PARTEA

Anul 173 (XVII) — Nr. 1.057

I

Sâmbătă, 26 noiembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 510 din 6 octombrie 2005 referitoare la
excepția de neconstituționalitate a dispozițiilor
art. 15 lit. p) din Legea nr. 146/1997 privind
taxele judiciare de timbru .........................................

2–3

Decizia nr. 560 din 25 octombrie 2005 referitore la
excepția de neconstituționalitate a dispozițiilor
art. 14 alin. (1) lit. d) din Ordonanța Guvernului
nr. 65/1997 privind regimul pașapoartelor în
România .....................................................................

4–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.015. — Ordin al ministrului administrației și internelor
pentru publicarea în Monitorul Oficial al României,
Partea I, a Memorandumului de înțelegere dintre
România și Comunitatea Europeană privind
participarea României la Programul comunitar de
acțiune pentru promovarea cetățeniei europene
active (participare civică), semnat la Bruxelles la
4 aprilie 2005 ............................................................

6

Memorandum de înțelegere între România și
Comunitatea Europeană privind participarea
României la Programul comunitar de acțiune
pentru promovarea cetățeniei europene active
(participare civică) .....................................................

6–8

2

MONITORUL OFICIAL AL ROMÂNIEI, PARTEA I, Nr. 1.057/26.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 510
din 6 octombrie 2005

referitoare la excepția de neconstituționalitate a dispozițiilor art. 15 lit. p)
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 15 lit. p) din Legea nr. 146/1997 privind
taxele judiciare de timbru, excepție ridicată de Federalcoop
Constanța în Dosarul nr. 48/2005 al Judecătoriei Mangalia.
La apelul nominal se prezintă autorul excepției, prin
consilier juridic, lipsind celelalte părți, față de care
procedura de citare este legal îndeplinită.
Autorul excepției, Federalcoop Constanța, solicită
admiterea excepției de neconstituționalitate a art. 15 lit. p)
din Legea nr. 146/1997, pe care îl consideră neconstituțional
îprin raportare la prevederile Legii nr. 10/2001 privind
regimul juridic al imobilelor preluate în mod abuziv în
perioada 6 martie 1945 — 22 decembrie 1989, dar și
referitor la art. 16 din Constituție“. Astfel, arată că persoana
care revendică un imobil și unitatea deținătoare a acestuia
sunt tratate în mod diferit, deoarece persoana îndreptățită
la restituire nu plătește taxă de timbru, în vreme ce
unitatea deținătoare, care revendică o parte din imobil sau
cere despăgubiri pentru îmbunătățirile substanțiale aduse
acestuia, este obligată la plata unei sume mari, cu titlu de
taxă de timbru.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că plata taxelor sau impozitelor
reprezintă o obligație constituțională a cetățenilor, iar textul
legal criticat nu face diferențieri între contribuabili pe criterii
arbitrare.
C U R T E A,

având în vedere actele și lucrările dosarului, reține
următoarele:
Prin Încheierea din 14 martie 2005, pronunțată în
Dosarul nr. 48/2005, Judecătoria Mangalia a sesizat Curtea
Constituțională cu excepția de neconstituționalitate a
dispozițiilor a art. 15 lit. p) din Legea nr. 146/1997 privind
taxele judiciare de timbru. Excepția a fost ridicată de către
Federalcoop Constanța cu prilejul soluționării unei
contestații la executare.

În motivarea excepției de neconstituționalitate autorul
acesteia a arătat, sumar, că invocă îneconstituționalitatea
art. 15 lit. p) din Legea nr. 146/1997 raportată la art. 51
din Legea nr. 10/2001, în raport cu art. 16 din Constituția
României“, fără a-și prezenta însă argumentele pe care
înțelege să își întemeieze critica de neconstituționalitate.
Judecătoria Mangalia apreciază că excepția de
neconstituționalitate nu este întemeiată, arătând că
nemulțumirea autorului acesteia se leagă, în principal, de
faptul că nu a fost scutit de taxa de timbru în baza Legii
nr. 10/2001, iar nu de încălcarea vreunui text din
Constituție.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că textele de lege criticate nu
contravin dispozițiilor constituționale invocate. Astfel, autorul
excepției își raportează critica mai degrabă la art. 55 din
Legea nr. 10/2001, decât la un text din Constituție. îAșa
fiind, este evident că cele invocate de semnatarul excepției
nu reprezintă o problemă de constituționalitate, ci vizează
modul de interpretare și de aplicare a normelor în discuție
de către instanța de judecată.“ De altfel, potrivit practicii
constante a Curții Constituționale, textul de lege criticat de
autorul excepției nu face nici o discriminare între
contribuabili și nu constituie o atingere adusă principiului
egalității în drepturi consacrat de Legea fundamentală.
Avocatul Poporului arată că textul de lege criticat este
constituțional. Astfel, față de prevederile art. 16 din
Constituție, se constată că îinstituirea de către legiuitor a
unor scutiri de taxe de timbru pentru anumite categorii de
cereri nu face nici o diferențiere între contribuabili și nu
constituie o discriminare sau o atingere adusă principiului
constituțional al egalității în drepturi [...].“ Totodată, stabilirea
și dimensionarea taxelor judiciare de timbru reprezintă
atribuția exclusivă a legiuitorului, potrivit art. 139 alin. (1)
din Constituție, care prevede că îImpozitele, taxele și orice
alte venituri ale bugetului de stat și ale bugetului asigurărilor
sociale de stat se stabilesc numai prin lege“. În acest sens,
Curtea Constituțională s-a pronunțat prin Decizia
nr. 162/2003. Mai mult, dispozițiile art. 15 lit. p) din Legea
nr. 146/1997 sunt constituționale și pentru faptul că, potrivit
art. 21 din Legea nr. 147/1996, î[...] instanța judecătorească,
pe baza unor criterii clare și în condițiile prevăzute de
art. 74—81 din Codul de procedură civilă, poate acorda
înlesniri (scutiri, reduceri, eșalonări sau amânări) la plata
taxelor judiciare de timbru“.

MONITORUL OFICIAL AL ROMÂNIEI, PARTEA I, Nr. 1.057/26.XI.2005
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 15 lit. p) din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, dispoziții
potrivit cărora:
îSunt scutite de taxe judiciare de timbru acțiunile și cererile,
inclusiv cele pentru exercitarea căilor de atac, referitoare la:
[...] p) orice alte acțiuni, cereri sau acte de procedură pentru
care se prevăd, prin legi speciale, scutiri de taxă judiciară de
timbru.“
Din susținerea neconstituționalității acestor texte de lege
reiese că autorul excepției invocă încălcarea prevederilor
art. 16 alin. (1) și (2) din Constituție, potrivit cărora:
î(1) Cetățenii sunt egali în fața legii și a autorităților publice,
fără privilegii și fără discriminări.
(2) Nimeni nu este mai presus de lege.“
Examinând excepția de neconstituționalitate, Curtea
constată că prevederile Legii nr. 146/1997 au fost supuse
în numeroase rânduri controlului de constituționalitate, iar,
prin numeroase decizii, instanța de contencios
constituțional a respins criticile de neconstituționalitate ca
neîntemeiate. În acest sens sunt Decizia nr. 202 din
29 aprilie 2004, publicată în Monitorul Oficial al României,

3

Partea I, nr. 520 din 9 iunie 2004, Decizia nr. 151 din
25 martie 2004, publicată în Monitorul Oficial al României,
Partea I, nr. 340 din 19 aprilie 2004, Decizia nr. 373 din
2 octombrie 2003, publicată în Monitorul Oficial al
României, Partea I, nr. 801 din 13 noiembrie 2003, ori
Decizia nr. 509 din 18 noiembrie 2004, publicată în
Monitorul Oficial al României, Partea I, nr. 69 din
20 ianuarie 2005.
În aceste decizii, Curtea a statuat că stabilirea
cuantumului taxelor de timbru, precum și posibilitatea
scutirii anumitor subiecte de drept de la plata acestora nu
aduc atingere principiului egalității în drepturi, deoarece nu
fac diferențieri între contribuabili pe criterii arbitrare. Cu
privire la obligativitatea plății taxelor de timbru, Curtea a
arătat că Legea fundamentală nu instituie nici o interdicție
cu privire la taxele în justiție, așa încât este legal și firesc
ca justițiabilii care trag un folos nemijlocit din activitatea
desfășurată de autoritățile judecătorești să contribuie la
acoperirea cheltuielilor acestora. Mai mult, potrivit
dispozițiilor art. 53 alin. (1) din Constituție, în conformitate
cu care îCetățenii au obligația să contribuie, prin impozite și
prin taxe, la cheltuielile publice“, plata taxelor sau impozitelor
reprezintă o obligație constituțională a cetățenilor. Pe de
altă parte, Curtea a arătat că echivalentul taxelor judiciare
de timbru este integrat în valoarea cheltuielilor de judecată
stabilite de instanța de judecată prin hotărârea pe care o
pronunță în cauză, plata acestora revenind părții care cade
în pretenții.
De asemenea, nici scutirea anumitor subiecte de drept
de la plata taxei de timbru nu este neconstituțională dacă
este prevăzută prin lege și este justificată, în mod obiectiv
și rațional, așa cum este cazul, spre exemplu, în art. 17
din Legea nr. 146/1997 sau în legi speciale.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
menționate mai sus își mențin valabilitatea și în prezenta
cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 15 lit. p) din Legea nr. 146/1997 privind taxele
judiciare de timbru, excepție ridicată de Federalcoop Constanța în Dosarul nr. 48/2005 al Judecătoriei Mangalia.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

4

MONITORUL OFICIAL AL ROMÂNIEI, PARTEA I, Nr. 1.057/26.XI.2005
CURTEA CONSTITUȚIONALĂ

D E C I Z I A Nr. 560
din 25 octombrie 2005

referitoare la excepția de neconstituționalitate a dispozițiilor art. 14 alin. (1) lit. d)
din Ordonanța Guvernului nr. 65/1997 privind regimul pașapoartelor în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 14 alin. (1) lit. d) din Ordonanța
Guvernului nr. 65/1997 privind regimul pașapoartelor în
România, excepție ridicată de Constantin Spătaru în
Dosarul nr. 2.140/CAF/2005 al Tribunalului Argeș — Secția
civilă.
La apelul nominal răspunde autorul excepției, prin
avocat Gherghina Florea, cu împuternicire la dosar.
Lipsește partea Prefectura Județului Argeș, față de care
procedura de citare este legal îndeplinită.
Având cuvântul, reprezentantul autorului excepției susține
excepția astfel cum a fost formulată, sens în care invocă și
dispozițiile art. 1 și 2 din Protocolul nr. 4 la Convenția
pentru apărarea drepturilor omului și a libertăților
fundamentale, recunoscând anumite drepturi și libertăți,
altele decât cele care figurează deja în Convenție și în
primul Protocol adițional la Convenție.
Reprezentantul Ministerului Public pune concluzii de
respingere a excepției ca fiind neîntemeiată. În acest sens
arată că textul de lege criticat nu încalcă prevederile
art. 25 din Constituție, întrucât dreptul la libera circulație nu
este un drept absolut, iar exercițiul unor drepturi sau al
unor libertăți poate fi restrâns în conformitate cu dispozițiile
art. 53 din Legea fundamentală.
C U R T E A,

având în vedere actele și lucrările dosarului, constată
următoarele:
Prin Încheierea din 27 iunie 2005, pronunțată în Dosarul
nr. 2.140/CAF/2005, Tribunalul Argeș — Secția civilă a
sesizat Curtea Constituțională cu excepția de
neconstituționalitate a dispozițiilor art. 14 alin. (1) lit. d)
din Ordonanța Guvernului nr. 65/1997 privind regimul
pașapoartelor în România, excepție ridicată de Constantin
Spătaru într-o cauză de contencios administrativ.

În motivarea excepției autorul acesteia susține că
refuzul eliberării ori retragerea pașaportului încalcă dreptul
fundamental al cetățeanului la liberă circulație, prevăzut de
Constituție. Consideră că existența debitului de o anumită
valoare reprezintă o cauză civilă, ce poate fi soluționată
chiar și prin executare silită, iar restrângerea exercițiului
dreptului de liberă circulație ar putea fi dispusă înumai în
cazul în care ar exista o hotărâre definitivă și irevocabilă
de condamnare a persoanei cu interdicția de a părăsi țara
sau când aceasta ar executa o pedeapsă privativă de
libertate“.
Tribunalul Argeș — Secția civilă apreciază că
dispozițiile art. 14 alin. (1) lit. d) din Ordonanța Guvernului
nr. 65/1997 îau caracter discriminatoriu și sunt
neconstituționale, întrucât încalcă dreptul la libera circulație“.
Mai arată că existența unei creanțe exigibile de
25 milioane lei vechi, neconstatată printr-un titlu executoriu
și nepusă în executare, poate da naștere abuzului de drept
din partea creditorului și restricționa libera circulație a
debitorului.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că prevederile de lege criticate nu
încalcă art. 25 din Constituție, deoarece, îpotrivit
dispozițiilor cuprinse în teza a doua a alin. (1), condițiile în
care se exercită acest drept se stabilesc prin lege“, iar
măsura refuzului de a elibera ori a retragerii pașaportului
se poate lua pentru apărarea drepturilor și libertăților
cetățenilor, așa cum prevede art. 53 din Constituție. Arată
că Legea fundamentală prevede la art. 57 că îcetățenii
români, cetățenii străini și apatrizii trebuie să-și exercite
drepturile și libertățile constituționale cu bună-credință, fără
să încalce drepturile și libertățile celorlalți“.
Avocatul Poporului apreciază că dispozițiile legale
criticate sunt constituționale, întrucât nu îngrădesc sub nici
un aspect dreptul la liberă circulație, drept care nu poate fi
absolut, ci trebuie exercitat cu îndeplinirea și respectarea
unor condiții prevăzute de lege. Arată că, potrivit
prevederilor art. 12 pct. 3 din Pactul internațional cu privire
la drepturile civile și politice, îlibera circulație poate face
obiectul unor restricții dacă sunt prevăzute prin lege, necesare
pentru a ocroti securitatea națională, ordinea publică,

MONITORUL OFICIAL AL ROMÂNIEI, PARTEA I, Nr. 1.057/26.XI.2005
sănătatea ori moralitatea publică sau drepturile și libertățile
altora și este compatibilă cu celelalte drepturi recunoscute“.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 14 alin. (1) lit. d) din Ordonanța Guvernului
nr. 65/1997 privind regimul pașapoartelor în România,
publicată în Monitorul Oficial al României, Partea I, nr. 226
din 30 august 1997, aprobată cu modificări prin Legea
nr. 216/1998, publicată în Monitorul Oficial al României,
Partea I, nr. 446 din 23 noiembrie 1998, care au următorul
cuprins: îCetățeanului român i se poate refuza, temporar,
eliberarea pașaportului, iar dacă i-a fost eliberat, îi poate fi
retras, ori i se poate suspenda dreptul de folosire a acestuia,
atunci când: [...]
d) este urmărit pentru creanțe exigibile mai mari de
25 milioane lei, datorate unor persoane fizice, persoane
juridice sau statului, iar executarea acestora nu este garantată;
în acest caz, măsura se ia la cererea celor interesați, dacă
plata creanțelor a fost dispusă prin hotărâre judecătorească
rămasă definitivă și irevocabilă.“
Autorul excepției susține că dispozițiile legale criticate
încalcă prevederile art. 25 din Constituție, care au

5

următorul cuprins: î(1) Dreptul la liberă circulație, în țară și în
străinătate, este garantat. Legea stabilește condițiile exercitării
acestui drept.
(2) Fiecărui cetățean îi este asigurat dreptul de a-și stabili
domiciliul sau reședința în orice localitate din țară, de a emigra,
precum și de a reveni în țară.“
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează să fie respinsă pentru următoarele
considerente:
Potrivit prevederilor art. 25 alin. (1) din Constituție este
garantat dreptul la liberă circulație, în țară și în străinătate,
iar condițiile de exercitare a acestui drept se stabilesc prin
lege. Astfel, prin lege pot fi stabilite și motive ori condiții în
care exercițiul acestui drept fundamental poate fi restrâns
temporar.
Art. 53 alin. (1) din Constituție, în acord deplin cu
reglementările din pactele și convențiile internaționale la
care România este parte, prevede posibilitatea restrângerii
prin lege a exercițiului unor drepturi sau al unor libertăți,
dacă aceasta se impune, printre altele, pentru apărarea
drepturilor și libertăților cetățenilor.
Orice persoană care are față de un cetățean român o
creanță de o valoare importantă are dreptul și interesul
legitim de a i se asigura recuperarea acesteia, precum și
pretenția justificată de a se preveni, prin măsuri legale,
imposibilitatea executării creanțelor sale, datorită plecării din
țară a debitorului.
Curtea observă că nu orice debit este de natură să
justifice refuzul eliberării pașaportului, retragerea ori
suspendarea dreptului de folosire a acestuia, ci doar
creanțele urmărite în valoare de peste 25 milioane lei,
exigibile, a căror executare nu este garantată și a căror
plată a fost dispusă prin hotărâre judecătorească rămasă
definitivă și irevocabilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. (1) lit. d) din Ordonanța Guvernului
nr. 65/1997 privind regimul pașapoartelor în România, excepție ridicată de Constantin Spătaru în Dosarul
nr. 2.140/CAF/2005 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

6

MONITORUL OFICIAL AL ROMÂNIEI, PARTEA I, Nr. 1.057/26.XI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru publicarea în Monitorul Oficial al României, Partea I, a Memorandumului de înțelegere
dintre România și Comunitatea Europeană privind participarea României la Programul comunitar
de acțiune pentru promovarea cetățeniei europene active (participare civică),
semnat la Bruxelles la 4 aprilie 2005
În conformitate cu prevederile art. 28 alin. (2) din Legea nr. 590/2003 privind tratatele,
în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se dispune publicarea în Monitorul Oficial al semnat la Bruxelles la 4 aprilie 2005, prevăzut în anexa
României, Partea I, a Memorandumului de înțelegere dintre care face parte integrantă din prezentul ordin.
România și Comunitatea Europeană privind participarea
Art. 2. — Prezentul ordin va fi publicat în Monitorul
României la Programul comunitar de acțiune pentru
promovarea cetățeniei europene active (participare civică), Oficial al României, Partea I.
p. Ministrul administrației și internelor,
Anghel Andreescu,
secretar de stat
București, 7 noiembrie 2005.
Nr. 1.015.

M E M O R A N D U M D E Î N Ț E L E G E R E*)
între România și Comunitatea Europeană privind participarea României la Programul comunitar de acțiune
pentru promovarea cetățeniei europene active (participare civică)
Comisia Comunităților Europene, denumită în continuare Comisia, în numele Comunității Europene, pe de o parte,
și Guvernul României, pe de altă parte,
luând în considerare:
1. Decizia nr. 1/2002 a Consiliului de asociere UE — România din 18 februarie 20021), care stabilește principiile
generale pentru participarea României la programele Comunității, lăsând la latitudinea Comisiei și a autorităților române
competente determinarea exactă a termenilor și condițiilor specifice, inclusiv contribuția financiară, în legătură cu
participarea la fiecare program;
2. Programul comunitar de acțiune pentru promovarea cetățeniei europene active (participare civică), inițiat prin
Decizia Consiliului nr. 2004/100/EC din 26 ianuarie 20042),
au convenit următoarele:
ARTICOLUL 1

România va participa la Programul comunitar de acțiune
pentru promovarea cetățeniei europene active (participare
civică), denumit în continuare Programul, în conformitate cu
condițiile stipulate în Decizia nr. 1/2002 a Consiliului de
asociere UE — România din 18 februarie 2002, care
stabilește principiile generale pentru participarea României
la programele Comunității, și cu termenii și condițiile
cuprinse în anexele nr. I, II și III la prezentul memorandum
de înțelegere.
ARTICOLUL 2

Prezentul memorandum de înțelegere se va aplica pe
durata Programului, începând cu data de 1 ianuarie 2005.
Pentru Guvernul României,
Lazăr Comănescu,
ambasador, șeful Misiunii României
pe lângă Uniunea Europeană
*) Traducere.
1) OJ L 91, 6 aprilie 2002, p. 20.
2) OJ L 30, 4 februarie 2004, p. 6.

Totuși, în cazul în care Comunitatea Europeană decide să
extindă durata Programului fără ca acesta să fie substanțial
schimbat, prezentul memorandum de înțelegere se va
extinde și el automat, în afara cazului în care una dintre
părți îl denunță.
Anexele nr. I, II și III fac parte integrantă din prezentul
memorandum de înțelegere.
Prezentul memorandum de înțelegere se poate modifica
doar în scris, prin acordul ambelor părți.
Prezentul memorandum de înțelegere intră în vigoare la
data de 1 ianuarie 2005.
Semnat la Bruxelles la data de 4 aprilie 2005.
Pentru Comisie, din partea Comunității Europene,
Nikolaus G. Van der Pas,
director general pentru educație și cultură

MONITORUL OFICIAL AL ROMÂNIEI, PARTEA I, Nr. 1.057/26.XI.2005

7
ANEXA Nr. I
la memorandumul de înțelegere

Termeni și condiții pentru participarea României la Program
1. România va participa la activitățile Programului
comunitar de acțiune pentru promovarea cetățeniei
europene active (participare civică), denumit în continuare
Programul, în conformitate — dacă nu este altfel prevăzut
în memorandumul de înțelegere — cu obiectivele, criteriile,
procedurile și termenele limită, așa cum au fost ele stabilite
în Decizia Consiliului nr. 2004/100/EC din 26 ianuarie 2004,
prin care se stabilește acest program al Comunității.
2. Pentru a participa la Program, România va plăti în
fiecare an o contribuție la bugetul general al Uniunii
Europene, conform procedurilor descrise în anexa nr. II la
memorandumul de înțelegere. Dacă este necesar pentru a
lua în considerare dezvoltarea Programului sau capacitatea
României de absorbție, această contribuție poate fi
modificată în scris prin acordul comun al părților, astfel
încât să se poată evita balanțe de plăți deficitare în
implementarea Programului.
3. Termenii și condițiile pentru depunerea, evaluarea și
selecția cererilor raportate la instituțiile eligibile din România
vor fi aceleași ca cele aplicabile organismelor din
Comunitate.
4. Pentru a asigura dimensiunea comunitară a
Programului și pentru a fi eligibile pentru sprijinul financiar
al Comunității, proiectele de cooperare transnațională vor

trebui să includă cel puțin un partener dintre statele
membre ale Comunității.
5. Fără a prejudicia responsabilitățile Comisiei
Comunităților Europene și pe cele ale Curții de Auditori a
Comunităților Europene în ceea ce privește monitorizarea și
evaluarea Programului, participarea României la Program
va fi în permanență monitorizată pe baza unui parteneriat
care implică România și Comisia Comunităților Europene.
România va propune Comisiei rapoarte relevante și va lua
parte la alte activități specifice, puse la dispoziție de către
Comunitate în acest sens.
Regulile privind controlul financiar, recuperarea și alte
măsuri antifraudă sunt menționate în anexa nr. III la
memorandumul de înțelegere.
6. Limba folosită în toate contactele cu Comisia, în ceea
ce privește procesul de aplicație, contractele, rapoartele
care trebuie depuse și alte aranjamente administrative, va fi
una dintre limbile oficiale ale Comunității.
7. Comunitatea și România pot pune capăt activităților
stipulate în cadrul memorandumului de înțelegere, cu un
preaviz scris, înmânat cu 12 luni înainte. Proiectele și
activitățile în curs de desfășurare la data încheierii
acordului vor continua până la finalizarea lor în condițiile
prevăzute în memorandumul de înțelegere.

ANEXA Nr. II
la memorandumul de înțelegere

Contribuția financiară a României la Program
1. Contribuția financiară anuală a României la bugetul
Uniunii Europene pentru a putea participa la Program este
de 250.000 euro.
2. România va plăti contribuția menționată mai sus
parțial din bugetul de stat și parțial din Programul național
PHARE, care face subiectul procedurilor anuale ale
Programului PHARE. Fondurile PHARE solicitate vor fi
transferate României conform unui memorandum de
finanțare PHARE. Împreună cu partea venită de la bugetul
de stat, aceste fonduri vor constitui contribuția națională a
României, din care se vor efectua plăți în urma solicitărilor
anuale de fonduri ale Comisiei.
3. Programarea provizorie a fondurilor PHARE este
următoarea (în euro):
Anul 2005 (Programul național Anul 2006 (Programul național
PHARE 2003 sau 2004)
PHARE 2005)
125.000

100.000

Dacă aceste sume indicate nu vor fi confirmate în
procedura anuală a Programului PHARE, bugetul național
va acoperi diferența dintre contribuția financiară totală
indicată la pct. 1 de mai sus și sprijinul PHARE disponibil.

4. Regulamentul financiar aplicabil bugetului general al
Uniunii Europene se va adresa în special administrării
contribuției României.
5. După punerea în practică a memorandumului de
înțelegere și la începutul fiecărui an următor, Comisia va
solicita României fonduri corespunzătoare contribuției la
bugetul Programului din cadrul memorandumului de
înțelegere.
Această contribuție va fi plătită în euro, într-un cont
bancar euro al Comisiei.
România va plăti contribuția sa până la data de 1 mai,
dacă solicitarea fondurilor este trimisă de către Comisie
înainte de 1 aprilie, sau cel târziu la o lună de la
solicitarea fondurilor, dacă aceasta s-a făcut mai târziu.
Orice întârziere la plata contribuției va avea drept
consecință plata unei dobânzi de către România pentru
suma datorată, începând cu termenul de plată. Rata
dobânzii corespunde ratei aplicate de Banca Europeană
Centrală operațiunilor de refinanțare, după cum este
publicat în seria C a Jurnalului Oficial al Comunităților
Europene, intrată în vigoare în prima zi calendaristică a
lunii în care expiră termenul limită, la care se adaugă
3,5 puncte procentuale.

8

MONITORUL OFICIAL AL ROMÂNIEI, PARTEA I, Nr. 1.057/26.XI.2005
ANEXA Nr. III
la memorandumul de înțelegere

Controlul financiar, recuperarea și alte măsuri antifraudă
I. Controale și măsuri antifraudă ale Comunității
1. În conformitate cu regulamentele (EC, Euratom)
nr. 1.605/2002 din 25 iunie 2002 și (EC, Euratom)
nr. 2.342/2002 din 23 decembrie 2002 și cu alte reguli la
care se face referire în memorandumul de înțelegere,
contractele finalizate cu beneficiarii programelor stabiliți în
România vor prevedea ca auditul financiar sau alte forme
de audit să poată fi efectuate oricând la locațiile
beneficiarilor și subcontractorilor lor de către agenții
Comisiei sau de către alte persoane mandatate de către
Comisie.
2. Agenții Comisiei și alte persoane mandatate de către
Comisie vor avea acces la locațiile, lucrările și
documentele, inclusiv la toate informațiile necesare pentru
a desfășura auditul, inclusiv în format electronic. Acest
drept de acces va fi exprimat clar în contractele finalizate
pentru a implementa instrumentele menționate în
memorandumul de înțelegere. Curtea Europeană de Audit
va avea aceleași drepturi ca și Comisia.
3. În cadrul memorandumului de înțelegere,
Comisia/OLAF (Biroul European Antifraudă) va fi
autorizată/autorizat să realizeze verificări și controale pe
teritoriul României, în conformitate cu prevederile
procedurale ale Regulamentului Consiliului (EC, Euratom)
nr. 2.185/96 din 11 noiembrie 1996.
Aceste controale și inspecții se vor desfășura în strânsă
colaborare cu autoritățile române competente, desemnate
de autoritățile române, iar acestea vor fi informate în timp
util asupra obiectului, scopului și bazei legale ale
verificărilor și inspecțiilor, pentru a le oferi destul timp în
scopul pregătirii materialelor și asistenței necesare.
Dacă autoritățile române doresc acest lucru, verificările
pe teren și inspecțiile pot fi organizate în comun cu ei.
În cazul în care participanții la programe se opun
verificărilor pe teren și inspecțiilor, autoritățile române,
acționând în conformitate cu reglementările naționale, vor
acorda sprijinul necesar de care inspectorii Comisiei/OLAF,
au nevoie pentru a le permite să își îndeplinească obligația
de a efectua verificări pe teren sau inspecții.
Comisia/OLAF va raporta cât de curând posibil
autorităților române orice acțiune sau suspiciune privind
neregularități care i-au fost semnalate pe parcursul
verificărilor pe teren și al inspecțiilor. În orice caz,
Comisia/OLAF va trebui să informeze autoritățile menționate
mai sus asupra rezultatelor unor astfel de verificări și
inspecții.

II. Informații și consultări
1. În scopul implementării corespunzătoare a prezentei
anexe, autoritățile competente ale României și ale Comisiei
vor face mereu schimb de informații și, la cererea uneia
dintre părți, se vor desfășura și consultări.
2. Autoritățile competente române vor informa fără
întârziere Comisia despre orice acțiuni sau suspiciuni
privind neregularități care au fost constatate în legătură cu
concluziile și implementarea contractelor finalizate în
aplicarea instrumentelor la care s-a făcut referire în
memorandumul de înțelegere.
III. Măsuri administrative și penalizări
Fără a prejudicia aplicarea legislației penale române,
Comisia ar putea impune măsuri administrative și
penalizări, în conformitate cu regulamentele (EC, Euratom)
nr. 1.605/2002 din 25 iunie 2002 și (EC, Euratom)
nr. 2.342/2002 din 23 decembrie 2002.
IV. Recuperarea
Deciziile luate de către Comisie în cadrul
memorandumului de înțelegere, care impun obligații
financiare asupra persoanelor, altele decât statele, vor
putea intra în vigoare în România. Aplicarea va fi efectuată
conform unor proceduri civile aflate în vigoare în statul în
care se desfășoară acțiunea. Ordinea aplicării va fi
adăugată deciziei, fără alte formalități în afara verificării
autenticității acesteia de către autoritatea națională care va
fi desemnată de Guvernul României în acest scop, și apoi
înmânată Comisiei. Atunci când formalitățile de aplicare au
fost încheiate de către Comisie, aceasta va putea continua
cu aplicarea, în conformitate cu legea națională, aducând
propunerea direct autorității competente. Legalitatea deciziei
Comisiei va constitui subiectul controlului Curții de Justiție a
Comunităților Europene.
Sentințele exprimate de Curtea de Justiție a Comunităților
Europene, care urmăresc o clauză arbitrară într-un contract
în cadrul memorandumului de înțelegere, vor fi aplicate în
aceiași termeni.
V. Comunicarea directă
Comisia va comunica direct cu participanții la Program
stabiliți în România și cu subcontractorii lor. Aceștia vor
putea pune la dispoziție direct Comisiei toate informațiile și
documentația care le-au fost cerute pe baza instrumentelor
menționate în memorandumul de înțelegere și a
contractelor încheiate pentru implementarea lor.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.057/26.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064690]
ISSN 1453—4495

