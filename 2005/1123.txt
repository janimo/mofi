Anul 173 (XVII) — Nr. 1.123

PARTEA

I

LEGI, DECRETE, HOTĂRÂRI ȘI ALTE ACTE

Marți, 13 decembrie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 541 din 18 octombrie 2005 referitoare la
excepția de neconstituționalitate a dispozițiilor
art. 3 alin. (1) lit. c) din Legea nr. 10/2001
privind regimul juridic al unor imobile preluate
în mod abuziv în perioada 6 martie 1945 —
22 decembrie 1989 ...................................................

art. 8 alin. (1) din Legea nr. 10/2001
privind regimul juridic al unor imobile preluate
în mod abuziv în perioada 6 martie 1945 —
22 decembrie 1989 ...................................................

2–3

Decizia nr. 542 din 18 octombrie 2005 referitoare la
excepția de neconstituționalitate a dispozițiilor
art. 53 alin. (2) și ale art. 54 din Legea fondului
funciar nr. 18/1991....................................................

3–5

Decizia nr. 561 din 25 octombrie 2005 referitoare la
excepția de neconstituționalitate a dispozițiilor
art. 69.1. din Regulamentul de transport pe căile
ferate din România, aprobat prin Ordonanța
Guvernului nr. 7/2005 ...............................................

5–8

Decizia nr. 569 din 3 noiembrie 2005 referitoare la
excepția de neconstituționalitate a prevederilor

Pagina

8–10

Decizia nr. 583 din 3 noiembrie 2005 referitoare la
excepția de neconstituționalitate a dispozițiilor
art. 30, art. 36, art. 52, art. 63, art. 67, art. 2781,
art. 279, art. 281, art. 331, art. 333, art. 336 și
art. 337 din Codul de procedură penală ..............

10–13

Decizia nr. 585 din 8 noiembrie 2005 referitoare la
excepția de neconstituționalitate a dispozițiilor
art. 3 și art. 299 alin. 3 din Codul de procedură
civilă, ale art. II din Legea nr. 195/2004 pentru
aprobarea Ordonanței de urgență a Guvernului
nr. 58/2003 privind modificarea și completarea
Codului de procedură civilă și ale art. 25 alin. 3
din Legea nr. 92/1992 pentru organizarea
judecătorească .........................................................

13–16

2

MONITORUL OFICIAL AL ROMÂNIEI, PARTEA I, Nr. 1.123/13.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 541
din 18 octombrie 2005

referitoare la excepția de neconstituționalitate a dispozițiilor art. 3 alin. (1) lit. c)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 alin. (1) lit. c) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Confederația Națională a Sindicatelor
Libere din România — Frăția în Dosarul nr. 2.902/2004 al
Tribunalului București — Secția a IV-a civilă.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 13 aprilie 2005, pronunțată în
Dosarul nr. 2.902/2004, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a dispozițiilor art. 3 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Confederația Națională a
Sindicatelor Libere din România — Frăția într-o cauză
având ca obiect contestația împotriva Dispoziției Primarului
General al Municipiului București prin care s-a respins
notificarea privind restituirea unui imobil.
În motivarea excepției de neconstituționalitate autorul
acesteia susține că dispozițiile art. 3 alin. (1) lit. c) din
Legea nr. 10/2001 încalcă prevederile art. 21 și ale art. 44
din Constituție. În acest sens arată că textul de lege
criticat precizează categoriile de persoane juridice
îndreptățite să beneficieze de măsuri reparatorii în natură
sau prin echivalent. De asemenea, textul conține și o
enumerare limitativă a condițiilor ce trebuie îndeplinite
pentru ca persoana juridică să fie îndreptățită la măsuri
reparatorii, fiind astfel înlăturate de la beneficiile legii toate
persoanele juridice care nu îndeplinesc aceste condiții.
Așadar, prin îmodul defectuos de redactare a textului de

lege“ este încălcat principiul constituțional al accesului liber
la justiție, consacrat de art. 21, precum și dispozițiile
constituționale care garantează dreptul de proprietate
privată, cuprinse în art. 44.
Tribunalul București — Secția a IV-a civilă apreciază că
excepția de neconstituționalitate este neîntemeiată. Astfel,
textul de lege criticat a fost adoptat cu respectarea
dispozițiilor art. 44 alin. (1) teza a doua din Constituție,
conform căruia conținutul și limitele dreptului de proprietate
sunt stabilite prin lege.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens, invocă Decizia Curții
Constituționale nr. 291 din 1 noiembrie 2001.
Pe de altă parte, scopul urmărit de legiuitor prin textul
de lege criticat a fost acela ca și persoanele juridice să
beneficieze de măsuri reparatorii (constând fie în restituirea
în natură, fie în acordarea de despăgubiri), în condițiile
art. 44 alin. (1) teza a doua din Constituție.
Avocatul Poporului consideră că excepția de
neconstituționalitate este neîntemeiată. Astfel, textul de lege
criticat enumeră categoriile de persoane juridice care sunt
îndreptățite la măsuri reparatorii în natură sau prin
echivalent, instituind condiții pentru aplicarea acestor
măsuri, fără a aduce atingere principiului constituțional al
accesului liber la justiție.
Critica de neconstituționalitate a prevederilor art. 3
alin. (1) lit. c) din Legea nr. 10/2001, în raport de
dispozițiile art. 44 din Constituție, nu poate fi reținută atât
timp cât garantarea și ocrotirea dreptului de proprietate
urmează să intervină numai după dobândirea acestuia.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.

MONITORUL OFICIAL AL ROMÂNIEI, PARTEA I, Nr. 1.123/13.XII.2005
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. 3 alin. (1) lit. c) din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, republicată în
Monitorul Oficial al României, Partea I, nr. 798 din
2 septembrie 2005.
Textul de lege criticat are următorul conținut: î(1) Sunt
îndreptățite, în înțelesul prezentei legi, la măsuri reparatorii
constând în restituire în natură sau, după caz, prin echivalent: (...)
c) persoanele juridice, proprietari ai imobilelor preluate în
mod abuziv de stat, de organizații cooperatiste sau de orice
alte persoane juridice după data de 6 martie 1945;
îndreptățirea la măsurile reparatorii prevăzute de prezentul
articol este condiționată de continuarea activității ca persoană
juridică până la data intrării în vigoare a prezentei legi sau de
împrejurarea ca activitatea lor să fi fost interzisă sau întreruptă
în perioada 6 martie 1945 — 22 decembrie 1989, iar acestea
să-și fi reluat activitatea după data de 22 decembrie 1989,
dacă, prin hotărârea judecătorească, se constată că sunt
aceeași persoană juridică cu cea desființată sau interzisă,
precum și partidele politice a căror activitate a fost interzisă sau

3

întreruptă în perioada 6 martie 1945 — 22 decembrie 1989,
dacă și-au reluat activitatea în condițiile legii.“
Autorul excepției susține că dispozițiile legale criticate
încalcă prevederile constituționale ale art. 21 privind
îAccesul liber la justiție“ și ale art. 44 privind îDreptul de
proprietate privată“.
Examinând excepția de neconstituționalitate ridicată,
Curtea reține:
În opinia autorului excepției art. 3 alin. (1) lit. c) din
Legea nr. 10/2001 este neconstituțional datorită îmodului
defectuos de redactare“, constând în enumerarea limitativă,
dar incompletă a categoriilor de persoane juridice
îndreptățite să beneficieze de măsurile reparatorii în
condițiile legii. Rezultă de aici că, în realitate, se solicită
completarea prevederii de lege criticate.
Or, Curtea nu poate proceda la modificarea sau
completarea unui text de lege, asemenea operațiuni
constituind atributul exclusiv al legiuitorului. Așa fiind,
excepția de neconstituționalitate urmează a fi respinsă ca
inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a dispozițiilor art. 3 alin. (1) lit. c) din Legea
nr. 10/2001 privind regimul juridic al unor imobile preluate în mod abuziv în perioada 6 martie 1945 — 22 decembrie
1989, excepție ridicată de Confederația Națională a Sindicatelor Libere din România — Frăția în Dosarul nr. 2.902/2004
al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 542
din 18 octombrie 2005

referitoare la excepția de neconstituționalitate a dispozițiilor art. 53 alin. (2) și ale art. 54
din Legea fondului funciar nr. 18/1991
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 53 alin. (2) și ale art. 54 din Legea
fondului funciar nr. 18/1991, excepție ridicată de Cristian
Silviu Mihnea Enescu și Cătălin Petru Enescu în Dosarul
nr. 1.162/2005 al Judecătoriei Craiova.
La apelul nominal răspunde Cristian Silviu Mihnea
Enescu, lipsind celelalte părți, față de care procedura de
citare este legal îndeplinită.
Președintele constată cauza în stare de judecată și
acordă cuvântul pe fond.

4

MONITORUL OFICIAL AL ROMÂNIEI, PARTEA I, Nr. 1.123/13.XII.2005

Autorul excepției solicită admiterea acesteia, arătând că,
în urma revizuirii Constituției, controlul judecătoresc în
materia contenciosului administrativ aparține exclusiv
tribunalelor, ca primă instanță de judecată. Așa fiind,
textele de lege criticate sunt abrogate implicit.
Reprezentantul Ministerului Public pune concluzii de
respingere a excepției de neconstituționalitate, arătând că
doar dispozițiile art. 53 alin. (2) din Legea nr. 18/1991 au
incidență în cauză. Cu privire la acestea, apreciază că
excepția de neconstituționalitate este neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 25 februarie 2005, pronunțată în
Dosarul nr. 1.162/2005, Judecătoria Craiova a sesizat
Curtea Constituțională cu excepția de neconstituționalitate
a dispozițiilor art. 53 alin. (2) și ale art. 54 din Legea
fondului funciar nr. 18/1991, excepție ridicată de Cristian
Silviu Mihnea Enescu și Cătălin Petru Enescu într-o cauză
având ca obiect o plângere îndreptată împotriva hotărârii
Comisiei Județene Dolj de aplicare a Legii nr. 1/2000.
În motivarea excepției de neconstituționalitate autorii
acesteia susțin că textele de lege criticate aduc atingere
dispozițiilor art. 126 alin. (6) din Constituție, deoarece
atribuie judecătoriilor competența de soluționare, în primă
instanță, a plângerilor împotriva unor acte administrative,
competență care aparține exclusiv tribunalelor.
Judecătoria Craiova apreciază că excepția de
neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, arătând că textele de lege criticate
instituie, în acord cu dispozițiile art. 5 alin. (2) din Legea
contenciosului administrativ nr. 554/2004, o procedură
derogatorie de soluționare a plângerilor împotriva actelor
administrative.
Intenția legiuitorului nu a fost aceea de a împiedica
accesul la instanțele de contencios administrativ, ci de a
oferi posibilitatea introducerii plângerii la judecătoria în a
cărei rază teritorială este situat terenul.
Avocatul Poporului apreciază că textele de lege
criticate sunt constituționale, legiuitorul fiind în măsură să
stabilească o procedură specială pentru anumite situații,
derogatorie de la dreptul comun, întrucât, potrivit art. 126
alin. (2) din Constituție, îCompetența instanțelor judecătorești
și procedura de judecată sunt prevăzute numai prin lege.“
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 53 alin. (2) și art. 54 din Legea fondului
funciar nr. 18/1991, republicată în Monitorul Oficial al
României, Partea I, nr. 1 din 5 ianuarie 1998, dispoziții
care au următorul conținut:
— Art. 53 alin. (2): îÎmpotriva hotărârii comisiei județene
se poate face plângere la judecătoria în a cărei rază teritorială
este situat terenul, în termen de 30 de zile de la comunicare.“;
— Art. 54: î(1) Dispozițiile art. 53 alin. (1) se aplică și în
cazul în care plângerea este îndreptată împotriva ordinului
prefectului sau oricărui act administrativ al unui organ
administrativ care a refuzat atribuirea terenului sau propunerile
de atribuire a terenului, în condițiile prevăzute în cap. III.
(2) Dispozițiile art. 53 alin. (2) rămân aplicabile.“
Art. 53 alin. (1), la care face trimitere art. 54 din lege,
prevede că: îHotărârile comisiei județene asupra contestațiilor
persoanelor care au cerut reconstituirea sau constituirea
dreptului de proprietate privată asupra terenului, conform
dispozițiilor cuprinse în cap. II, și cele asupra măsurilor stabilite
de comisiile locale se comunică celor interesați prin scrisoare
recomandată cu confirmare de primire“.
Autorii excepției susțin că dispozițiile legale criticate
încalcă prevederile art. 126 alin. (6) din Constituție, care
au următorul conținut: îControlul judecătoresc al actelor
administrative ale autorităților publice, pe calea contenciosului
administrativ, este garantat, cu excepția celor care privesc
raporturile cu Parlamentul, precum și a actelor de
comandament cu caracter militar. Instanțele de contencios
administrativ sunt competente să soluționeze cererile
persoanelor vătămate prin ordonanțe sau, după caz, prin
dispoziții din ordonanțe declarate neconstituționale“.
Examinând excepția de neconstituționalitate ridicată,
Curtea reține următoarele:
Art. 2 pct. 1 lit. d) din Codul de procedură civilă
instituie competența tribunalelor de a judeca în primă
instanță procesele și cererile în materie de contencios
administrativ, cu excepția celor date în competența curților
de apel. De asemenea, potrivit dispozițiilor art. 2 alin. (1)
lit. f) din Legea contenciosului administrativ nr. 554/2004,
termenul îinstanță de contencios administrativ“ se referă la
Secția de contencios administrativ și fiscal a Înaltei Curți
de Casație și Justiție, secțiile de contencios administrativ și
fiscal ale curților de apel și tribunalele administrativ-fiscale.
Așadar, cu anumite excepții, tribunalul are competența
de a judeca în primă instanță litigiile în materia
contenciosului administrativ.
Curtea constată că, potrivit art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“. Din acest text
constituțional rezultă că prin lege se pot institui anumite
excepții de la regulile dreptului comun în materia
contenciosului administrativ. O astfel de excepție este
cuprinsă în textele de lege criticate care atribuie
judecătoriei competența de soluționare a plângerilor
împotriva hotărârii comisiei județene de aplicare a Legii
nr. 18/1991 în a cărei rază teritorială este situat terenul și
împotriva ordinului prefectului sau oricărui act administrativ
al unui organ care a refuzat atribuirea terenului sau
propunerile de atribuire a terenului, reprezentând o aplicare
a principiului specialia generalibus derogant.
Pentru aceste motive nu se poate reține încălcarea, prin
art. 53 alin. (2) și art. 54 din Legea fondului funciar

MONITORUL OFICIAL AL ROMÂNIEI, PARTEA I, Nr. 1.123/13.XII.2005
nr. 18/1991, a dispozițiilor art. 126 alin. (6) teza întâi din
Constituție, potrivit cărora îControlul judecătoresc al actelor
administrative ale autorităților publice, pe calea contenciosului
administrativ, este garantat [...]“.

5

Curtea observă că rațiunea pentru care soluționarea
plângerilor împotriva actelor administrative menționate este
lăsată în competența judecătoriei este aceea a asigurării
celerității judecării proceselor în materia fondului funciar.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 53 alin. (2) și ale art. 54 din Legea fondului funciar
nr. 18/1991, excepție ridicată de Cristian Silviu Mihnea Enescu și Cătălin Petru Enescu în Dosarul nr. 1.162/2005 al
Judecătoriei Craiova.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 561
din 25 octombrie 2005

referitoare la excepția de neconstituționalitate a dispozițiilor art. 69.1. din Regulamentul
de transport pe căile ferate din România, aprobat prin Ordonanța Guvernului nr. 7/2005
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 din Ordonanța Guvernului nr. 7/2005
pentru aprobarea Regulamentului de transport pe căile
ferate din România, cu referire la art. 69.1. coroborat cu
art. 65.1. și art. 65.2. din Regulamentul de transport pe căile
ferate din România, excepție ridicată de Societatea
Comercială îTermoelectrica“ — S.A. din București în Dosarul
nr. 1.066/2005 al Judecătoriei Sectorului 1 București.
La apelul nominal răspunde partea Societatea Națională
de Transport Feroviar de Marfă îC.F.R. Marfă“ — S.A., prin
consilier juridic cu delegație la dosar, lipsește autorul
excepției, față de care procedura de citare este legal
îndeplinită.
Președintele constată cauza în stare de judecată și
acordă cuvântul pe fond.
Reprezentantul Societății Naționale de Transport Feroviar
de Marfă îC.F.R. Marfă“ — S.A. solicită respingerea
excepției de neconstituționalitate, arătând că textele de lege
criticate nu aduc atingere principiilor constituționale invocate
de autorul excepției. Depune concluzii scrise în acest sens.

Reprezentantul Ministerului Public pune concluzii de
respingere a excepției de neconstituționalitate, apreciind că
se impune păstrarea jurisprudenței Curții Constituționale în
materie, invocând în acest sens Decizia nr. 326 din
14 iunie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 16 mai 2005, pronunțată în Dosarul
nr. 1.066/2005, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 1 din Ordonanța
Guvernului nr. 7/2005 pentru aprobarea Regulamentului de
transport pe căile ferate din România, cu referire la
art. 69.1. coroborat cu art. 65.1. și art. 65.2. din
Regulamentul de transport pe căile ferate din România,
excepție ridicată de Societatea Comercială îTermoelectrica“ —
S.A. din București într-o cauză având ca obiect o acțiune
comercială în pretenții.
În motivarea excepției de neconstituționalitate autorul
acesteia susține că textele art. 1 din Ordonanța Guvernului
nr. 41/1997 privind aprobarea Regulamentului de transport
pe căile ferate din România și art. 1 din Ordonanța
Guvernului nr. 7/2005 pentru aprobarea Regulamentului de
transport pe căile ferate din România sunt neconstituționale.
Astfel, prevederile art. 93.1. (respectiv art. 69.1.), coroborate
cu art. 87.1. (respectiv art. 65.1.) și art. 87.2. (respectiv
art. 65.2.) din Regulamentele menționate, sunt contrare
dispozițiilor constituționale ale art. 16 alin. (1) și (2) și ale
art. 44 alin. (2), deoarece creează un privilegiu nepermis
operatorului de transport feroviar. Potrivit susținerii autorului

6

MONITORUL OFICIAL AL ROMÂNIEI, PARTEA I, Nr. 1.123/13.XII.2005

excepției, îtermenul de prescripție a dreptului la acțiune al
căii ferate este de 3 ani, în timp ce termenul de prescripție
a dreptului la acțiune al celorlalte părți împotriva căii ferate
este de 1 an“. În consecință, se încalcă prevederile
art. 16 alin. (1) și (2), precum și cele ale art. 44 alin. (2)
din Constituție. De asemenea, se invocă și încălcarea
dispozițiilor art. 7 teza întâi din Declarația Universală a
Drepturilor Omului și ale art. 26 teza întâi din Pactul
internațional privind drepturile civile și politice ale omului,
care se referă la egalitatea persoanelor în fața legii și
dreptul la o egală protecție a legii, precum și celor ale
art. 58 pct. 1 teza întâi din Convenția cu privire la
transporturile internaționale feroviare, referitoare la termenul
de prescripție al acțiunii izvorâte din contractul de transport.
Prin Decizia Curții Constituționale nr. 1 din 8 februarie
1994, susține autorul excepției, s-a statuat că îliberul acces
la justiție se realizează numai în respectul egalității
cetățenilor în fața legii și a autorităților publice, astfel încât
orice excludere care ar avea semnificația încălcării egalității
de tratament juridic este neconstituțională“. Pentru aceste
motive, se consideră că atât reclamanta, cât și pârâta,
care sunt persoane juridice de drept privat român, trebuie
să se bucure de o protecție egală din partea legii și sub
aspectul termenului special de prescripție a dreptului la
acțiune. Totodată, în conformitate cu principiul simetriei
obligațiilor și din rațiuni de egalitate de tratament juridic,
termenul special de prescripție a dreptului la acțiune de un
an izvorât din contractul de transport trebuie să fie aplicabil
și acțiunilor căii ferate contra expeditorului/ destinatarului/
beneficiarului.
Judecătoria Sectorului 1 București apreciază că
excepția de neconstituționalitate a dispozițiilor art. 1 din
Ordonanța Guvernului nr. 7/2005, cu referire la art. 69.1.
coroborat cu art. 65.1. și art. 65.2. din Regulamentul de
transport pe căile ferate din România, este neîntemeiată.
În acest sens instanța arată că dispozițiile legale criticate,
îcare instituie un termen special de prescripție, sunt norme
de procedură, iar, potrivit art. 126 alin. (2) din Constituție,
este la latitudinea legiuitorului stabilirea procedurii de
judecată, fără a contraveni, bineînțeles, celorlalte prevederi
sau principii constituționale.“ Totodată, mai arată că
îinstituirea termenului de prescripție de un an pentru
exercitarea dreptului la acțiune izvorât din contractul de
transport s-a făcut fără privilegii și fără discriminări, ipoteza
normei legale aplicându-se tuturor persoanelor aflate în
aceeași situație juridică,“ așa încât textul de lege criticat nu
aduce atingere dispozițiilor art. 16 alin. (1) și (2) din Legea
fundamentală.
Conform opiniei instanței de judecată, dispozițiile legale
criticate nu au legătură cu prevederile art. 44 alin. (2) din
Constituție privind ocrotirea și garantarea proprietății private
indiferent de titular.
Referitor la invocarea de către autorul excepției a
Deciziei Plenului Curții Constituționale nr. 1 din 8 februarie
1994, instanța consideră, pe de-o parte, îcă motivele de
neconstituționalitate trebuie raportate la dispoziții sau
principii constituționale (iar nu la jurisprudența Curții
Constituționale), iar, pe de altă parte, că instituirea unor
termene speciale de prescripție nu contravine accesului
liber la justiție, așa cum au statuat, în jurisprudența lor,
atât Curtea Constituțională, cât și Curtea Europeană a
Drepturilor Omului, (Cauza Z și alții contra Marii Britanii din
2001)“.
Instanța apreciază, de asemenea, că nu pot fi reținute
nici argumentele autorului excepției, în sensul că îhotărârile
instanței supreme în materia aplicării termenului special de
prescripție de un an sunt contradictorii, întrucât acestea nu

constituie motive de neconstituționalitate, Curtea
Constituțională nefiind instanță de casație, iar unificarea
practicii judiciare neintrând în competența sa“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că principiul
egalității nu este incident în cauză, întrucât se aplică numai
cetățenilor aflați în situații identice, iar nu și în privința
persoanelor juridice. Se invocă, de către Guvern, Decizia
Curții Constituționale nr. 136 din 3 mai 2001.
Guvernul susține, de asemenea, că Regulamentul de
transport pe căile ferate conține norme cu privire la
efectuarea transportului pe căile ferate române de către toți
operatorii de transport feroviar public, care trebuie să-și
îndeplinească, în mod egal, fără nici o discriminare sau
vreun privilegiu, toate obligațiile ce le revin din contractul
de transport pe liniile publice, în vederea realizării în
condiții de celeritate, siguranță și securitate a transportului.
Or, prin textele de lege criticate s-a avut în vedere
reglementarea uniformă a condițiilor ce trebuie îndeplinite
pentru desfășurarea corespunzătoare a transportului
feroviar, asigurându-se, astfel, și posibilitatea realizării — în
condiții egale — a drepturilor beneficiarilor transportului.
Termenul de prescripție de un an pentru acțiunile
introduse de operatorul de transport feroviar a fost stabilit
de legiuitor în mod obiectiv, ținându-se seama de specificul
activității de transport pe calea ferată și al obligațiilor
operatorilor feroviari, ca și de obiectul acțiunilor ce pot fi
introduse împotriva acestora, fără a se aduce atingere
textelor constituționale invocate de autorul excepției.
Se mai arată că și în Codul comercial legiuitorul a
stabilit termene speciale de 6 luni și de un an, pentru
acțiunile îcontra cărăușilor“, ținând cont și de specificul
transportului. Mai mult, termenul de un an în care se
prescrie acțiunea împotriva transportatorului pe calea ferată
a fost stabilit în acord cu prevederile Convenției pentru
transporturile internaționale (1980), semnată la Berna, și cu
prevederile art. 48 (fostul art. 58) din Regulile uniforme
privind Contractul de transport internațional feroviar al
mărfurilor CIM, apendice B la Convenție, la care România
a aderat prin Decretul nr. 100/1983, cu amendamentele
ulterioare.
Avocatul Poporului apreciază că dispozițiile art. 1 din
Ordonanța Guvernului nr. 7/2005, cu referire la art. 69.1.
coroborat cu art. 65.1. și art. 65.2. din Regulamentul de
transport pe căile ferate din România, sunt constituționale.
Potrivit acestui punct de vedere, îinstituirea unor reguli
speciale aplicabile prescripției dreptului la acțiune privind
expedițiile de mărfuri nu contravine principiului egalitații în
drepturi, atâta timp cât este asigurată egalitatea în
utilizarea lor.“
În opinia Avocatului Poporului, textele de lege criticate
înu conțin norme contrare dreptului de proprietate privată,
ale cărui conținut și limite sunt stabilite prin lege. Astfel,
legiuitorul este competent să stabilească cadrul juridic
pentru exercitarea atributelor dreptului de proprietate, în
accepțiunea conferită de Constituție, în așa fel încât
acestea să nu vină în coliziune cu interesele generale sau
cu interesele particulare legitime ale altor subiecte de
drept, instituind unele limitări rezonabile în valorificarea
acestuia ca drept subiectiv garantat.“

MONITORUL OFICIAL AL ROMÂNIEI, PARTEA I, Nr. 1.123/13.XII.2005
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului părții
prezente, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. 1 din Ordonanța Guvernului nr. 7/2005 pentru
aprobarea Regulamentului de transport pe căile ferate din
România, publicată în Monitorul Oficial al României,
Partea I, nr. 101 din 31 ianuarie 2005, cu referire la
art. 69.1 coroborat cu art. 65.1 și art. 65.2 din
Regulament.
În realitate, așa cum rezultă din motivarea excepției,
autorul acesteia contestă constituționalitatea dispozițiilor
art. 69.1. din Regulamentul de transport pe căile ferate din
România, aprobat prin Ordonanța Guvernului nr. 7/2005,
care au următorul cuprins: îAcțiunea izvorâtă din contractul
de transport se prescrie în termen de un an“.
Textele constituționale expres invocate în susținerea
excepției sunt cele ale art. 16 alin. (1) și (2) și ale art. 44
alin. (2). Este de observat că, deși autorul excepției invocă
în susținerea acesteia întreg textul art. 44 alin. (2) din
Constituție, în realitate se referă numai la teza întâi a
textului constituțional menționat. De asemenea, este de
observat că autorul excepției face referire și la principiul
accesului liber la justiție statuat de dispozițiile art. 21
alin. (1)—(3) din Constituție.
Dispozițiile constituționale invocate în susținerea
excepției au următorul cuprins:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular“.
Autorul excepției de neconstituționalitate invocă, totodată,
în susținerea acesteia, și încălcarea prevederilor art. 7 teza
întâi din Declarația Universală a Drepturilor Omului, ale
art. 26 teza întâi din Pactul internațional privind drepturile
civile și politice ale omului, ratificat prin Decretul
nr. 212/1974, publicat în Buletinul Oficial, Partea I, nr. 146
din 20 noiembrie 1974, precum și pe cele ale art. 58
pct. 1 teza întâi din Convenția cu privire la transporturile
internaționale feroviare, ratificată prin Decretul nr. 100/1983,
publicat în Buletinul Oficial, Partea I, nr. 23 din 1 aprilie
1983.
Textele menționate prevăd:
— Art. 7 teza întâi din Declarația Universală a
Drepturilor Omului: îToți oamenii sunt egali în fața legii și au,
fără nici o deosebire, dreptul la o egală protecție a legii.“;

7

— Art. 26 teza întâi din Pactul internațional privind
drepturile civile și politice ale omului: îToate persoanele sunt
egale în fața legii și au, fără discriminare, dreptul la o ocrotire
egală din partea legii.“;
— Art. 58 pct. 1 teza întâi din Convenția cu privire la
transporturile internaționale feroviare: îAcțiunea izvorâtă din
contractul de transport se prescrie prin trecerea unui an.“
Examinând excepția, Curtea Constituțională constată că
prevederile de lege ce fac obiectul controlului de
constituționalitate au mai fost criticate, în esență, sub
aceleași aspecte și prin raportare la aceleași principii din
Constituție și din actele internaționale invocate. Astfel, prin
Decizia nr. 326 din 14 iunie 2005, publicată în Monitorul
Oficial al României, Partea I, nr. 762 din 22 august 2005,
Curtea a reținut că, îîn sine, textul legal criticat nu conține
măsuri de natură a încălca dispozițiile art. 16 alin. (1) din
Constituție, acesta prevăzând doar că acțiunea izvorâtă din
contractul de transport se prescrie în termen de un an,
text care, de altfel, preia în mod identic prevederile art. 58
pct. 1 teza întâi din Apendicele B la Convenția cu privire
la transporturile internaționale feroviare din 9 mai 1980“.
Prin aceeași decizie s-a mai reținut că îinvocarea de
către autorul excepției a unei anumite practici contradictorii
a instanțelor judecătorești cu privire la aplicarea textului
art. 69.1 din Regulamentul de transport pe căile ferate din
România nu este relevantă sub aspectul controlului de
constituționalitate“, întrucât, potrivit prevederilor art. 2
alin. (2) din Legea nr. 47/1992 privind organizarea și
funcționarea Curții Constituționale, aceasta realizează un
îcontrol de constituționalitate a legilor și altor acte normative“
și, în consecință, interpretarea și aplicarea dată de
instanțele judecătorești textelor de lege nu intră sub
incidența controlului de constituționalitate.
Curtea a reținut, de asemenea, că, îîn conformitate cu
dispozițiile art. 126 alin. (3) din Constituție, «Înalta Curte de
Casație și Justiție asigură interpretarea și aplicarea unitară a
legii de către celelalte instanțe judecătorești, potrivit
competenței sale», ceea ce, coroborat cu prevederile
art. 329 din Codul de procedură civilă, referitoare la
recursul în interesul legii, nu poate duce decât la concluzia
că este de competența exclusivă a Înaltei Curți de Casație
și Justiție să asigure interpretarea și aplicarea unitară a
legii de către toate instanțele judecătorești“.
În legătură cu susținerile privind încălcarea dispozițiilor
art. 21 alin. (1)—(3) din Constituție, Curtea a constatat că
stabilirea prin dispozițiile art. 69.1 din Regulamentul de
transport pe căile ferate din România, aprobat prin
Ordonanța Guvernului nr. 7/2005, a unor condiționări pentru
introducerea acțiunilor în justiție înu constituie o încălcare a
dreptului la liberul acces la justiție și la un proces
echitabil“. Aceasta deoarece, așa cum s-a statuat prin
Decizia Plenului Curții Constituționale nr. 1 din 8 februarie
1994, publicată în Monitorul Oficial al României, Partea I,
nr. 69 din 16 martie 1994, îjudecătorul «spune dreptul»[...],
dar numai în formele și în condițiile procedurale instituite
de lege. Pe cale de consecință, legiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza
aceste proceduri, în formele și în modalitățile instituite de
lege“.
De asemenea, Curtea a mai reținut că în jurisprudența
Curții Europene a Drepturilor Omului s-a statuat că îdreptul
de acces la justiție nu este absolut, «ci este un drept ce
poate fi supus unor limitări aduse implicit, cu excepția
restrângerilor care aduc atingere chiar substanței dreptului».

8

MONITORUL OFICIAL AL ROMÂNIEI, PARTEA I, Nr. 1.123/13.XII.2005

În acest sens, Curtea Europeană a Drepturilor Omului s-a
pronunțat în cauzele Golder împotriva Regatului Unit, 1975,
Tolstoy Miloslavsky împotriva Regatului Unit, 1995, Stubbings
și alții împotriva Regatului Unit, 1996, precum și Z. și alții
împotriva Regatului Unit, 2001“.
În legătură cu susținerea referitoare la îngrădirea
accesului liber la justiție prin instituirea termenelor de
prescripție în general, precum și a termenului de prescripție
special de un an, reglementat prin textul de lege criticat,
Curtea Constituțională, referindu-se la considerentele
Deciziei nr. 427 din 18 noiembrie 2003, publicată în
Monitorul Oficial al României, Partea I, nr. 868 din
5 decembrie 2003, a reținut că îinstituția prescripției, în
general, și termenele în raport cu care își produce efectele
aceasta nu pot fi considerate de natură să îngrădească
accesul liber la justiție, finalitatea lor fiind, dimpotrivă, de
a-l facilita, prin asigurarea unui climat de ordine,
indispensabil exercitării în condiții optime a acestui drept
constituțional, prevenindu-se eventualele abuzuri și
limitându-se efectele perturbatoare asupra stabilității și
securității raporturilor juridice civile“.
În cauză, Curtea a mai reținut că îinstituirea termenului
de prescripție special de un an se impune datorită

specificului drepturilor, obligațiilor și răspunderilor ce revin
administratorului și gestionarilor infrastructurii feroviare,
operatorilor de transport feroviar, precum și beneficiarilor
transporturilor efectuate pe căile ferate din România“ și a
statuat în consecință că îdispozițiile legale criticate, deși
stabilesc un termen de prescripție mai scurt decât cel
general pentru introducerea acțiunii în justiție, nu aduc
atingere înseși existenței dreptului și urmăresc un scop
vădit legitim“.
Prin Decizia nr. 326 din 14 iunie 2005, publicată în
Monitorul Oficial al României, Partea I, nr. 762 din
22 august 2005, Curtea a reținut că dispozițiile
constituționale ale art. 44 alin. (2) teza întâi nu au
incidență în cauză, iar susținerea încălcării prevederilor
art. 58 pct. 1 teza întâi din Apendicele B la Convenția cu
privire la transporturile internaționale feroviare din 9 mai
1980 nu este întemeiată, întrucât dispoziția legală criticată
preia în mod identic textul convenției invocate.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 69.1. din Regulamentul de transport pe căile ferate din
România, aprobat prin Ordonanța Guvernului nr. 7/2005, excepție ridicată de Societatea Comercială îTermoelectrica“ — S.A.
din București în Dosarul nr. 1.066/2005 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 569
din 3 noiembrie 2005

referitoare la excepția de neconstituționalitate a prevederilor art. 8 alin. (1)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Dumitru Zgăbaia în Dosarul nr. 2.535/2004 al
Tribunalului București — Secția a IV-a civilă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public solicită respingerea
excepției ca nefondată, arătând că dispozițiile art. 8 alin. (1)
din Legea nr. 10/2001 nu contravin dispozițiilor constituționale

MONITORUL OFICIAL AL ROMÂNIEI, PARTEA I, Nr. 1.123/13.XII.2005
privitoare la egalitatea în drepturi, deoarece toate
persoanele îndreptățite la reconstituirea dreptului de
proprietate asupra unor astfel de terenuri au posibilitatea
de a se adresa instanțelor de judecată și de a formula
cereri pentru reconstituirea dreptului de proprietate.
C U R T E A,

având în vedere actele și lucrările dosarului, constată
următoarele:
Prin Încheierea din 15 decembrie 2004, pronunțată în
Dosarul nr. 2.535/2004, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 8 alin. (1) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, excepție ridicată de Dumitru Zgăbaia.
În motivarea excepției de neconstituționalitate autorul
acesteia susține, în esență, că prevederile legale criticate,
ce exclud din sfera de reglementare a Legii nr. 10/2001
terenurile din extravilan, contravin principiului constituțional
al egalității, deoarece instituie o discriminare între cetățenii
cărora le-au fost expropriate terenuri din intravilan față de
cetățenii cărora le-au fost expropriate terenuri din
extravilan, prin aceleași acte normative. Mai susține că
sunt încălcate și prevederile art. 46 și ale art. 154 alin. (1)
din Constituție.
Instanța de judecată consideră că prevederile legale
criticate nu contravin dispozițiilor art. 16 din Constituție,
întrucât textul criticat nu face nici o diferențiere între
terenurile situate în intravilan și cele din extravilan. De
asemenea, arată că art. 8 alin. (1) din Legea nr. 10/2001
nu contravine nici art. 46 și nici art. 154 alin. (1) din
Constituție, deoarece nu cuprinde aspecte reglementate de
aceste texte constituționale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că prevederile legale criticate nu
stabilesc vreo distincție sau discriminare în sensul celor
arătate de autorul excepției, ci, dimpotrivă, textul exclude
de sub incidența Legii nr. 10/2001 restituirea terenurilor
pentru care există deja legi speciale cu caracter
reparatoriu, prin care este stabilit regimul juridic al
acestora. În ceea ce privește celelalte două texte
constituționale invocate în motivarea excepției, arată că
acestea nu sunt incidente în cauză.
Avocatul Poporului arată că prevederile legale criticate
sunt constituționale. Astfel, cu privire la critica de
neconstituționalitate raportată la art. 16 alin. (1) din
Constituție, precizează că aceasta nu poate fi reținută,
deoarece textul de lege, deși exclude de sub incidența sa
terenurile al căror regim juridic este reglementat de legi
speciale, persoanele îndreptățite au avut posibilitatea de a
formula cereri pentru reconstituirea dreptului de proprietate,
în baza acelor legi. Cu privire la critica de
neconstituționalitate raportată la art. 46 din Constituție,
consideră că Legea nr. 10/2001 dă expresie acestui text
constituțional prin restabilirea calității de moștenitori
acceptanți pentru categoria de persoane avută în vedere
de art. 4 alin. (3) din lege. Cât privește critica de
neconstituționalitate raportată la art. 154 alin. (1) din
Constituție, arată că acest text nu este incident în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

9

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, prevederile
legale criticate, raportate la dispozițiile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 8 alin. (1) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945 — 22 decembrie 1989, publicată în
Monitorul Oficial al României, Partea I, nr. 75 din
14 februarie 2001.
Examinând excepția de neconstituționalitate, Curtea
constată că, ulterior sesizării, Legea nr. 10/2001 a fost
modificată prin titlul I al Legii nr. 247/2005 privind reforma
în domeniile proprietății și justiției, precum și unele măsuri
adiacente, publicată în Monitorul Oficial al României,
Partea I, nr. 653 din 22 iulie 2005, și apoi republicată în
Monitorul Oficial al României, Partea I, nr. 798 din
2 septembrie 2005, textele de lege fiind renumerotate.
După republicare, art. 8 alin. (1) și-a păstrat numerotarea,
având următoarea redactare: îNu intră sub incidența prezentei
legi terenurile situate în extravilanul localităților la data preluării
abuzive sau la data notificării, precum și cele al căror regim
juridic este reglementat prin Legea fondului funciar nr. 18/1991,
republicată, cu modificările și completările ulterioare, și prin
Legea nr. 1/2000 pentru reconstituirea dreptului de proprietate
asupra terenurilor agricole și celor forestiere, solicitate potrivit
prevederilor Legii fondului funciar nr. 18/1991 și ale Legii
nr. 169/1997, cu modificările și completările ulterioare.“
Textele constituționale considerate a fi încălcate sunt
cele ale art. 16 alin. (1), ale art. 46 și ale art. 154
alin. (1), având următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 46: îDreptul la moștenire este garantat“;
— Art. 154 alin. (1): îLegile și toate celelalte acte
normative rămân în vigoare, în măsura în care ele nu contravin
prezentei Constituții.“
Examinând excepția de neconstituționalitate, Curtea
constată că aceasta este neîntemeiată, pentru considerentele
care urmează:
Prevederile art. 8 alin. (1) din Legea nr. 10/2001 exclud
din domeniul de aplicare al acestei legi atât terenurile
situate în extravilan la data preluării abuzive sau la data
notificării, cât și cele al căror regim juridic este reglementat
prin legi speciale, respectiv Legea fondului funciar
nr. 18/1991 sau Legea nr. 1/2000 pentru reconstituirea
dreptului de proprietate asupra terenurilor agricole și celor
forestiere.
Autorul excepției susține, în esență, că prevederile
legale criticate, ce exclud din sfera de reglementare a Legii
nr. 10/2001 terenurile situate în extravilan, contravin
principiului constituțional al egalității. În speță terenul
solicitat de autorul excepției, potrivit Legii nr. 10/2001, este
situat în extravilan.
Analizând criticile de neconstituționalitate, Curtea reține
că prevederile criticate nu contravin principiului
constituțional al egalității, deoarece toate persoanele
îndreptățite la reconstituirea dreptului de proprietate asupra
unor astfel de terenuri au posibilitatea de a se adresa
instanțelor de judecată și de a formula cereri pentru
reconstituirea dreptului de proprietate. Așadar, nu sunt
întemeiate susținerile autorului excepției, potrivit cărora
textul de lege criticat instituie o discriminare între foștii

10

MONITORUL OFICIAL AL ROMÂNIEI, PARTEA I, Nr. 1.123/13.XII.2005

proprietari ai terenurilor situate în intravilan și cei ai
terenurilor situate în extravilan, în sensul că și aceștia din
urmă pot formula cereri de reconstituire a dreptului de
proprietate, potrivit dispozițiilor din legile speciale.
Soluția de restituire a unor asemenea categorii de
terenuri este rezultatul opțiunii legiuitorului și are la bază
exercitarea dreptului acestuia de a decide asupra modului
de reparare a abuzurilor din legislația trecută cu privire la
proprietatea funciară.
În ceea ce privește raportarea criticii de
neconstituționalitate la dispozițiile art. 154 din Constituție,
Curtea a constatat că aceasta nu poate fi reținută.
Dispozițiile constituționale referitoare la conflictul temporal
de legi nu au incidență în analizarea constituționalității unei
prevederi din Legea nr. 10/2001, deoarece dispozițiile
art. 154 din Constituție se referă la raportul dintre Legea
fundamentală și celelalte acte normative adoptate înainte
de intrarea în vigoare a acesteia.
De altfel, asupra constituționalității prevederilor art. 8
alin. (1) din Legea nr. 10/2001, în sensul celor arătate,

Curtea s-a pronunțat prin Decizia nr. 348 din 28 iunie
2005, publicată în Monitorul Oficial al României, Partea I,
nr. 768 din 24 august 2005, și prin Decizia nr. 358 din
5 iulie 2005, publicată în Monitorul Oficial al României,
Partea I, nr. 835 din 15 septembrie 2005.
Referitor la critica de neconstituționalitate raportată la
art. 46 din Constituție, privind garantarea dreptului la
moștenire, Curtea constată că Legea nr. 10/2001 dă
expresie acestui principiu prin restabilirea calității de
moștenitori acceptanți pentru categoria de persoane avută
în vedere de art. 4 alin. (3) din lege, care prevede că
îSuccesibilii care, după data de 6 martie 1945, nu au acceptat
moștenirea sunt repuși de drept în termenul de acceptare a
succesiunii pentru bunurile care fac obiectul prezentei legi.
Cererea de restituire are valoare de acceptare a succesiunii
pentru bunurile a căror restituire se solicită în temeiul prezentei
legi“.
Așa fiind, Curtea nu poate reține nici această critică de
neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Dumitru Zgăbaia în Dosarul nr. 2.535/2004 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 583
din 3 noiembrie 2005

referitoare la excepția de neconstituționalitate a dispozițiilor art. 30, art. 36, art. 52, art. 63, art. 67,
art. 2781, art. 279, art. 281, art. 331, art. 333, art. 336 și art. 337 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 30, art. 36, art. 52, art. 63, art. 67,
art. 2781, art. 279, art. 281, art. 331, art. 333, art. 336 și
art. 337 din Codul de procedură penală, excepție ridicată

de Emil Balaure în Dosarul nr. 1.293/2005 al Judecătoriei
Sectorului 1 București.
La apelul nominal lipsesc părțile, față de care procedura
de citare a fost legal îndeplinită.
Părțile Aneta Mihai și Alexandru Tănăsache au transmis
prin poștă concluzii scrise prin care solicită respingerea
excepției de neconstituționalitate ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca nefondată,
deoarece majoritatea textelor legale criticate au mai fost
supuse controlului de contencios constituțional, ocazii cu
care s-a constatat că acestea nu aduc atingere prevederilor
din Legea fundamentală invocate.
C U R T E A,

având în vedere actele și lucrările dosarului, constată
următoarele:

MONITORUL OFICIAL AL ROMÂNIEI, PARTEA I, Nr. 1.123/13.XII.2005
Prin Încheierea din 26 mai 2005, pronunțată în Dosarul
nr. 1.293/2005, Judecătoria Sectorului 1 București a
sesizat Curtea Constituțională cu
excepția de
neconstituționalitate a prevederilor art. 30, art. 36, art. 52,
art. 63, art. 67, art. 2781, art. 279, art. 281, art. 331, art. 333,
art. 336 și art. 337 din Codul de procedură penală, excepție
ridicată de Emil Balaure în dosarul cu numărul de mai sus
având ca obiect soluționarea unei plângeri formulate
împotriva soluției de netrimitere în judecată dispuse de
procuror.
În motivarea excepției de neconstituționalitate autorul
acesteia susține că dispozițiile art. 278 1 din Codul de
procedură penală sunt neconstituționale, deoarece impun
judecarea de către instanțele de judecată a plângerilor
contra soluțiilor date de parchete, printr-o procedură și
metodologie de urgență, cu termene extrem de scurte, în
care nu se poate consulta dosarul și, pe cale de
consecință, nu se poate pregăti apărarea, cadru în care
s-ar putea propune probe noi. În opinia sa, se încalcă
dreptul la un proces echitabil, deoarece îjudecătorii sunt
împinși să pronunțe soluții prestabilite“, fără o cercetare
judecătorească corectă, chiar și atunci când rezoluțiile
procurorilor sunt total netemeinice și nelegale.
Prevederile art. 279 din Codul de procedură penală,
spre deosebire de infracțiunile pentru care operează
principiul oficialității, oferă justițiabilului posibilitatea de a se
adresa direct instanței de judecată, fără filtrul parchetului.
Această împrejurare este de natură a crea o inegalitate
vădită între părți în fața justiției, cu consecința directă a
înfrângerii dreptului acestora la un proces echitabil.
Cât privește critica de neconstituționalitate a dispozițiilor
art. 63, 67, 331, 333, 336 și 337 din Codul de procedură
penală, autorul excepției s-a limitat doar la ridicarea
excepției, fără a arăta în concret care sunt prevederile
Legii fundamentale încălcate.
Dispozițiile art. 30 din Codul de procedură penală care
stabilesc competența teritorială sunt, în opinia autorului,
neconstituționale, deoarece încalcă dreptul la un proces
echitabil prin aceea că instanțele de judecată au
posibilitatea de a soluționa scindat plângerile referitoare la
alte infracțiuni (cum ar fi cele de denunțare calomnioasă,
mărturie mincinoasă, fals sau uz de fals), în situația în
care dosarele de fond, având alt obiect, dar în care, în
faza de cercetare judecătorească, s-au reclamat și aceste
fapte, au fost strămutate în raza de competență a altor
instanțe de judecată, fără ca acestea să fie învestite și cu
faptele pentru care s-ar putea pune în discuție o eventuală
extindere a procesului penal.
Dispozițiile art. 36 din Codul de procedură penală,
referitoare la instanța competentă a hotărî reunirea
cauzelor, și ale art. 281 din același cod, referitoare la
procedura în caz de conexitate sau de indivizibilitate între
infracțiunile pentru care operează simultan atât principiul
disponibilității, cât și cel al oficialității, sunt de natură să
încalce dreptul la un proces echitabil, deoarece permit
judecătorului să nu conexeze două dosare care ar trebui
reunite pentru o mai bună înfăptuire a justiției.
Prevederile art. 52 din Codul de procedură penală
încalcă dreptul la un proces echitabil, deoarece procedura
de soluționare a cererilor de abținere și recuzare se
desfășoară în ședință secretă și fără citarea părții
interesate.

11

Judecătoria Sectorului 1 București opinează că
excepția de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece stabilirea competenței
organelor judiciare, prevăzută de art. 30 din Codul de
procedură penală, nu impietează asupra modului de
desfășurare a procesului penal, care este de natură a
respecta principiile impuse de Constituție. Totodată, dreptul
la un proces echitabil nu este afectat de modul de
determinare a organului judiciar competent, deoarece părțile
beneficiază de toate garanțiile procesual penale.
Potrivit art. 126 alin. (2) din Constituție, competența
instanțelor judecătorești și procedura de judecată sunt
prevăzute numai prin lege, astfel încât legiuitorul poate
institui, în considerarea unor situații deosebite, reguli
speciale de procedură, cum sunt cele referitoare la
conexitate ori la abținere și recuzare. Aceasta înseamnă că
reglementarea în detaliu a competenței, procedurilor și a
celorlalte aspecte legate de reunirea cauzelor în cadrul
unei proces penal se află în aria de reglementare a
legiuitorului, care este liber să aprecieze asupra lor, cu
respectarea, desigur, a tuturor drepturilor ce revin părților
și a garanțiilor procesuale ce sunt destinate să asigure
efectivitatea lor.
Consacrarea prin art. 63 și 67 din Codul de procedură
penală a dreptului de admitere a cererilor privind
administrarea de probe, dacă acestea sunt concludente și
utile, nu reprezintă și nici nu poate fi considerată o
încălcare a dreptului inculpatului la un proces echitabil.
Nici dispozițiile art. 2781 din Codul de procedură penală
nu încalcă prevederile constituționale ale art. 21, deoarece
petentul are deplina libertate de a demonstra în fața
instanței de judecată ilegalitatea actului atacat, în raport cu
lucrările și materialul din dosarul cauzei, precum și
posibilitatea prezentării unor probe suplimentare față de
cele deja administrate, respectiv înscrisuri noi.
Procedura plângerii prealabile, reglementată de art. 279
din Codul de procedură penală, constituie o excepție de la
principiul oficialității procesului penal, având ca bază rațiuni
referitoare la gradul de pericol social redus pe care îl
reprezintă anumite infracțiuni, care se săvârșesc între
persoane aparținând fie aceleiași familii, fie unui cerc
restrâns de persoane bine cunoscute între ele sau care
privesc viața intimă a persoanei. Faptul că legiuitorul a
instituit, pentru situații determinate, obligația ca plângerea
prealabilă să fie adresată instanței de judecată nu poate fi
considerat ca fiind de natură să aducă atingere dreptului la
un proces echitabil și celui referitor la egalitatea cetățenilor
în fața legii și a autorităților publice.
De asemenea, dispozițiile referitoare la amânarea
judecății pentru probe noi, la restituirea dosarului pentru
completarea urmăririi penale și la extinderea procesului
penal pentru alte fapte reprezintă o garanție a respectării
dreptului consacrat de art. 21 din Legea fundamentală,
partea nemulțumită putându-se prevala de toate garanțiile
procesuale care condiționează procesul echitabil.
În sfârșit, procedura extinderii procesului penal cu privire
la alte persoane este aplicabilă doar în cazul în care

12

MONITORUL OFICIAL AL ROMÂNIEI, PARTEA I, Nr. 1.123/13.XII.2005

procesul penal este pornit din oficiu. Astfel, dacă, potrivit
rolului său în activitatea judiciară, prevăzut de art. 131 din
Constituție, Ministerul Public reprezintă interesele generale
ale societății și apără ordinea de drept, în exercitarea
acestor atribuții este singurul îndreptățit să ceară extinderea
procesului penal, așa cum este singurul care întocmește
actul de acuzare, în cazurile în care procesul penal este
pornit din oficiu. Această simetrie respectă dreptul la un
proces echitabil, deoarece împotriva măsurilor și a actelor
efectuate de procuror, potrivit art. 278 din Codul de
procedură penală, se poate formula plângere în fața
instanței de judecată, respectându-se astfel accesul liber la
justiție.
Avocatul Poporului consideră că excepția de
neconstituționalitate este neîntemeiată, deoarece prevederile
legale criticate care instituie unele reguli privind competența
instanțelor judecătorești, procedura de soluționare cu
celeritate a cererii de recuzare, concludența și utilitatea
probei, plângerea prealabilă, desfășurarea judecății
cauzelor, conțin garanții pentru îndeplinirea exigențelor care
condiționează, într-o societate democratică, procesul
echitabil.
Mai mult, legiuitorul are, potrivit art. 126 alin. (2) și
art. 129 din Constituție, competența de a stabili regulile de
desfășurare a procesului în fața instanțelor judecătorești,
precum și căile de atac. Sub acest aspect, în considerarea
unor situații deosebite, acesta poate stabili reguli speciale
de procedură, precum și modalități de exercitare a
drepturilor procesuale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile din Codul de procedură penală, și anume:
art. 30 referitoare la competența pentru infracțiunile
săvârșite în țară, art. 36 referitoare la instanța competentă
a hotărî reunirea cauzelor, art. 52 referitoare la procedura
de soluționare în cursul judecății, art. 63 referitoare la
probele și aprecierea lor, art. 67 referitoare la concludența
și utilitatea probei, art. 2781 referitoare la plângerea în fața
instanței împotriva rezoluțiilor sau a ordonanțelor
procurorului de netrimitere în judecată, art. 279 referitoare
la organele cărora li se adresează plângerea, art. 281
referitoare la procedura în caz de conexitate sau de
indivizibilitate, art. 331 referitoare la amânarea pentru probe
noi, art. 333 referitoare la restituirea pentru completarea
urmăririi, art. 336 referitoare la extinderea procesului penal
pentru alte fapte, art. 337 referitoare la extinderea
procesului penal cu privire la alte persoane.
Autorul excepției de neconstituționalitate susține că prin
dispozițiile legale criticate sunt încălcate prevederile

constituționale ale art. 16 referitoare la Egalitatea în drepturi,
ale art. 21, referitoare la Accesul liber la justiție, precum și
cele ale art. 6 din Convenția pentru apărarea drepturilor
omului și a libertăților fundamentale, referitoare la Dreptul
la un proces echitabil.
Examinând excepția de neconstituționalitate, Curtea
constată că asupra constituționalității dispozițiilor art. 30,
52, 63, 67, 2781, 279, 331, 333, 336 și 337 din Codul de
procedură penală s-a mai pronunțat prin Deciziile nr. 339
din 16 septembrie 2003, publicată în Monitorul Oficial al
României, Partea I, nr. 695 din 3 octombrie 2003, nr. 241
din 27 mai 2004, publicată în Monitorul Oficial al României,
Partea I, nr. 562 din 24 iunie 2004, nr. 324 din
14 septembrie 2004, publicată în Monitorul Oficial al
României, Partea I, nr. 958 din 19 octombrie 2004, nr. 337
din 28 iunie 2005, publicată în Monitorul Oficial al
României, Partea I, nr. 635 din 19 iulie 2005, nr. 539 din
7 decembrie 2004, publicată în Monitorul Oficial al
României, Partea I, nr. 61 din 18 ianuarie 2005, nr. 66 din
3 februarie 2005, publicată în Monitorul Oficial al României,
Partea I, nr. 142 din 17 februarie 2005, nr. 381 din
14 octombrie 2003, publicată în Monitorul Oficial al
României, Partea I, nr. 836 din 25 noiembrie 2003, nr. 239
din 12 septembrie 2002, publicată în Monitorul Oficial al
României, Partea I, nr. 742 din 11 octombrie 2002, nr. 226
din 10 septembrie 2002, publicată în Monitorul Oficial al
României, Partea I, nr. 737 din 9 octombrie 2002, și
nr. 307 din 15 noiembrie 2001, publicată în Monitorul
Oficial al României, Partea I, nr. 108 din 8 februarie 2002.
Prin aceste decizii, Curtea a constatat că prevederile din
Codul de procedură penală nu vin în contradicție cu
dispozițiile din Legea fundamentală invocate ca fiind
încălcate.
Curtea constată că toate textele de lege criticate de
autorul excepției sunt norme de procedură care, potrivit
art. 126 alin. (2) din Constituție, intră în competența de
reglementare a legiuitorului, cu respectarea normelor și
principiilor stabilite de aceasta.
În cauză nu pot fi primite criticile formulate în motivarea
excepției, dat fiind că prevederile legale vizate nu încalcă
dispozițiile Constituției.
Deoarece până în prezent nu au intervenit elemente noi,
de natură să determine schimbarea acestei jurisprudențe,
considerentele deciziilor mai sus amintite își păstrează
valabilitatea și în prezenta cauză.
Curtea mai constată că art. 36 și 281 din Codul de
procedură penală nu aduc atingere dispozițiilor
constituționale invocate, deoarece prevederile referitoare la
instanța competentă a hotărî reunirea cauzelor și la
procedura în caz de conexitate sau de indivizibilitate
asigură pe deplin exigențele privitoare la procesul echitabil.
Prin urmare, susținerea autorului excepției este nefondată,
deoarece dispozițiile legale criticate sunt menite tocmai să
asigure accesul la justiție, întrucât nu înlătură posibilitatea
părții interesate de a beneficia de drepturile și garanțiile
procesuale instituite prin lege, în cadrul unui proces public,
judecat, într-un termen rezonabil, de către o instanță
competentă, independentă și imparțială. Respectarea
acestor condiții este asigurată și în situația în care, din
rațiuni ce țin de probleme de interpretare și de aplicare a
legii, nu se dispune conexarea.

MONITORUL OFICIAL AL ROMÂNIEI, PARTEA I, Nr. 1.123/13.XII.2005

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 30, art. 36, art. 52, art. 63, art. 67, art. 2781,
art. 279, art. 281, art. 331, art. 333, art. 336 și art. 337 din Codul de procedură penală, excepție ridicată de Emil
Balaure în Dosarul nr. 1.293/2005 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 585
din 8 noiembrie 2005

referitoare la excepția de neconstituționalitate a dispozițiilor art. 3 și art. 299 alin. 3
din Codul de procedură civilă, ale art. II din Legea nr. 195/2004 pentru aprobarea Ordonanței
de urgență a Guvernului nr. 58/2003 privind modificarea și completarea Codului de procedură
civilă și ale art. 25 alin. 3 din Legea nr. 92/1992 pentru organizarea judecătorească
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 și art. 299 alin. 3 din Codul de
procedură civilă, ale art. II din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă și ale art. 25 alin. 3 din Legea nr. 92/1992 pentru
organizarea judecătorească, excepție ridicată de Marin
Frunză în Dosarul nr. 263/CM/2005 al Curții de Apel
Galați — Secția conflicte de muncă și asigurări sociale.
La apelul nominal se constată lipsa autorului excepției,
față de care procedura de citare este legal îndeplinită.
Cauza fiind în stare de judecată, reprezentantul
Ministerului Public, în ceea ce privește dispozițiile art. 299
alin. 3 din Codul de procedură civilă și ale art. 25 alin. 3
din Legea nr. 92/1992 pentru organizarea judecătorească,
arată că acestea au fost abrogate expres prin art. I pct. 45
din Legea nr. 219/2005, publicată în Monitorul Oficial al
României, Partea I, nr. 609 din 14 iulie 2005, respectiv prin
art. 133 alin. (1) lit. b) din titlul IX al Legii nr. 304/2004,
publicată în Monitorul Oficial al României, Partea I, nr. 576

din 29 iunie 2004, punând concluzii de respingere ca fiind
inadmisibilă a excepției de neconstituționalitate a dispozițiilor
art. 25 alin. 3 din Legea nr. 92/1992 și ca devenită
inadmisibilă a excepției de neconstituționalitate a dispozițiilor
art. 299 alin. 3 din Codul de procedură civilă, deoarece
abrogarea acestora a intervenit după sesizarea Curții
Constituționale. În ceea ce privește excepția de
neconstituționalitate a dispozițiilor art. 3 din Codul de
procedură civilă și ale art. II din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, pune concluzii de respingere a acesteia ca
neîntemeiată, arătând că instanța de contencios
constituțional s-a pronunțat prin Decizia nr. 333 din
28 iunie 2005, publicată în Monitorul Oficial al României,
Partea I, nr. 766 din 23 august 2005, în sensul
constituționalității acestora.
C U R T E A,

având în vedere actele și lucrările dosarului, reține
următoarele:
Prin Încheierea din 30 martie 2005, pronunțată în
Dosarul nr. 263/CM/2005, Curtea de Apel Galați — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 3 și art. 299 alin. 3 din Codul de procedură
civilă, ale art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind
modificarea și completarea Codului de procedură civilă și
ale art. 25 alin. 3 din Legea nr. 92/1992 pentru organizarea
judecătorească. Excepția a fost ridicată de Marin Frunză
cu ocazia soluționării recursului declarat împotriva Deciziei

14

MONITORUL OFICIAL AL ROMÂNIEI, PARTEA I, Nr. 1.123/13.XII.2005

civile nr. 1.029 din 3 decembrie 2003, pronunțată de
Tribunalul Galați în Dosarul nr. 2.212/C/2003 ce are ca
obiect o contestație în anulare.
În motivarea excepției de neconstituționalitate autorul
acesteia consideră că dispozițiile art. 3 și art. 299 alin. 3
din Codul de procedură civilă, ale art. II din Legea
nr. 195/2004 și ale art. 25 alin. 3 din Legea nr. 92/1992
îsunt discriminatorii, totalitare, dictatoriale, inchizitoriale“,
deoarece încalcă dreptul la un recurs efectiv la o instanță
națională, îdreptul privind interzicerea discriminării, dreptul
la un proces echitabil, principiul universalității, principiul
statului de drept și dreptul la apărare“. De asemenea,
apreciază că dispozițiile Legii nr. 195/2004, care scot
recursurile de pe rolul Înaltei Curți de Casație și Justiție și
le trimit pe cale administrativă unei instanțe inferioare în
grad sau le trimit prin încheiere irevocabilă de declinare a
competenței, dată în sala de consiliu, fără citarea părților,
încalcă, de asemenea, toate drepturile menționate mai sus,
întrucât justițiabilul este supus unei discriminări, fiindu-i
totodată nesocotit dreptul la apărare și dreptul la un proces
echitabil.
Curtea de Apel Galați — Secția conflicte de muncă și
asigurări sociale apreciază
că
excepția
de
neconstituționalitate a dispozițiilor art. 3 și art. 299 alin. 3
din Codul de procedură civilă, precum și ale Legii
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă este neîntemeiată, deoarece
prin aceste dispoziții de lege s-a urmărit asigurarea unei
mai bune administrări a justiției. În ceea ce privește
excepția de neconstituționalitate a dispozițiilor art. 25 alin. 3
din Legea nr. 92/1992 pentru organizarea judecătorească,
arată că aceasta este inadmisibilă, dispozițiile respective
fiind abrogate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
invocată este neîntemeiată. În acest sens arată că
stabilirea competenței materiale a instanțelor judecătorești
reprezintă o expresie a principiului înscris în art. 126
alin. (2) din Constituție, potrivit căruia îCompetența
instanțelor judecătorești și procedura de judecată sunt
prevăzute numai prin lege“. Astfel, numărul gradelor de
jurisdicție, precum și repartizarea competenței materiale pe
nivelurile de instanțe nu sunt stabilite prin norme de natură
constituțională, legiuitorul constituant abilitând forul legislativ
să stabilească aceste aspecte prin lege. În continuare,
făcând referire la jurisprudența Curții Constituționale, arată
că accesul la justiție nu presupune în mod necesar
accesul la toate gradele de jurisdicție și la toate nivelurile
de instanțe, cu atât mai puțin ajungerea tuturor cauzelor la
Înalta Curte de Casație și Justiție, motiv pentru care
exercitarea controlului de legalitate, pe calea recursului, de
o altă instanță decât instanța supremă nu contravine nici
dreptului la un proces echitabil, nici dreptului la un recurs
efectiv și liberului acces la justiție. De asemenea, se arată
că prevederile legale sunt concepute astfel încât să
confere aceleași posibilități și să impună aceleași obligații
celor care se află în situații similare, motiv pentru care

prevederile legale referitoare la competență nu sunt nici
îdiscriminatorii“, nici îinchizitoriale“.
Avocatul Poporului apreciază că excepția de
neconstituționalitate invocată este neîntemeiată. În ceea ce
privește critica de neconstituționalitate a dispozițiilor art. 3
și art. 299 alin. 3 din Codul de procedură civilă și ale Legii
nr. 195/2004 față de prevederile art. 21 și 126 din
Constituție, arată că aceasta nu poate fi reținută, deoarece
instituirea regulilor de desfășurare a procesului în fața
instanțelor judecătorești este de competența exclusivă a
legiuitorului. Astfel, prevederile legale criticate, care
reglementează competența materială a instanțelor
judecătorești, precum și cele referitoare la termenul și
formele recursului nu îngrădesc sub nici un aspect accesul
liber la justiție al cetățenilor, iar instituirea unor proceduri
speciale în considerarea unor situații deosebite este
compatibilă cu liberul acces la justiție. De asemenea, arată
că dispozițiile de lege criticate nu aduc atingere nici
prevederilor art. 1, 11, 15, 20 și 24 din Constituție. În ceea
ce privește critica de neconstituționalitate a dispozițiilor
art. 25 alin. 3 din Legea nr. 92/1992, arată că aceasta
este inadmisibilă, aceste dispoziții fiind abrogate prin Legea
nr. 304/2004, iar potrivit art. 29 alin. (1) din Legea
nr. 47/1992, Curtea Constituțională se pronunță numai cu
privire la dispozițiile dintr-o lege sau dintr-o ordonanță în
vigoare.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie:
— Dispozițiile art. 3 din Codul de procedură civilă;
aceste dispoziții au fost modificate succesiv prin mai multe
acte normative, ultimul dintre ele fiind Legea nr. 219/2005
privind aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005;
— Art. 299 alin. 3 din Codul de procedură civilă; aceste
dispoziții au fost abrogate expres prin art. I pct. 45 din
Legea nr. 219/2005 privind aprobarea Ordonanței de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 609 din 14 iulie
2005;
— Art. 25 alin. 3 din Legea nr. 92/1992 pentru
organizarea judecătorească, republicată în Monitorul Oficial
al României, Partea I, nr. 259 din 30 septembrie 1997;
aceste dispoziții au fost abrogate expres prin art. 133
alin. (1) lit. b) din titlul IX al Legii nr. 304/2004 privind
organizarea judiciară, publicată în Monitorul Oficial al
României, Partea I, nr. 576 din 29 iunie 2004;

MONITORUL OFICIAL AL ROMÂNIEI, PARTEA I, Nr. 1.123/13.XII.2005
— Deși Curtea Constituțională a fost sesizată cu
dispozițiile Legii nr. 195/2004 pentru aprobarea Ordonanței
de urgență a Guvernului nr. 58/2003 privind modificarea și
completarea Codului de procedură civilă, din motivarea
excepției de neconstituționalitate se observă că, în fapt,
critica autorului acesteia vizează dispozițiile art. II din
Legea nr. 195/2004. Așadar, Curtea Constituțională
urmează să se pronunțe asupra acestui din urmă text de
lege. Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă a fost publicată în
Monitorul Oficial al României, Partea I, nr. 470 din 26 mai
2004.
Textele de lege criticate au următorul cuprins:
— Art. 3 din Codul de procedură civilă: îCurțile de apel
judecă:
1. în primă instanță, procesele și cererile în materie de
contencios administrativ privind actele autorităților și instituțiilor
centrale;
2. ca instanțe de apel, apelurile declarate împotriva
hotărârilor pronunțate de tribunale în primă instanță;
3. ca instanțe de recurs, recursurile declarate împotriva
hotărârilor pronunțate de tribunale în apel sau împotriva
hotărârilor pronunțate în primă instanță de tribunale, care,
potrivit legii, nu sunt supuse apelului, precum și în orice alte
cazuri expres prevăzute de lege;
4. în orice alte materii date prin lege în competența lor.“;
— Art. 299 alin. 3 din Codul de procedură civilă: îÎn
situațiile în care, potrivit dispozițiilor prezentului cod sau ale
legii speciale, încheierile sau alte hotărâri pronunțate de
instanțele judecătorești sunt supuse numai recursului,
judecarea acestei căi de atac este de competența instanței
imediat superioare celei care a pronunțat hotărârea în cauză
sau, după caz, de competența instanței expres prevăzute de
lege.“;
— Art. II din Legea nr. 195/2004: î(1) Recursurile
împotriva hotărârilor date fără drept de apel potrivit legii în
vigoare la data pronunțării lor și aflate pe rolul Înaltei Curți de
Casație și Justiție se trimit spre judecată instanțelor imediat
superioare celor care au pronunțat hotărârea în primă instanță.
(2) Recursurile aflate pe rolul Înaltei Curți de Casație și
Justiție și care au ca obiect hotărâri prin care tribunalele au
judecat apeluri se trimit spre judecată curților de apel.
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece, iar în cazul în care admisibilitatea în principiu a fost
examinată, se trimit prin declinarea competenței, prin încheiere
irevocabilă, dată în camera de consiliu, fără citarea părților.“;
— Art. 25 alin. 3 din Legea nr. 92/1992: îCa instanțe de
recurs, curțile de apel judecă recursurile declarate împotriva
hotărârilor pronunțate de tribunale în apel, precum și în alte
cauze prevăzute de lege.“
În susținerea neconstituționalității acestor dispoziții legale,
autorul excepției invocă încălcarea prevederilor art. 1
referitoare la statul român, art. 11 privind dreptul
internațional și dreptul intern, art. 15 privind universalitatea,
art. 16 referitoare la egalitatea cetățenilor în fața legii,
art. 20 relative la tratatele internaționale privind drepturile
omului, art. 21 privind accesul liber la justiție, art. 24
privind dreptul la apărare, art. 124 privind înfăptuirea
justiției și ale art. 126 privind instanțele judecătorești.

15

De asemenea, consideră că se încalcă și prevederile
art. 6 privind dreptul la un proces echitabil, art. 13 privind
dreptul la un recurs efectiv, art. 14 privind interzicerea
discriminării și art. 17 privind interzicerea abuzului de drept
din Convenția pentru apărarea drepturilor omului și a
libertăților fundamentale, precum și ale art. 1, 2 și 7 privind
egalitatea în drepturi, ale art. 6 referitoare la dreptul
fiecărui om de a-i fi recunoscută calitatea de subiect de
drept, ale art. 8 privind dreptul de a sesiza instanțele
judecătorești, ale art. 10 privind dreptul persoanei de a fi
audiată în mod echitabil și public de un tribunal
independent și imparțial, ale art. 11 referitoare la prezumția
de nevinovăție și ale art. 30 privind interpretarea
Declarației, din Declarația Universală a Drepturilor Omului.
Examinând excepția de neconstituționalitate, Curtea
constată că obiectul cauzei în care a fost ridicată excepția
de neconstituționalitate îl constituie recursul împotriva unei
decizii a Tribunalului Galați într-un dosar ce avea ca obiect
o contestație în anulare, recurs a cărui soluționare, la
momentul declarării, era de competența Înaltei Curți de
Casație și Justiție, potrivit art. I pct. 8 din Ordonanța de
urgență a Guvernului nr. 58/2003 privind modificarea și
completarea Codului de procedură civilă. În urma aprobării
cu modificări și completări a acestui act normativ, prin
Legea nr. 195/2004, recursurile au fost trimise pe cale
administrativă instanței devenite competente să le
soluționeze, respectiv Curții de Apel Galați — Secția civilă,
în conformitate cu dispozițiile art. II alin. (1) și (3) teza întâi
din Legea nr. 195/2004. Ulterior, având în vedere
înființarea secțiilor specializate în cadrul Curții de Apel
Galați, instanța a invocat excepția necompetenței Secției
civile și a dispus scoaterea de pe rolul Secției civile a
cauzei și trecerea acesteia pe rolul Secției conflicte de
muncă și asigurări sociale din cadrul Curții de Apel Galați.
Potrivit art. 29 alin. (1) din Legea nr. 47/1992, îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia“. Așa fiind, Curtea constată că
dispozițiile art. 3 pct. 1, 2 și 4 din Codul de procedură
civilă nu au legătură cu soluționarea cauzei deduse
judecății, respectiv cu soluționarea recursului împotriva
deciziei Tribunalului Galați. Or, potrivit dispozițiilor alin. (6)
al art. 29 din Legea nr. 47/1992, excepția de
neconstituționalitate contrară prevederilor alin. (1) al
aceluiași articol este inadmisibilă, urmând a fi respinsă ca
atare.
Cu privire la critica de neconstituționalitate a dispozițiilor
art. 299 alin. 3 din Codul de procedură civilă și art. 25
alin. 3 din Legea nr. 92/1992 pentru organizarea
judecătorească, Curtea constată că aceste dispoziții au fost
abrogate expres prin art. I pct. 45 din Legea nr. 219/2005,
publicată în Monitorul Oficial al României, Partea I, nr. 609
din 14 iulie 2005, respectiv prin art. 133 alin. (1) lit. b) din
titlul IX al Legii nr. 304/2004, publicată în Monitorul Oficial
al României, Partea I, nr. 576 din 29 iunie 2004.
În conformitate cu dispozițiile art. 147 alin. (1) din
Constituție, numai legile și ordonanțele în vigoare pot forma
obiect al controlului de constituționalitate. În consecință,
Curtea reține că în cauză devin incidente dispozițiile art. 29
alin. (1) și (6) din Legea nr. 47/1992, potrivit cărora
controlul de constituționalitate exercitat de Curte nu poate

16

MONITORUL OFICIAL AL ROMÂNIEI, PARTEA I, Nr. 1.123/13.XII.2005

avea ca obiect decât legi sau ordonanțe ori dispoziții
dintr-o lege sau ordonanță în vigoare la momentul
exercitării acestuia, în caz contrar excepția fiind
inadmisibilă. Având în vedere că, în cauză, abrogarea
art. 299 alin. 3 din Codul de procedură civilă a intervenit
după sesizarea Curții Constituționale, excepția urmează să
fie respinsă ca devenită inadmisibilă.
Referitor la critica de neconstituționalitate a dispozițiilor
art. 3 pct. 3 din Codul de procedură civilă și art. II din
Legea nr. 195/2004, prin Decizia nr. 333 din 28 iunie
2005, publicată în Monitorul Oficial al României, Partea I,
nr. 766 din 23 august 2005, Curtea a constatat că aceasta
este neîntemeiată, în considerarea celor ce urmează.
Modificarea reglementării în această materie a fost
realizată de legiuitor în cadrul competenței sale
constituționale, fiind impusă de o serie de rațiuni majore,
care erau afectate de reglementarea anterioară, ce instituia
competența exclusivă a Înaltei Curți de Casație și Justiție
în materie de soluționare a recursurilor. S-a urmărit astfel o
mai bună administrare a justiției, o deplină realizare a
accesului liber la justiție și a dreptului la un proces
echitabil. După cum a decis Curtea Constituțională în
Decizia nr. 523 din 25 noiembrie 2004, publicată în
Monitorul Oficial al României, Partea I, nr. 144 din
17 februarie 2005, dispoziția art. II din Legea nr. 195/2004

a fost adoptată pentru a se debloca activitatea de
soluționare a recursurilor de către Înalta Curte de Casație
și Justiție, care, în aplicarea prevederilor Ordonanței de
urgență a Guvernului nr. 58/2003, avea competență
generală în materia recursului civil, iar din această cauză,
dat fiind numărul mare al cauzelor pe rol, se afla în
imposibilitate de a asigura soluționarea acestora în
termenul rezonabil impus de art. 21 alin. (3) din
Constituție. Noua soluție legislativă nu instituie nici o
discriminare și, ca atare, nu contravine principiului egalității
de tratament între subiectele de drept. Consacrarea
posibilității de a exercita o cale de atac împotriva soluției
de trimitere a dosarului, pe cale administrativă sau prin
încheiere de declinare de competență, la instanța devenită
competentă potrivit noii reglementări, ar fi fost nu doar
neproductivă, ducând la tergiversarea soluționării cauzei, ci,
totodată, inutilă față de caracterul imperativ al normelor în
materie de competență. Așa fiind, nu se poate reține
încălcarea nici unuia dintre textele invocate de autorul
excepției, conținute în Constituție, în Convenția pentru
apărarea drepturilor omului și a libertăților fundamentale și
în Declarația Universală a Drepturilor Omului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 3 pct. 1, 2 și 4 din Codul de
procedură civilă și a dispozițiilor art. 25 alin. 3 din Legea nr. 92/1992 pentru organizarea judecătorească, excepție ridicată
de Marin Frunză în Dosarul nr. 263/CM/2005 al Curții de Apel Galați — Secția conflicte de muncă și asigurări sociale.
2. Respinge, ca devenită inadmisibilă, excepția de neconstituționalitate a dispozițiilor art. 299 alin. 3 din Codul de
procedură civilă, excepție ridicată de același autor în același dosar al aceleiași instanțe.
3. Respinge, ca fiind neîntemeiată, excepția de neconstituționalitate a dispozițiilor art. 3 pct. 3 din Codul de
procedură civilă și art. II din Legea nr. 195/2004, excepție ridicată de același autor în același dosar al aceleiași instanțe.
Definitivă și general obligatorie.
Pronunțată în ședința publică din data de 8 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.123/13.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067097]
ISSN 1453—4495

