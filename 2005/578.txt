PARTEA

Anul 173 (XVII) — Nr. 578

I

LEGI, DECRETE, HOTĂRÂRI ȘI ALTE ACTE

Marți, 5 iulie 2005

SUMAR

Nr.

Pagina

Nr.
nr. 822/2004 privind schimbarea sediului sucursalei
teritoriale Olt—Argeș a Administrației Naționale a
Îmbunătățirilor Funciare.............................................

5–6

501.

— Ordin al ministrului agriculturii, pădurilor și
dezvoltării rurale privind schimbarea sediului
sucursalei teritoriale Dunăre—Olt a Administrației
Naționale a Îmbunătățirilor Funciare ........................

6

502.

— Ordin al ministrului agriculturii, pădurilor și
dezvoltării rurale pentru modificarea și completarea
Ordinului ministrului agriculturii, pădurilor și
dezvoltării rurale nr. 955/2004 privind stabilirea
speciilor de animale vii, a categoriilor de
producție, a greutății minime și a perioadei admise
pentru export în anul 2005 ......................................

6

508.

— Ordin al ministrului agriculturii, pădurilor și
dezvoltării rurale privind aprobarea componenței,
organizarea și funcționarea Comisiei pentru
derularea mecanismului de acordare a sprijinului
financiar de la bugetul de stat prin Programul de
creștere a competitivității produselor agroalimentare

7

LEGI ȘI DECRETE
207.
541.

— Lege pentru declararea ca oraș a comunei
Chitila, județul Ilfov....................................................

1–2

— Decret privind promulgarea Legii pentru
declararea ca oraș a comunei Chitila, județul Ilfov

2

´
208.

— Lege pentru modificarea art. 285 din Legea
nr. 297/2004 privind piața de capital ......................

2

542.

— Decret privind promulgarea Legii pentru
modificarea art. 285 din Legea nr. 297/2004
privind piața de capital .............................................

3

HOTĂRÂRI ALE GUVERNULUI ROMÂNIEI
606.

— Hotărâre privind organizarea programelor de
studii universitare în instituțiile militare de
învățământ superior din subordinea Ministerului
Apărării Naționale ......................................................

3–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
500.

ACTE ALE OFICIULUI ROMÂN
PENTRU DREPTURILE DE AUTOR

— Ordin al ministrului agriculturii, pădurilor și
dezvoltării rurale pentru abrogarea Ordinului
ministrului agriculturii, pădurilor și dezvoltării rurale

LEGI

Pagina

Decizia nr. 135 din 28 iunie 2005 ....................................

ȘI

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru declararea ca oraș a comunei Chitila, județul Ilfov
Parlamentul României

adoptă prezenta lege.

Art. 1. — (1) Comuna Chitila, județul Ilfov, se declară
oraș.

(2) Localitățile componente ale comunei Chitila sunt
Chitila și Rudeni.

2

MONITORUL OFICIAL AL ROMÂNIEI, PARTEA I, Nr. 578/5.VII.2005

Art. 2. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările ulterioare, precum și pct. 5.6
din anexa nr. II la Legea nr. 351/2001 privind aprobarea

Planului de amenajare a teritoriului național — secțiunea
a IV-a — Rețeaua de localități, publicată în Monitorul
Oficial al României, Partea I, nr. 408 din 24 iulie 2001,
cu modificările ulterioare, se modifică în mod
corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 iunie 2005.
Nr. 207.
PREȘEDINTELE ROMÂNIEI

DECRET
privind promulgarea Legii pentru declararea ca oraș
a comunei Chitila, județul Ilfov
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru declararea ca oraș a
comunei Chitila, județul Ilfov, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 iunie 2005.
Nr. 541.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 285 din Legea nr. 297/2004 privind piața de capital
Parlamentul României

adoptă prezenta lege.

Art. I. — Legea nr. 297/2004 privind piața de capital,
publicată în Monitorul Oficial al României, Partea I, nr. 571
din 29 iunie 2004, se modifică după cum urmează:
— La articolul 285, alineatul (2) va avea următorul
cuprins:
î(2) Până la data întrunirii Adunării generale a Asociației
Bursei de Valori București, prevăzută la alin. (1), Bursa de
Valori București va proceda la inventarierea și reevaluarea
patrimoniului. Pe baza hotărârii adoptate de adunarea
generală, o parte din activul patrimonial reevaluat al Bursei
de Valori București se va transforma în capital social al
Societății Comerciale «Bursa de Valori București» — S.A.

Capitalul social stabilit va fi repartizat în cote egale, cu titlu
gratuit și fără sarcini fiscale, membrilor Asociației Bursei de
Valori București înregistrați la data adunării generale
prevăzute la alin. (1) și se consideră subscris și vărsat
integral de la data acestei adunări generale.“
Art. II. — Înregistrarea Societății Comerciale îBursa de
Valori București“ — S.A. la Oficiul Național al Registrului
Comerțului se va realiza pe baza hotărârii prevăzute la
art. 285 alin. (1), în termen de cel mult 30 de zile de la
data publicării în Monitorul Oficial al României, Partea I, a
prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 iunie 2005.
Nr. 208.

MONITORUL OFICIAL AL ROMÂNIEI, PARTEA I, Nr. 578/5.VII.2005

3

PREȘEDINTELE ROMÂNIEI

DECRET
privind promulgarea Legii pentru modificarea art. 285 din Legea nr. 297/2004
privind piața de capital
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea
art. 285 din Legea nr. 297/2004 privind piața de capital și

se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 28 iunie 2005.
Nr. 542.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea programelor de studii universitare în instituțiile militare de învățământ superior
din subordinea Ministerului Apărării Naționale
În temeiul art. 108 din Constituția României, republicată, și al art. 17 din Legea nr. 288/2004 privind organizarea
studiilor universitare,
Guvernul României adoptă prezenta hotărâre.
Art. 1. — În învățământul militar superior din Ministerul
Apărării Naționale, formarea și dezvoltarea profesională a
ofițerilor de arme și de logistică, precum și a ofițerilor
specialiști se realizează prin studii universitare organizate
pe trei cicluri: studii universitare de licență, studii
universitare de masterat, studii universitare de doctorat,
precum și prin alte forme de pregătire, specifice pregătirii
permanente, stabilite în Ghidul carierei militare.
Art. 2. — (1) Pentru domeniile și specializările
universitare în care se organizează studii pentru formarea
ofițerilor, durata ciclurilor de studii de stabilește în aceleași
condiții ca și cele pentru specializările similare sau
apropiate din universitățile civile.
(2) Pentru formarea ofițerilor din specialitățile pentru
care se aplică normele speciale reglementate în Uniunea
Europeană, durata ciclurilor de studii se stabilește potrivit
acestor norme.
(3) Diferențele specifice față de programele de studii
civile se stabilesc potrivit standardelor specifice de evaluare
academică și acreditare a instituțiilor militare de învățământ
superior, se materializează în planurile de învățământ și
vizează durata semestrelor de studii, structura disciplinelor
de profil și de pregătire militară, precum și durata practicii
sau stagiului la comandă.
Art. 3. — (1) Studiile universitare de licență se
organizează în instituțiile militare de învățământ pentru
formarea ofițerilor, cursuri de zi, cu durate și finalizări
diferite, după cum urmează:
a) 3 ani — 180 de credite de studiu transferabile,
pentru formarea ofițerilor de arme și de logistică —
serviciul administrativ și serviciul transporturi militare.
Studiile se finalizează prin examen de licență, acordarea
primului grad și a brevetului de ofițer, precum și accesul la
Cursul de bază din școlile de aplicație/centrele de pregătire

a categoriilor de forțe ale armatei/armelor pentru
desăvârșirea pregătirii în armă/serviciu/specialitate militară și
pentru îndeplinirea atribuțiilor primei funcții;
b) 4 ani — 240 de credite de studiu transferabile,
pentru formarea ofițerilor de logistică — serviciul tehnicoingineresc. Studiile se finalizează prin examen de licență,
acordarea primului grad și a brevetului de ofițer.
(2) Admiterea în instituțiile militare de învățământ
superior pentru formarea ofițerilor în activitate se
organizează pe domenii pentru studii universitare de licență.
(3) Practica/stagiul la comandă se organizează și se
desfășoară în unități militare, instituții sau structuri de
specialitate din cadrul Ministerului Apărării Naționale.
(4) Repartiția pe arme/servicii/specialități militare, atunci
când aceasta nu s-a realizat în urma concursului de
admitere, se face la începutul ultimului an de studii
universitare de licență, după selecția desfășurată potrivit
opțiunilor individuale și criteriilor specifice fiecărei categorii
de forțe ale armatei.
(5) Absolvenții studiilor universitare de licență pentru
formarea ofițerilor pot participa la programe de pregătire
permanentă prevăzute în Ghidul carierei militare, până la
Cursul interarme/similar inclusiv, astfel încât să fie înaintați
în gradul de locotenent-colonel/similar și încadrați în funcții
corespunzătoare pregătirii.
(6) Studiile universitare de licență pentru formarea
ofițerilor pot fi continuate prin studii universitare de masterat
în domenii specifice acțiunii militare, potrivit normelor
stabilite de Ministerul Apărării Naționale și celor cuprinse în
Ghidul carierei militare.
(7) Absolvenții studiilor universitare de licență pentru
formarea ofițerilor care nu continuă studiile universitare de
masterat în domenii specifice acțiunii militare pot opta
pentru studii universitare de masterat organizate în alte

4

MONITORUL OFICIAL AL ROMÂNIEI, PARTEA I, Nr. 578/5.VII.2005

domenii de către universitățile civile, potrivit normelor în
vigoare.
Art. 4. — Studiile universitare de licență pentru formarea
ofițerilor de arme și de logistică — serviciul administrație,
serviciul transporturi militare și serviciul tehnico-ingineresc
asigură:
a) însușirea cunoștințelor științifice fundamentale,
specifice specializării universitare, pregătirea militară de
bază și inițierea în pregătirea militară de specialitate în
domeniul armei/serviciului/specialității militare, pregătire ce
urmează a fi desăvârșită în școlile de aplicație ale armelor,
după caz, astfel încât la finalizarea pregătirii absolvenții să fi
dobândit cunoștințe și competențe generale și de
specialitate, precum și abilități cognitive necesare îndeplinirii
atribuțiilor primei funcții;
b) formarea competențelor manageriale, astfel încât la
sfârșitul pregătirii absolvenții să fie în măsură să utilizeze
cunoștințele fundamentale, tehnice, socioumane și
lingvistice în aprofundarea fenomenului politico-militar
contemporan, organizarea și conducerea organizațiilor și
acțiunii militare în timp de pace și în război, să fie capabili să
integreze resursele la dispoziție în vederea îndeplinirii
misiunilor, potrivit prevederilor Strategiei militare și doctrinei
instruirii forțelor armate;
c) dezvoltarea calităților de lider în contexte
organizaționale diverse;
d) dobândirea cunoștințelor de specialitate care se
referă la procesele de cunoaștere, reproducere și
înțelegere specifice domeniului militar considerat ca un tot,
la modul de stabilire a relațiilor interdisciplinare și
interprofesionale cu alte arii curriculare, familiarizarea cu
cele mai recente performanțe ale cunoașterii științifice și
ale aplicațiilor profesionale din domeniu, precum și
înțelegerea și aplicarea teoriilor, principiilor și metodelor
fundamentale de investigare specifice domeniului de studiu,
inclusiv cunoașterea procedurilor de operare NATO utilizate
în operații;
e) formarea competențelor și abilităților de luptător
specializat, rezistent la efort fizic și psihic, precum și de
conducător de organizații și de structuri tehnice sau
logistice de la baza ierarhiei militare, cu spirit de inițiativă
în analiza și rezolvarea problemelor, capabil să evalueze
problemele complexe și să prezinte rezultatele evaluării
proprii;
f) formarea competențelor inițiale de specialist militar,
capabil să sintetizeze și să interpreteze informațiile puse la
dispoziție, să rezolve problemele de bază și să evalueze
finalitățile posibile în folosirea armamentului și tehnicii din
dotare specifice armei, potrivit cerințelor câmpului tactic;
g) formarea competențelor de educator și de instructor
în spiritul normelor și valorilor militare, al dragostei de
patrie și de neam, pentru integrare și adaptare socială, cu
deschidere către valorile universale;
h) formarea ca bun cetățean, capabil să asigure o
corelație normală între interesele proprii și cele ale apărării
naționale;
i) formarea competențelor în utilizarea tehnologiilor
informatice și de comunicare, inclusiv în limba engleză;
j) asumarea responsabilităților de a elabora un program
personal de autoperfecționare.
Art. 5. — (1) Studiile universitare de masterat se
organizează în instituțiile militare de învățământ superior
acreditate în acest sens, cu durate și finalizări diferite,
după cum urmează:
a) 1,5 ani — 90 de credite de studiu transferabile,
pentru specializările de logistică — serviciul tehnicoingineresc. Prin excepție, cu aprobarea ministrului apărării

naționale, acestea pot fi de 1 an — 60 de credite de
studiu transferabile, astfel încât durata totală a studiilor
universitare de licență și a studiilor universitare de masterat
să asigure obținerea a cel puțin 300 de credite de studiu
transferabile;
b) 2 ani — 120 de credite de studiu transferabile,
pentru specializările în care se pregătesc ofițerii de arme și
de logistică — serviciul administrație și serviciul transporturi
militare, astfel încât durata totală a studiilor universitare de
licență și a studiilor universitare de masterat să asigure
obținerea a cel puțin 300 de credite de studiu transferabile.
(2) Studiile universitare de masterat se organizează
pentru absolvenții cu diplomă ai studiilor universitare de
licență și se finalizează prin examen de masterat și prin
obținerea titlului de master.
(3) Grupele de studiu pentru studiile universitare de
masterat se stabilesc în limita numărului de locuri aprobate
anual, prin planul de școlarizare, de către ministrul apărării
naționale.
Art. 6. — Studiile universitare de masterat în domenii
de interes pentru Ministerul Apărării Naționale se
organizează pentru obținerea titlului de master și asigură:
a) aprofundarea pregătirii interarme a ofițerilor de arme
și de logistică — serviciul administrație și serviciul
transporturi militare, prin acumularea de cunoștințe noi
axate pe competențe cu conținut aplicativ, pentru obținerea
titlului de master în domeniul studiilor de licență sau
apropiat, dezvoltarea capacităților de cercetare științifică, ca
bază pregătitoare obligatorie pentru studiile universitare de
doctorat;
b) aprofundarea pregătirii de specialitate în domeniul
specialităților militare a ofițerilor de logistică — serviciul
tehnico-ingineresc, proveniți din absolvenți ai studiilor
universitare de licență, militare sau civile, pentru obținerea
titlului de master în domeniul studiilor de licență sau
apropiat, dezvoltarea capacităților de cercetare științifică,
ca bază pregătitoare obligatorie pentru studiile universitare
de doctorat;
c) completarea pregătirii în alte domenii decât cel al
studiilor de licență pentru obținerea de competențe
complementare în domeniul militar;
d) formarea, prin cursuri opționale, a competențelor
necesare personalului didactic, de nivel liceal și universitar;
e) asimilarea și practicarea celor mai noi tehnici de
cercetare independentă și aplicarea creativă a acestora
pentru rezolvarea de probleme, sesizarea direcțiilor noi de
dezvoltare a cunoașterii și de perfecționare a pregătirii
profesionale;
f) realizarea competențelor necesare în elaborarea de
studii și rapoarte publicabile sau aplicabile profesional;
g) dezvoltarea capacității de conducere a structurilor
organizaționale și de comunicare în contexte dintre cele
mai diverse;
h) dezvoltarea capacității de a acționa independent și
creativ în abordarea și soluționarea problemelor, de a
evalua obiectiv și constructiv stări critice, de a rezolva
creativ probleme și de a comunica rezultatele acestora;
i) realizarea altor competențe de specialitate stabilite
prin ordin al ministrului apărării naționale pe domenii
specifice de activitate.
Art. 7. — Formarea ofițerilor de logistică — serviciul
medical, pentru care formarea profesiilor este reglementată
prin norme ori recomandări sau bune practici europene,
ciclul de studii universitare de licență și ciclul de studii
universitare de masterat se desfășoară comasat, prin
învățământ de zi, cu o durată de 5—6 ani — minimum
300 de credite de studiu transferabile. Studiile se

MONITORUL OFICIAL AL ROMÂNIEI, PARTEA I, Nr. 578/5.VII.2005
finalizează prin examen, diplomele de absolvire fiind
echivalente titlului de master în științe medicale și
asigurând accesul la pregătirea prin rezidențiat sau prin
stagiatură pentru obținerea dreptului de liberă practică.
Art. 8. — (1) Studiile universitare de doctorat în științe
militare sau de contact cu acestea se desfășoară în
instituții militare de învățământ superior, acreditate ca
organizatoare de doctorat, cu o durată, de regulă, de
3 ani. În raport de tematica abordată, durata lor poate fi
prelungită cu 1—2 ani, cu aprobarea senatului universitar,
la propunerea conducătorului de doctorat. Susținerea tezei
de doctorat se poate face în termen de maximum 3 ani de
la terminarea studiilor universitare de doctorat.
(2) Studiile universitare de doctorat cuprind o
componentă importantă de cercetare, urmărind acumularea
de noi cunoștințe, interpretarea și aplicarea acestora în
domeniul militar, și asigură:
a) crearea, interpretarea și aplicarea de noi dezvoltări
într-un domeniu specializat al științei militare sau al
științelor inginerești, medicale și administrative aplicabile în
domeniul militar;
b) acumularea, interpretarea și dezvoltarea cunoașterii
de vârf din domeniul de doctorat;
c) identificarea de probleme noi și abordarea lor prin
cercetare, imaginație creativă și combinatorie, analiză critică
și interpretativă;
d) dezvoltarea tehnicilor de cercetare și aplicarea lor în
contexte diverse și specifice;

5

e) construcții discursive de tip academic pentru publicații
de prestigiu în domeniu și de tipul cunoașterii comune
pentru comunicare publică în domeniul științelor militare,
științelor inginerești, sociale și medicale aplicabile în
domeniul militar;
f) construcția teoretică și aplicarea profesională;
g) asumarea responsabilității de a elabora un program
de cercetare, spirit critic, creativitate, inventivitate.
Art. 9. — Pentru formarea ofițerilor de arme și logistică
și a ofițerilor specialiști din absolvenți ai studiilor
universitare parcurse în instituții civile de învățământ
superior, Ministerul Apărării Naționale organizează
programe de pregătire care vizează realizarea pregătirii
militare generale și completarea pregătirii de specialitate la
nivelul standardelor de calificare profesională impuse de
calitatea de ofițer.
Art. 10. — Instituțiile militare de învățământ superior
care organizează programe de studii universitare potrivit
prevederilor prezentei hotărâri se stabilesc prin ordin al
ministrului apărării naționale.
Art. 11. — În perioada de tranziție ofițerii absolvenți ai
școlilor militare de ofițeri activi pot continua studiile în
vederea obținerii licenței, în cadrul studiilor universitare de
licență, în specializările acreditate, la instituțiile militare de
învățământ superior, cursuri de zi sau cu frecvență redusă,
după susținerea examenelor de diferență stabilite de
senatele universitare, potrivit legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul educației și cercetării,
Mircea Miclea
Ministrul finanțelor publice,
Ionel Popescu
București, 23 iunie 2005.
Nr. 606.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru abrogarea Ordinului ministrului agriculturii, pădurilor și dezvoltării rurale nr. 822/2004
privind schimbarea sediului sucursalei teritoriale Olt—Argeș a Administrației Naționale
a Îmbunătățirilor Funciare
Având în vedere prevederile art. 26 alin. (3) din Regulamentul de organizare și funcționare a Administrației
Naționale a Îmbunătățirilor Funciare, aprobat prin Hotărârea Guvernului nr. 1.309/2004,
văzând Referatul de aprobare nr. 4.823 din 6 iunie 2005 al Administrației Naționale a Îmbunătățirilor Funciare
privind necesitatea schimbării sediului sucursalei teritoriale Olt—Argeș,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările ulterioare,

6

MONITORUL OFICIAL AL ROMÂNIEI, PARTEA I, Nr. 578/5.VII.2005
ministrul agriculturii, pădurilor și dezvoltării rurale emite următorul ordin:

Art. 1. — Se abrogă Ordinul ministrului agriculturii,
pădurilor și dezvoltării rurale nr. 822/2004 privind
schimbarea sediului sucursalei teritoriale Olt—Argeș a
Administrației Naționale a Îmbunătățirilor Funciare.

Art. 2. — Administrația Națională a Îmbunătățirilor
Funciare va duce la îndeplinire prevederile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 21 iunie 2005.
Nr. 500.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind schimbarea sediului sucursalei teritoriale Dunăre—Olt
a Administrației Naționale a Îmbunătățirilor Funciare
Având în vedere prevederile art. 26 alin. (3) din Regulamentul de organizare și funcționare a Administrației
Naționale a Îmbunătățirilor Funciare, aprobat prin Hotărârea Guvernului nr. 1.309/2004,
văzând Referatul de aprobare nr. 4.900 din 6 iunie 2005 al Administrației Naționale a Îmbunătățirilor Funciare
privind necesitatea schimbării sediului sucursalei teritoriale Dunăre—Olt,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările ulterioare,
ministrul agriculturii, pădurilor și dezvoltării rurale emite următorul ordin:
Art. 2. — Administrația Națională a Îmbunătățirilor
Art. 1. — Se aprobă schimbarea sediului sucursalei
teritoriale Dunăre—Olt a Administrației Naționale a Funciare va duce la îndeplinire prevederile prezentului
Îmbunătățirilor Funciare din municipiul Drobeta-Turnu ordin.
Severin, str. Carol I nr. 1A, județul Mehedinți, în municipiul
Art. 3. — Prezentul ordin va fi publicat în Monitorul
Craiova, str. Amaradia nr. 4, județul Dolj.
Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur
București, 21 iunie 2005.
Nr. 501.
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea și completarea Ordinului ministrului agriculturii, pădurilor și dezvoltării rurale
nr. 955/2004 privind stabilirea speciilor de animale vii, a categoriilor de producție,
a greutății minime și a perioadei admise pentru export în anul 2005
Având în vedere prevederile art. 1 și 2 din Hotărârea Guvernului nr. 463/2002 pentru aprobarea procedurii privind
exportul de animale vii,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Ordinul ministrului agriculturii, pădurilor și
2. Litera B îAnimale de creștere sau îngrășare“ din
anexă se completează după cum urmează:
dezvoltării rurale nr. 955/2004 privind stabilirea speciilor de
Greutatea minimă
în viu — kg/animal

animale vii, a categoriilor de producție, a greutății minime și a
perioadei admise pentru export în anul 2005, publicat în

Specia și categoria

Monitorul Oficial al României, Partea I, nr. 31 din
11 ianuarie 2005, se modifică și se completează după cum
îOvine

urmează:
1. La litera A îAnimale pentru tăiere“ din anexă,
greutatea minimă în viu la tineretul ovin care se exportă în
țările terțe se modifică și va fi de 12 kg/animal.

Tineret ovin

Pentru
țări terțe

20

20“

Art. II. — Prezentul ordin va fi publicat în Monitorul
Oficial al României, Partea I.
Art. III. — Prezentul ordin intră în vigoare la data de
31 august 2005.

Ministrul agriculturii, pădurilor și dezvoltării rurale,
Gheorghe Flutur
București, 21 iunie 2005.
Nr. 502.

Pentru țările
membre
ale Uniunii
Europene

MONITORUL OFICIAL AL ROMÂNIEI, PARTEA I, Nr. 578/5.VII.2005

7

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea componenței, organizarea și funcționarea Comisiei
pentru derularea mecanismului de acordare a sprijinului financiar de la bugetul de stat
prin Programul de creștere a competitivității produselor agroalimentare
În temeiul art. 6 alin. (3) din Hotărârea Guvernului nr. 1.557/2002 privind aprobarea mecanismului de acordare a
sprijinului financiar de la bugetul de stat prin Programul de creștere a competitivității produselor agroalimentare, cu
modificările ulterioare,
văzând referatul de aprobare al Direcției generale elaborare strategii, politici sectoriale și de piață din cadrul
Ministerului Agriculturii, Pădurilor și Dezvoltării Rurale,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin.
Art. 1. — (1) Se constituie Comisia pentru derularea
mecanismului de acordare a sprijinului financiar de la
bugetul de stat prin Programul de creștere a competitivității
produselor agroalimentare, denumită în continuare Comisia,
în următoarea componență:
A. Reprezentanții Ministerului Agriculturii, Pădurilor și
Dezvoltării Rurale:
1. Avram Fițiu — președintele comisiei;
2. Maria Groza — consilier superior la Direcția buget
finanțe — membru;
3. Tudorel Baltă — consilier superior la Direcția
generală elaborare strategii, politici sectoriale și de piață —
membru;
4. Dumitru Cosmescu — consilier — membru.
B. Reprezentanții patronatelor de profil:
1. Sorin Minea — președintele Asociației Române a
Cărnii — membru;
2. Florin Popescu — președintele Asociației Patronale
din România din Industria Laptelui — membru;
3. Viorel Marin — președintele Asociației Naționale a
Industriilor de Morărit și Panificație — membru;
4. Aurel Popescu — președintele Patronatului Român
din Industria de Morărit și Panificație — membru;
5. Ioan Armenean — președintele Patronatului Zahărului
din România — membru;
6. Viorel Zichil — președintele Asociației Patronale a
Industriei Uleiurilor și Grăsimilor Vegetale — membru;
7. Dan Ghițescu — președintele Asociației Patronale a
Producătorilor de Margarină din România — membru;
8. Aurel Tănase — președintele Patronatului din
Industria de Conserve din Legume și Fructe și Conserve
Mixte — membru;
9. Mihai Sânpetru — președintele Asociației Patronale a
Producătorilor de Vin — membru;
10. Ovidiu Gheorghe — directorul general al Patronatului
Național al Viei și Vinului — membru;
11. Zoltan Magyari — președintele Asociației
Producătorilor de Bere din România — membru;
12. Virgil Mailat — președintele Patronatului Societăților
Independente Producătoare de Bere din România —
membru;

13. Romulus Dascălu — președintele Asociației
Producătorilor de Alcool și Băuturi Spirtoase — membru;
14. Mugurel Rădulescu — președintele Asociației
Naționale pentru Băuturi Răcoritoare — membru;
15. Emilia Tănăsescu — președintele Asociației
Producătorilor Industriali de Dulciuri din România —
membru;
16. Nicolae Dimulescu — președintele Organizației
Patronale a Peștelui — membru;
17. Ilie Van — președintele Uniunii Crescătorilor de
Păsări din România — membru.
(2) Comisia verifică documentația înaintată de fiecare
agent economic care trebuie să întrunească condițiile de
eligibilitate conform art. 3 din Hotărârea Guvernului
nr. 1.557/2002, cu modificările ulterioare, precum și
proiectele care trebuie să îndeplinească criteriile prevăzute
la art. 4 din același act normativ.
(3) Comisia își desfășoară lucrările în următoarea
componență: reprezentanții Ministerului Agriculturii, Pădurilor
și Dezvoltării Rurale, împreună cu reprezentantul
patronatului din domeniul la care face referire proiectul.
(4) Pentru buna desfășurare a activității Comisiei se
constituie secretariatul, format din:
1. Sanda Smeu — consilier la Direcția buget finanțe;
2. Andrei Gyemant — consilier la Direcția generală
elaborare strategii, politici sectoriale și de piață.
Art. 2. — Direcția generală elaborare strategii, politici
sectoriale și de piață și Direcția buget finanțe vor duce la
îndeplinire prevederile prezentului ordin.
Art. 3. — Începând cu data intrării în vigoare a
prezentului ordin, se abrogă Ordinul ministrului agriculturii,
alimentației și pădurilor nr. 158/2003 privind aprobarea
componenței, organizarea și funcționarea Comisiei pentru
derularea mecanismului de acordare a sprijinului financiar
de la bugetul de stat prin Programul de creștere a
competitivității produselor agroalimentare, publicat în
Monitorul Oficial al României, Partea I, nr. 159 din
12 martie 2003, cu modificările ulterioare.
Art. 4. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 27 iunie 2005.
Nr. 508.

8

MONITORUL OFICIAL AL ROMÂNIEI, PARTEA I, Nr. 578/5.VII.2005

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

D E C I Z I A Nr. 135
din 28 iunie 2005
Având în vedere dispozițiile art. 133 alin. (3) din Legea nr. 8/1996,
ținând cont de faptul că organismele de gestiune colectivă beneficiare nu au ajuns la un acord cu privire la
stabilirea colectorului unic al remunerațiilor cuvenite titularilor de drepturi pentru retransmiterea prin cablu conform art. 133
alin. (2) din Legea nr. 8/1996, cu modificările și completările ulterioare, în termenul legal,
având în vedere faptul că în exercitarea activității de colector al remunerațiilor cuvenite autorilor de opere
muzicale de la distribuitorii prin cablu, organismul de gestiune colectivă UCMR-ADA a avut cea mai bună performanță în
anul 2004, precum și faptul că acest organism de gestiune colectivă are cea mai bună structură teritorială și o
experiență îndelungată în activitatea de colectare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri, precum și ale Hotărârii
Guvernului nr. 210/2000 privind numirea în funcția de director general al Oficiului Român pentru Drepturile de Autor
(O.R.D.A.),
directorul general al Oficiului Român pentru Drepturile de Autor emite următoarea decizie:
Art. 1. — Se desemnează organismul de gestiune
colectivă Uniunea Compozitorilor și Muzicologilor din
România — Asociația pentru Drepturi de Autor (UCMRADA), cu sediul în municipiul București, Calea Victoriei
nr. 141, sectorul 1, drept colector unic al remunerațiilor
cuvenite titularilor de drepturi pentru retransmiterea prin
cablu, stabilite prin metodologia publicată, potrivit Ordinului

directorului general al Oficiului Român pentru Drepturile de
Autor nr. 124/2005, în Monitorul Oficial al României, Partea I,
nr. 529 din 22 iunie 2005.
Art. 2. — Prezenta decizie intră în vigoare în termen de
3 zile de la data publicării sale în Monitorul Oficial al
României, Partea I.

Directorul general al Oficiului Român pentru Drepturile de Autor,
Rodica Pârvu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 578/5.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033030]
ISSN 1453—4495

