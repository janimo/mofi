PARTEA

Anul 173 (XVII) — Nr. 810

I

Miercuri, 7 septembrie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

HOTĂRÂRI ALE GUVERNULUI ROMÂNIEI
957. — Hotărâre privind organizarea și funcționarea
Institutului Național de Statistică ..............................

1–6

ACTE ALE COMISIEI DE SUPRAVEGHERE
A ASIGURĂRILOR
3.920. — Decizie privind interzicerea temporară a
exercitării activității de broker de asigurare de
către Societatea Comercială îStar Broker
Asigurări“ — S.R.L. .................................................

7–8

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Institutului Național de Statistică
În temeiul art. 108 din Constituția României, republicată, și al art. 4 din Ordonanța Guvernului nr. 9/1992 privind
organizarea statisticii oficiale, republicată, cu modificările și completările ulterioare,
Guvernul României adoptă prezenta hotărâre.
CAPITOLUL I
Dispoziții generale și principalele atribuții
Art. 1. — (1) Institutul Național de Statistică se
organizează și funcționează ca organ de specialitate al
administrației publice centrale în subordinea Guvernului și
în
coordonarea
ministrului
pentru
coordonarea
Secretariatului General al Guvernului, cu personalitate
juridică, având rol de organizare și coordonare a statisticii
oficiale din România.

(2) Institutul Național de Statistică are sediul în
municipiul București, Bd. Libertății nr. 16, sectorul 5.
Art. 2. — (1) În vederea realizării rolului său, Institutul
Național de Statistică îndeplinește următoarele funcții:
a) de programare strategică, prin care se asigură
elaborarea și implementarea strategiilor de dezvoltare a
sistemului statistic național;
b) de reglementare și sinteză, prin care se asigură
elaborarea cadrului normativ și instituțional necesar realizării
obiectivelor strategice în domeniul său de activitate;

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 810/7.IX.2005

c) de armonizare cu reglementările Uniunii Europene a
cadrului legislativ din domeniul său de activitate;
d) de autoritate și management pentru programele
anuale ale cercetărilor statistice oficiale;
e) de administrare a bunurilor și de gestionare a
bugetelor și fondurilor alocate;
f) de reprezentare, prin care se asigură reprezentarea
statisticii oficiale a României pe plan intern și extern;
g) de autoritate, prin care se asigură exercitarea
principiilor, criteriilor și normelor aplicării unitare și
respectării reglementărilor legale în domeniul său de
activitate și al funcționării serviciilor statisticii oficiale care
își desfășoară activitatea în coordonarea sa metodologică;
h) de promovare a culturii statistice în România.
(2) În organizarea și coordonarea statisticii oficiale din
România activitatea Institutului Național de Statistică se
întemeiază pe principiile autonomiei, confidențialității,
transparenței, relevanței, proporționalității, deontologiei
statistice și raportului cost-eficiență.
Art. 3. — (1) Institutul Național de Statistică îndeplinește
următoarele atribuții:
a) elaborează sistemul de indicatori statistici,
metodologiile de calcul, tehnologiile și standardele specifice
de obținere a indicatorilor;
b) organizează și conduce cercetările statistice
referitoare la fenomenele și procesele economico-sociale,
realizate în conformitate cu programele anuale aprobate
prin hotărâri ale Guvernului;
c) proiectează, tipărește și difuzează formularele
chestionarelor utilizate în realizarea cercetărilor statistice și
instrucțiunile de completare aferente;
d) culege, prelucrează și stochează datele și
informațiile, în vederea constituirii și difuzării seriilor de
date statistice;
e) coordonează elaborarea clasificărilor și a
nomenclatoarelor unitare de interes național din domeniul
său de activitate;
f) proiectează, realizează și exploatează sistemul
informatic statistic;
g) elaborează studii și analize pentru caracterizarea
evoluției economico-sociale a țării;
h) desfășoară activități pentru promovarea culturii
statistice;
i) implementează conceptele privind calitatea totală în
statistică;
j) desfășoară activități de cercetare științifică în domeniul
statisticii;
k) informează opinia publică, precum și autoritățile
publice cu privire la evoluția economică și socială a țării și
furnizează către utilizatorii interesați indicatorii statistici
obținuți;
l) organizează și conduce unitățile subordonate,
stabilește atribuțiile și normele de funcționare ale acestora;
m) colaborează cu ministerele și cu alte organe de
specialitate ale administrației publice centrale, precum și cu
serviciile publice pentru compatibilizarea sistemului statisticii
oficiale cu celelalte sisteme informaționale; sprijină aceste
organisme pentru asigurarea pregătirii personalului cu
atribuții în activitatea de statistică;
n) avizează metodologiile cercetărilor statistice
organizate de ministere, instituții centrale și de alte servicii

publice, în vederea asigurării oportunității cercetărilor și
corectitudinii metodelor statistice utilizate;
o) organizează pregătirea profesională în domeniul
statisticii a personalului institutului, din unitățile sale
subordonate și din celelalte servicii de statistică oficială,
acționând pentru formarea unei culturi statistice la nivel
național;
p) reprezintă România în relațiile internaționale în
domeniul statistic și cooperează cu organizațiile similare din
alte țări, cu organismele de specialitate ale Organizației
Națiunilor Unite și cu agențiile sale, cu alte organisme
internaționale;
r) asigură compatibilitatea sistemului statistic național cu
sistemele statistice utilizate de organismele Organizației
Națiunilor Unite, ale Uniunii Europene și de alte organisme
internaționale, conform obligațiilor asumate;
s) asigură absorbția acquis-ului comunitar în toate
domeniile statistice și transpunerea lui în practică și în
legislația națională de specialitate.
(2) Institutul Național de Statistică îndeplinește și alte
atribuții stabilite prin acte normative pentru activitatea de
statistică.
Art. 4. — În exercitarea atribuțiilor sale, Institutul
Național de Statistică are obligația să asigure pe parcursul
întregii cercetări statistice — de la înregistrare până la
publicare — măsuri de protecție a intereselor persoanelor
fizice sau juridice care ar putea fi lezate prin divulgarea
datelor referitoare la patrimoniul și la activitatea lor, în
concordanță cu principiile confidențialității datelor statistice
și cu prevederile legale referitoare la informațiile clasificate.
Art. 5. — În îndeplinirea atribuțiilor prevăzute la art. 3
Institutul Național de Statistică este autorizat:
a) să solicite și să obțină gratuit datele și informațiile
statistice de la toate persoanele fizice și juridice care se
află, dețin capital sub orice formă sau desfășoară o
activitate de orice fel pe teritoriul României;
b) să stabilească termenele și periodicitățile de furnizare
a datelor statistice solicitate;
c) să utilizeze, în afara numărului de personal aprobat,
agenți statistici pentru culegerea datelor și să contracteze
servicii pentru culegerea datelor din gospodăriile populației
și de la persoanele juridice cuprinse în cercetările statistice;
în categoria agenților statistici intră anchetatorii, precum și
gospodăriile populației, în cazul în care acestea constituie
unități de observare statistică;
d) să contracteze, în condițiile legii, servicii specializate
pentru realizarea cercetărilor, analizelor și studiilor statistice;
e) să constate contravenții și să aplice amenzi, în
condițiile legii, pentru refuzul sau întârzierea transmiterii
datelor statistice solicitate, pentru comunicarea de date
eronate ori incomplete, pentru refuzul de a prezenta
persoanelor autorizate de conducerea serviciilor de
statistică oficială documentele și evidențele necesare în
vederea verificării datelor statistice, precum și pentru
neaplicarea măsurilor dispuse de serviciile de statistică
oficială;
f) să gestioneze fonduri externe nerambursabile, în
conformitate cu prevederile legale, și să utilizeze și
personal suplimentar de specialitate pentru realizarea
lucrărilor, în limita fondurilor, pe perioada derulării
proiectelor. Cuantumul indemnizațiilor personalului

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 810/7.IX.2005
suplimentar de specialitate se stabilește prin ordin al
președintelui Institutului Național de Statistică.
Art. 6. — (1) Persoanele juridice sunt obligate să
furnizeze gratuit Institutului Național de Statistică datele și
informațiile statistice la termenele, periodicitățile și în forma
solicitată, în conformitate cu metodologia cuprinsă în
instrucțiunile emise de Institutul Național de Statistică.
(2) Persoanele fizice sunt obligate să furnizeze
Institutului Național de Statistică datele personale și cele
privind gospodăria și activitatea economică, necesare în
vederea efectuării recensămintelor și anchetelor statistice.
Datele personale de natura celor privind convingerile
ideologice, apartenența politică, cazierul judiciar, sănătatea
și viața intimă pot fi culese și prelucrate numai cu acordul
persoanelor, respectându-se prevederile referitoare la
confidențialitatea datelor statistice.
(3) Pentru domeniile de cercetare specifice, aflate în
competența ministerelor de resort și a altor autorități
publice, Institutul Național de Statistică încheie convenții
pentru schimbul reciproc de date statistice.
CAPITOLUL II
Conducerea Institutului Național de Statistică
Art. 7. — (1) Institutul Național de Statistică este
condus de un președinte cu rang de secretar de stat,
ajutat de 3 vicepreședinți cu rang de subsecretar de stat,
dintre care unul are atribuții directe în problemele activității
de integrare europeană, unul are ca atribuție directă
coordonarea activității de statistică economică și socială, iar
unul are ca atribuție directă coordonarea infrastructurii
statistice, numiți prin decizie a primului-ministru. În
exercitarea atribuțiilor sale președintele emite ordine și
instrucțiuni.
(2) Alte atribuții specifice ale vicepreședinților sunt
stabilite prin ordin al președintelui Institutului Național de
Statistică.
(3) Vicepreședintele care coordonează activitatea de
statistică este înlocuitorul de drept al președintelui
Institutului Național de Statistică.
(4) Președintele reprezintă instituția în raporturile cu alte
autorități ale administrației publice centrale și cu terțe
persoane juridice, cu persoanele fizice, precum și cu
organizații din țară și din străinătate. Președintele poate da
împuternicire de reprezentare și altor persoane din cadrul
Institutului Național de Statistică.
(5) Președintele îndeplinește, în domeniul său de
activitate, următoarele atribuții generale:
a) organizează, coordonează și controlează aplicarea
legilor, ordonanțelor și hotărârilor Guvernului, a ordinelor și
instrucțiunilor emise potrivit legii, cu respectarea limitelor de
autoritate și a principiului autonomiei locale a instituțiilor
publice și a operatorilor economici;
b) inițiază și avizează proiecte de lege, ordonanțe și
hotărâri ale Guvernului, în condițiile stabilite de metodologia
aprobată de Guvern;
c) acționează pentru aplicarea strategiei proprii a
Institutului Național de Statistică, integrată celei de
dezvoltare economico-socială a Guvernului;
d) fundamentează și elaborează propuneri pentru
bugetul anual, pe care le înaintează Guvernului;

3

e) urmărește proiectarea și realizarea investițiilor din
sistemul Institutului Național de Statistică, în baza bugetului
aprobat;
f) reprezintă interesele statului în diferite organe și
organisme internaționale, în conformitate cu acordurile și
convențiile la care România este parte și cu alte înțelegeri
stabilite în acest scop, și dezvoltă relații de colaborare cu
organe și organizații similare din alte state și cu organizații
internaționale al căror domeniu de activitate interesează;
g) urmărește și controlează aplicarea convențiilor și
acordurilor internaționale la care România este parte și ia
măsuri pentru realizarea condițiilor în vederea integrării în
structurile europene și în alte organisme internaționale;
h) colaborează cu instituțiile de învățământ superior de
specialitate pentru formarea și perfecționarea pregătirii
profesionale a personalului din sistemul statisticii oficiale;
i) numește și eliberează din funcție, în condițiile legii,
personalul din aparatul propriu al institutului.
(6) Președintele Institutului Național de Statistică este
membru de drept în Consiliul de coordonare a activității de
statistică.
Art. 8. — (1) Secretarul general al Institutului Național
de Statistică este subordonat președintelui.
(2) Secretarul general este înalt funcționar public, numit
în condițiile legii.
(3) Secretarul general are următoarele atribuții
principale:
a) coordonează buna funcționare a compartimentelor și
activităților cu caracter funcțional din cadrul Institutului
Național de Statistică și asigură legătura operativă dintre
președinte și conducătorii tuturor compartimentelor din
institut și conducătorii unităților subordonate;
b) colaborează cu secretarii generali din celelalte
instituții în probleme de interes comun;
c) coordonează activitatea de elaborare a politicilor și
principiile directoare pentru managementul de resurse din
cadrul compartimentelor;
d) îndeplinește și alte însărcinări prevăzute de
Regulamentul de organizare și funcționare a Institutului
Național de Statistică ori încredințate de președinte.
CAPITOLUL III
Organizarea Institutului Național de Statistică
Art. 9. — (1) Structura organizatorică a Institutului
Național de Statistică este prevăzută în anexa nr. 1.
(2) În cadrul structurii organizatorice prevăzute la alin. (1)
se pot organiza, prin ordin al președintelui Institutului
Național de Statistică, servicii, birouri și compartimente,
stabilindu-se numărul posturilor de conducere, potrivit legii.
Art. 10. — (1) Numărul maxim de posturi al Institutului
Național de Statistică este de 1.975, posturi finanțate de la
bugetul de stat, exclusiv demnitarii.
(2) Personalul necesar pentru fiecare compartiment din
structura organizatorică se stabilește prin ordin al
președintelui Institutului Național de Statistică.
(3) Atribuțiile compartimentelor din aparatul propriu al
Institutului Național de Statistică se stabilesc în
conformitate cu structura organizatorică prevăzută în anexa
nr. 1, prin regulamentul de organizare și funcționare,
aprobat prin ordin al președintelui Institutului Național de
Statistică.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 810/7.IX.2005

(4) Atribuțiile, sarcinile și răspunderile personalului se
stabilesc prin fișa postului, potrivit legii.
(5) Activitatea personalului implicat în realizarea
programelor anuale ale cercetărilor statistice se desfășoară
în conformitate cu prevederile Codului privind conduita etică
a statisticianului, care va asigura cadrul necesar
desfășurării profesiei cu profesionalism, loialitate,
corectitudine și în mod conștiincios.
(6) Salarizarea personalului din cadrul Institutului
Național de Statistică, precum și din unitățile sale
subordonate se face potrivit prevederilor legale în vigoare.
Art. 11. — (1) În subordinea Institutului Național de
Statistică funcționează:
a) 8 direcții regionale de statistică, organizate în
județele — centre de regiuni de dezvoltare, stabilite potrivit
prevederilor Legii nr. 315/2004 privind dezvoltarea regională
în România, cu modificările și completările ulterioare, și
34 de direcții județene de statistică la nivelul celorlalte
județe, instituții publice cu personalitate juridică, prevăzute
în anexa nr. 2;
b) Editura îRevista Română de Statistică“ și Centrul
Național de Pregătire în Statistică, instituții publice cu
personalitate juridică, finanțate integral din venituri proprii,
prevăzute în anexa nr. 2.
(2) Conducătorii instituțiilor publice din subordinea
Institutului Național de Statistică sunt numiți și eliberați din
funcție, după caz, cu respectarea condițiilor legale.
(3) Numărul de personal, constituirea compartimentelor,
statul de funcții, atribuțiile și regulamentele de organizare
și funcționare pentru instituțiile din subordine, prevăzute la
alin. (1), se aprobă prin ordin al președintelui Institutului
Național de Statistică.
(4) Prin ordin al președintelui Institutului Național de
Statistică pot fi create și în alte orașe decât cele reședință
de județ, precum și în sectoarele municipiului București
colective, birouri și servicii pentru culegerea/diseminarea
datelor statistice, în funcție de cerințele specifice activității
lor, în cadrul numărului maxim de posturi aprobat.
(5) Editura îRevista Română de Statistică“ poate să
asigure difuzarea unor publicații și date statistice la cerere,

pe bază de prețuri și tarife aprobate prin ordin al
președintelui Institutului Național de Statistică.
CAPITOLUL IV
Dispoziții finale
Art. 12. — (1) Autoritățile administrației publice locale
asigură direcțiilor teritoriale de statistică, potrivit competențelor,
spațiile corespunzătoare necesare pentru desfășurarea
activității.
(2) Consiliile locale și județene care nu pot asigura
spațiile corespunzătoare unităților teritoriale de statistică vor
asigura, în condițiile legii, amplasamente pentru construirea
de sedii proprii.
(3) Institutul Național de Statistică va include în bugetele
anuale cheltuielile de capital necesare în vederea construirii
sau achiziționării unor astfel de obiective.
Art. 13. — (1) Numărul de autoturisme din dotarea
Institutului Național de Statistică și consumul lunar de
carburant pentru acestea se stabilesc potrivit legii.
(2) Pentru activitățile specifice privind transportul și
distribuirea instrumentarului statistic și a tehnicii de calcul,
Institutul Națonal de Statistică — aparatul central poate
deține o autoutilitară cu un consum lunar de carburant de
350 litri, iar direcțiile teritoriale de statistică pot deține câte
un autoturism sau microbuz pentru transport de persoane,
cu un consum lunar de 350 litri, pentru activitățile specifice
de culegere a datelor statistice.
Art. 14. — Anexele nr. 1 și 2 fac parte integrantă din
prezenta hotărâre.
Art. 15. — Prezenta hotărâre intră în vigoare la 10 zile
de la data publicării în Monitorul Oficial al României,
Partea I.
Art. 16. — Pe data intrării în vigoare a prezentei
hotărâri se abrogă Hotărârea Guvernului nr. 68/2004 privind
organizarea și funcționarea Institutului Național de
Statistică, publicată în Monitorul Oficial al României,
Partea I, nr. 101 din 3 februarie 2004, cu modificările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Președintele Institutului Național de Statistică,
Vergil Voineagu
p. Ministrul muncii, solidarității sociale și familiei,
Mihai Constantin Șeitan,
secretar de stat
p. Ministrul finanțelor publice,
Mara Rîmniceanu,
secretar de stat

București, 18 august 2005.
Nr. 957.

PDF compression, OCR, web-optimization with CVISION's PdfCompressor

1)

Anexa nr. 1 este reprodusă în facsimil.

Structura organizatorică a Institutului Național de Statistică
Numărul maxim de posturi este de
1.975, exclusiv demnitarii.

ANEXA Nr. 11)

MONITORUL OFICIAL AL ROMÂNIEI, PARTEA I, Nr. 810/7.IX.2005
5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 810/7.IX.2005
ANEXA Nr. 2

I. Instituții publice cu personalitate juridică, aflate în subordinea Institutului Național de
Statistică, finanțate de la bugetul de stat:
Direcția Regională de Statistică Alba
Direcția
Direcția
Direcția
Direcția
Direcția
Direcția
Direcția

Județeană
Județeană
Județeană
Județeană
Județeană
Județeană
Județeană

de
de
de
de
de
de
de

Statistică
Statistică
Statistică
Statistică
Statistică
Statistică
Statistică

Arad
Argeș
Bacău
Bihor
Bistrița-Năsăud
Botoșani
Brașov

Direcția Regională de Statistică Brăila
Direcția Județeană de Statistică Buzău
Direcția Județeană de Statistică Caraș-Severin
Direcția Regională de Statistică Cluj
Direcția Județeană de Statistică Constanța
Direcția Județeană de Statistică Covasna
Direcția Județeană de Statistică Dâmbovița
Direcția Regională de Statistică Dolj
Direcția
Direcția
Direcția
Direcția
Direcția
Direcția
Direcția
Direcția
Direcția
Direcția

Județeană
Județeană
Județeană
Județeană
Județeană
Județeană
Județeană
Județeană
Județeană
Județeană

de
de
de
de
de
de
de
de
de
de

Statistică
Statistică
Statistică
Statistică
Statistică
Statistică
Statistică
Statistică
Statistică
Statistică

Galați
Gorj
Harghita
Hunedoara
Ialomița
Iași
Ilfov
Maramureș
Mehedinți
Mureș

Direcția Regională de Statistică Neamț
Direcția
Direcția
Direcția
Direcția
Direcția
Direcția
Direcția

Județeană
Județeană
Județeană
Județeană
Județeană
Județeană
Județeană

de
de
de
de
de
de
de

Statistică
Statistică
Statistică
Statistică
Statistică
Statistică
Statistică

Olt
Prahova
Satu Mare
Sălaj
Sibiu
Suceava
Teleorman

Direcția Regională de Statistică Timiș
Direcția
Direcția
Direcția
Direcția

Județeană
Județeană
Județeană
Județeană

de
de
de
de

Statistică
Statistică
Statistică
Statistică

Tulcea
Vaslui
Vâlcea
Vrancea

Direcția Regională de Statistică Călărași
Direcția Județeană de Statistică Giurgiu
Direcția Regională de Statistică a Municipiului București
II. Instituții publice cu personalitate juridică, aflate în subordinea Institutului Național de
Statistică, finanțate integral din venituri proprii:
1. Editura îRevista Română de Statistică“
2. Centrul Național de Pregătire în Statistică.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 810/7.IX.2005

7

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind interzicerea temporară a exercitării activității de broker de asigurare
de către Societatea Comercială îStar Broker Asigurări“ — S.R.L.
Comisia de Supraveghere a Asigurărilor, cu sediul în București, str. Amiral Constantin Bălescu nr. 18, sectorul 1,
cod de înregistrare fiscală 14045240 din 1 iulie 2001, reprezentată legal de președinte, în temeiul art. 4 alin. (19),
precum și al art. 39 alin. (5) din Legea nr. 32/2000 privind societățile de asigurare și supravegherea asigurărilor, cu
modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din data de 6 iulie 2005,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost
analizată documentația aferentă Notei nr. 15.664 din 7 iunie 2005 privind controlul efectuat la Societatea Comercială îStar
Broker Asigurări“ — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu modificările și
completările ulterioare, în baza Deciziei nr. 3.276 din 7 martie 2005, organele de specialitate ale Comisiei de
Supraveghere a Asigurărilor au efectuat un control la Societatea Comercială îStar Broker Asigurări“ — S.R.L., cu sediul
social în municipiul Mediaș, piața Regele Ferdinand I nr. 29, județul Sibiu, înregistrată la oficiul registrului comerțului cu
nr. J32/398/2003, cod unic de înregistrare nr. 15337595, reprezentată în timpul controlului de domnul Burzo Cătălin Bogdan,
în calitate de administrator/director executiv.
Controlul efectuat de organele de specialitate ale Comisiei de Supraveghere a Asigurărilor a avut ca obiect
verificarea activității brokerului de asigurare, conform Tematicii de control de fond nr. 10.285 din 29 octombrie 2002;
verificarea a avut la bază documentele și situațiile prezentate și întocmite sub responsabilitatea conducerii brokerului de
asigurare.
Rezultatele acțiunii de analiză și control au fost concretizate în Nota de constatare, semnată fără obiecțiuni de
Societatea Comercială îStar Broker Asigurări“ — S.R.L., înregistrată sub nr. 11 din 14 aprilie 2005 la societatea susmenționată, iar la Comisia de Supraveghere a Asigurărilor — Reprezentanța Cluj, sub nr. 16.547 din 14 aprilie 2005.
În urma analizării constatărilor cuprinse în actul de control s-a reținut că brokerul de asigurare a încheiat cu
societăți de asigurare contracte de consultanță, de prestări servicii, de marketing, de brokeraj și de colaborare, și
anume:
1. Contractul de prestări servicii nr. 3.356 din 31 decembrie 2004, încheiat între Societatea Comercială îStar
Broker Asigurări“ — S.R.L. și Societatea Comercială îArdaf“ — S.A. — Sucursala Sibiu;
2. Contractul de brokeraj nr. 1.119 din 20 iunie 2003, încheiat între Societatea Comercială îStar Broker
Asigurări“ — S.R.L. și Societatea Comercială îArdaf“ — S.A.;
3. Contractul de consultanță nr. 1 din 1 octombrie 2003, încheiat între Societatea Comercială îStar Broker
Asigurări“ — S.R.L. și Societatea Comercială îUnita“ — S.A.;
4. Contractul de prestări servicii nr. 17.639 din 17 septembrie 2004, încheiat între Societatea Comercială îStar
Broker Asigurări“ — S.R.L. și Societatea Comercială îAsirom“ — S.A. — Sucursala Sibiu;
5. Contractul de prestări servicii nr. 863 din 12 decembrie 2003, încheiat între Societatea Comercială îStar Broker
Asigurări“ — S.R.L. și Societatea Comercială îAsigurare-Reasigurare Agi România“ — S.A.;
6. Contractul de colaborare FN din data de 1 decembrie 2003, încheiat între Societatea Comercială îStar Broker
Asigurări“ — S.R.L. și Societatea Comercială îAllianz Țiriac“ — S.A.
Potrivit art. 2 pct. 6 din Legea nr. 32/2000, așa cum a fost modificată și completată prin Legea nr. 76/2003, în
vigoare la data săvârșirii faptelor, brokerul de asigurare este persoana juridică română sau străină, autorizată în condițiile
acestei legi, care negociază pentru clienții săi, persoane fizice sau juridice, asigurați ori potențiali asigurați, încheierea
contractelor de asigurare sau reasigurare și acordă asistență pe durata derulării contractelor ori în legătură cu
regularizarea daunelor, după caz.
Contractele sus-menționate, încheiate cu societăți de asigurare, excedează obiectului de activitate al brokerului de
asigurare, astfel cum este definit în prevederea legală sus-menționată, în ceea ce privește prospectarea pieței,
identificarea potențialilor clienți, instalarea unui punct de vânzare, servicii de consultanță, studierea pieței și sondaje,
prestarea de servicii de operare date în calculator etc., încălcându-se astfel prevederile art. 39 alin. (2) lit. l) și ale
art. 35 alin. (5) lit. d) coroborate cu prevederile art. 2 pct. 6 din Legea nr. 32/2000, așa cum a fost modificată și completată
prin Legea nr. 76/2003.
Dovada săvârșirii de către Societatea Comercială îStar Broker Asigurări“ — S.R.L. a faptelor nelegale descrise
mai sus rezultă din documentele contabile ale brokerului de asigurare, precum și din Nota de constatare înregistrată la
Comisia de Supraveghere a Asigurărilor — Reprezentanța Cluj sub nr. 16.547 din 14 aprilie 2005.
Față de aceste motive, pentru faptele nelegale reținute de organul de control în sarcina Societății Comerciale
îStar Broker Asigurări“ — S.R.L., fapte descrise în prezenta decizie, în scopul apărării drepturilor asiguraților și al
promovării stabilității activității de asigurare în România, în temeiul art. 39 alin. (1) și alin. (3) lit. d) din Legea

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 810/7.IX.2005

nr. 32/2000, cu modificările și completările ulterioare, în ședința din data de 6 iulie 2005 Consiliul Comisiei de
Supraveghere a Asigurărilor a hotărât interzicerea temporară a exercitării activității de broker de asigurare, drept care
emite următoarea decizie:
Art. 1. — (1) Se interzice temporar exercitarea activității
de broker de asigurare de către Societatea Comercială
îStar Broker Asigurări“ — S.R.L., cu sediul în municipiul
Mediaș, piața Regele Ferdinand I nr. 29, județul Sibiu,
înregistrată la oficiul registrului comerțului cu
nr. J32/398/2003, cod unic de înregistrare nr. 15337595,
reprezentată în timpul controlului de domnul Burzo Cătălin
Bogdan, în calitate de administrator/director executiv,
conform art. 39 alin. (3) lit. d) din Legea nr. 32/2000, cu
modificările și completările ulterioare, până la data încetării
încălcării dispozițiilor legale, respectiv până la data rezilierii
contractelor de prestări servicii al căror obiect de activitate
excedează prevederilor art. 2 pct. 6 din Legea nr. 32/2000,
așa cum a fost modificată și completată prin Legea
nr. 76/2003, contracte încheiate cu societățile de asigurare.
(2) Societatea Comercială îStar Broker Asigurări“ —
S.R.L. este obligată să prezinte Comisiei de Supraveghere
a Asigurărilor dovada rezilierii contractelor de prestări
servicii cu societățile de asigurare al căror obiect de
activitate excedează prevederilor art. 2 pct. 6 din Legea
nr. 32/2000, așa cum a fost modificată și completată prin
Legea nr. 76/2003, în vigoare la data săvârșirii faptelor.
Art. 2. — (1) Pe toată perioada de interzicere
temporară a exercitării activității de broker de asigurare,
prevăzută la art. 1, Societății Comerciale îStar Broker
Asigurări“ — S.R.L. i se interzic desfășurarea activității de

negociere a încheierii de noi contracte de asigurare sau
reasigurare pentru persoane fizice sau juridice, a acordării
de asistență pe durata derulării contractelor în curs sau în
legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel
cum sunt definite în Legea nr. 32/2000, cu modificările și
completările ulterioare.
(2) Brokerul are obligația să-și notifice clienții, în termen
de cel mult 3 zile de la data primirii prezentei decizii, în
vederea efectuării plății ratelor scadente la contractele în
curs de derulare, direct la asigurător.
Art. 3. — (1) Împotriva prezentei decizii Societatea
Comercială îStar Broker Asigurări“ — S.R.L. poate
face plângere la curtea de apel, în termen de 30 de zile
de la comunicarea acesteia, conform art. 40 din Legea
nr. 32/2000, cu modificările și completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată curții de apel nu suspendă, pe timpul
soluționării acesteia, executarea măsurii sancționatorii dispuse
de Comisia de Supraveghere a Asigurărilor.
Art. 4. — Prezenta decizie se publică în Monitorul Oficial
al României, Partea I, conform prevederilor art. 9 alin. (2)
din Legea nr. 32/2000, cu modificările și completările
ulterioare.

Președintele Comisiei de Supraveghere a Asigurărilor,
Nicolae Eugen Crișan

București, 26 iulie 2005.
Nr. 3.920.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 810/7.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|047952]
ISSN 1453—4495

PDF compression, OCR, web-optimization with CVISION's PdfCompressor

