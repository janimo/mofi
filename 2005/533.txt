PARTEA

Anul 173 (XVII) — Nr. 533

I

LEGI, DECRETE, HOTĂRÂRI ȘI ALTE ACTE

Joi, 23 iunie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 232 din 21 aprilie 2005 referitoare la excepția
de neconstituționalitate a dispozițiilor art. 2, ale
art. 5 și ale art. 42 alin. (3) din Legea fondului
funciar nr. 18/1991, precum și ale art. 37 alin. (4)
din Legea energiei electrice nr. 318/2003 ..............
522.

530.

531.

HOTĂRÂRI ALE GUVERNULUI ROMÂNIEI
— Hotărâre privind stabilirea criteriilor de acordare
a etichetei ecologice pentru grupul de produse
din hârtie absorbantă ..............................................
— Hotărâre privind stabilirea unor măsuri pentru
organizarea și funcționarea Centrului Național
al Dansului București ................................................
— Hotărâre privind stabilirea unor normative de
cheltuieli pentru activități specifice ale Oficiului
Central de Stat pentru Probleme Speciale .............

DECIZII

ALE

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

25.
1–4
27.
5–13

13–14

15

CURȚII

— Ordin al președintelui Autorității Naționale de
Reglementare în Domeniul Energiei privind
reglementarea achiziției energiei electrice aferente
consumului propriu tehnologic în rețelele de
transport și distribuție................................................

15

— Ordin al președintelui Autorității Naționale de
Reglementare în Domeniul Energiei pentru
modificarea Ordinului președintelui Autorității
Naționale de Reglementare în Domeniul Energiei
nr. 40/2004 privind aprobarea Contractului-cadru
pentru prestarea serviciului de transport, a
serviciilor de sistem și de administrare a pieței
angro de energie electrică dintre Compania
Națională de Transport al Energiei Electrice
îTranselectrica“ — S.A. și [Client] ...........................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 232
din 21 aprilie 2005

referitoare la excepția de neconstituționalitate a dispozițiilor art. 2, ale art. 5 și ale art. 42 alin. (3)
din Legea fondului funciar nr. 18/1991, precum și ale art. 37 alin. (4)
din Legea energiei electrice nr. 318/2003
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2, ale art. 5 și ale art. 42 alin. (3) din
Legea fondului funciar nr. 18/1991, precum și ale art. 37
alin. (4) din Legea energiei electrice nr. 318/2003, excepție

ridicată de Marian Ionescu în Dosarul nr. 7.695/2004 al
Judecătoriei Pitești.
La apelul nominal răspunde partea Societatea
Comercială îElectrica“ — S.A. — Societatea Comercială
Filiala de Distribuție și Furnizare a Energiei Electrice
îElectrica Oltenia“ — S.A. — Sucursala Pitești, prin
consilier juridic Emil Gigoi, cu delegație depusă la dosar,
lipsind cealaltă parte, față de care procedura de citare este
legal îndeplinită.
Cauza fiind în stare de judecată, reprezentantul părții
Societatea Comercială îElectrica“ — S.A. — Societatea
Comercială Filiala de Distribuție și Furnizare a Energiei
Electrice îElectrica Oltenia“ — S.A. — Sucursala Pitești
solicită respingerea excepției de neconstituționalitate,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 533/23.VI.2005

întrucât apreciază că textele de lege criticate nu contravin
normelor constituționale invocate. În acest sens prezintă
aspecte de fapt specifice cauzei deduse soluționării în fața
instanței de judecată și în final face referiri cu privire la
jurisprudența Curții Constituționale în materie, care urmează
a fi reținută. Depune note scrise.
Reprezentantul Ministerului Public pune concluzii de
respingere a excepției de neconstituționalitate, deoarece
consideră că dispozițiile legale criticate nu încalcă regimul
protecției proprietății private, consacrat de art. 44 alin. (2)
și (3) din Constituție. În ceea ce privește dispozițiile art. 37
alin. (4) din Legea energiei electrice nr. 318/2003, se arată
că acestea au mai fost supuse controlului de
constituționalitate în repetate rânduri, Curtea Constituțională
constatând că ele nu contravin normelor și principiilor
fundamentale.
C U R T E A,

având în vedere actele și lucrările dosarului, reține
următoarele:
Prin Încheierea din 17 ianuarie 2005, pronunțată în
Dosarul nr. 7.695/2004, Judecătoria Pitești a sesizat
Curtea Constituțională cu excepția de neconstituționalitate
a dispozițiilor art. 2, ale art. 5 și ale art. 38 alin. (3) [art. 43
alin. (3)] din Legea fondului funciar nr. 18/1991, precum și
ale art. 34 pct. 4 din Legea energiei electrice nr. 318/2003.
Excepția a fost ridicată de Marian Ionescu într-o cauză
civilă având ca obiect pretenții contractuale.
În motivarea excepției de neconstituționalitate se arată
că textele legale criticate sunt neconstituționale, invocându-se
în acest sens dispozițiile art. 44 alin. (2) și (3) din Legea
fundamentală, referitoare la garantarea și ocrotirea
proprietății private în mod egal de lege, indiferent de titular,
precum și la interzicerea exproprierii, cu excepția cauzei de
utilitate publică, stabilită potrivit legii, cu dreaptă și
prealabilă despăgubire. În plus, se mai susține că îîn
cauză nu ne aflăm în fața unei legi de expropriere pentru
a putea discuta de utilitate publică“.
Judecătoria Pitești, ca urmare a unei solicitări a Curții
Constituționale în sensul completării încheierii de sesizare
cu opinia instanței, a transmis punctul său de vedere prin
care apreciază că excepția de neconstituționalitate nu este
întemeiată, întrucât textele de lege criticate nu contravin
art. 44 și 136 din Constituție. În legătură cu dispozițiile
îart. 2, art. 5, art. 38 alin. 3 și art. 43 alin. 3“ din Legea
nr. 18/1991, se arată că acestea îse referă în general la
categoriile de terenuri, în funcție de destinație, la terenurile
ce au ca destinație transportul energiei electrice,
apartenența la domeniul public și, respectiv, terenurile din
zona montană, constituirea dreptului de proprietate și
atribuirea de teren de până la 10 ha familiilor din zona
montană, că atribuirea se face din domeniul privat, prin
ordinul prefectului, la propunerea primăriilor“. Referitor la
dispozițiile îart. 34 pct. 4 din Legea nr. 318/2003 a
energiei electrice“, se menționează că îacestea
reglementează operațiunile de transport energie electrică și
sisteme rețele electrice“.
În concluzie, se apreciază că textele legale menționate
sunt în îstrânsă concordanță“ cu normele constituționale
invocate de autorul excepției ca fiind încălcate, eventualele
probleme care s-ar putea ridica în legătură cu aceste
prevederi depinzând de o îbună aplicare, care nu se poate
face contrar dispozițiilor sau principiilor Constituției“. În
acest context se mai precizează că îinstanța nu își poate
exprima opinia dacă o lege este bună sau nu sau dacă

este eficientă sau nu“, ci numai Parlamentul poate hotărî,
în limitele Constituției, asupra conținutului și oportunității
reglementărilor legale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
este inadmisibilă. În acest sens se arată că autorul, în
motivarea sa, se limitează doar la indicarea textelor
constituționale pretins încălcate, fără a formula nici un
motiv prin care să susțină neconstituționalitatea textelor de
lege criticate. Or, potrivit art. 10 alin. (2) din Legea
nr. 47/1992, sesizările adresate Curții Constituționale
îtrebuie făcute în formă scrisă și motivate“. Dată fiind lipsa
îndeplinirii acestei din urmă condiții, urmează a se face
aplicarea art. 29 din aceeași lege, excepția fiind respinsă
ca inadmisibilă. În sensul acestei practici este invocată și
jurisprudența Curții Constituționale, de exemplu Decizia
nr. 212 din 7 noiembrie 2000, publicată în Monitorul Oficial
al României, Partea I, nr. 1 din 5 ianuarie 2001.
Avocatul Poporului consideră că sesizarea instanței de
contencios constituțional nu este legală, deoarece încheierea
prin care Curtea Constituțională a fost învestită cu
soluționarea excepției nu cuprinde opinia instanței de
judecată cu privire la această excepție. Or, potrivit art. 29
alin. (4) din Legea nr. 47/1992, sesizarea Curții
Constituționale se dispune de către instanța în fața căreia
s-a ridicat excepția de neconstituționalitate, printr-o
încheiere ce va cuprinde opinia instanței asupra excepției
și punctele de vedere ale părților însoțite de dovezile
depuse de acestea.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie,
potrivit încheierii de sesizare a instanței de judecată,
dispozițiile art. 2, 5 și ale art. 38 alin. (3) [art. 43 alin. (3)]
din Legea fondului funciar nr. 18/1991, precum și cele ale
art. 34 pct. 4 din Legea energiei electrice nr. 318/2003.
Analizând însă motivarea formulată și textele de lege
criticate, Curtea constată că instanța de judecată a reținut
în mod greșit obiectul excepției de neconstituționalitate,
care, în realitate, potrivit susținerilor autorului excepției,
privește dispozițiile art. 2, 5 și ale art. 42 alin. (3) din
Legea fondului funciar nr. 18/1991, republicată în Monitorul
Oficial al României, Partea I, nr. 1 din 5 ianuarie 1998, cu
modificările și completările ulterioare, precum și cele ale
art. 37 alin. (4) din Legea energiei electrice nr. 318/2003,
publicată în Monitorul Oficial al României, Partea I, nr. 511

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005
din 16 iulie 2003. Textele de lege menționate au următorul
cuprins:
Art. 2, 5 și art. 42 alin. (3) din Legea nr. 18/1991:
— Art. 2: îÎn funcție de destinație, terenurile sunt:
a) terenuri cu destinație agricolă, și anume: terenurile
agricole productive — arabile, viile, livezile, pepinierele viticole,
pomicole, plantațiile de hamei și duzi, pășunile, fânețele,
serele, solariile, răsadnițele și altele asemenea —, cele cu
vegetație forestieră, dacă nu fac parte din amenajamentele
silvice, pășunile împădurite, cele ocupate cu construcții și
instalații agrozootehnice, amenajările piscicole și de
îmbunătățiri funciare, drumurile tehnologice și de exploatare
agricolă, platformele și spațiile de depozitare care servesc
nevoilor producției agricole și terenurile neproductive care pot
fi amenajate și folosite pentru producția agricolă;
b) terenuri cu destinație forestieră, și anume: terenurile
împădurite sau cele care servesc nevoilor de cultură, producție
ori administrare silvică, terenurile destinate împăduririlor și cele
neproductive — stâncării, abrupturi, bolovănișuri, râpe, ravene,
torenți —, dacă sunt cuprinse în amenajamentele silvice;
c) terenuri aflate permanent sub ape, și anume: albiile
minore ale cursurilor de apă, cuvetele lacurilor la nivelurile
maxime de retenție, fundul apelor maritime interioare și al mării
teritoriale;
d) terenuri din intravilan, aferente localităților urbane și
rurale, pe care sunt amplasate construcțiile, alte amenajări ale
localităților, inclusiv terenurile agricole și forestiere;
e) terenuri cu destinații speciale, cum sunt cele folosite
pentru transporturile rutiere, feroviare, navale și aeriene, cu
construcțiile și instalațiile aferente, construcții și instalații
hidrotehnice, termice, de transport al energiei electrice și
gazelor naturale, de telecomunicații, pentru exploatările
miniere și petroliere, cariere și halde de orice fel, pentru nevoile
de apărare, plajele, rezervațiile, monumentele naturii,
ansamblurile și siturile arheologice și istorice și altele
asemenea.“;
— Art. 5: î(1) Aparțin domeniului public terenurile pe care
sunt amplasate construcții de interes public, piețe, căi de
comunicații, rețele stradale și parcuri publice, porturi și
aeroporturi, terenurile cu destinație forestieră, albiile râurilor și
fluviilor, cuvetele lacurilor de interes public, fundul apelor
maritime interioare și al mării teritoriale, țărmurile Mării Negre,
inclusiv plajele, terenurile pentru rezervații naturale și parcuri
naționale, monumentele, ansamblurile și siturile arheologice și
istorice, monumentele naturii, terenurile pentru nevoile apărării
sau pentru alte folosințe care, potrivit legii, sunt de domeniul
public ori care, prin natura lor, sunt de uz sau interes public.
(2) Terenurile care fac parte din domeniul public sunt
inalienabile, insesizabile și imprescriptibile. Ele nu pot fi
introduse în circuitul civil decât dacă, potrivit legii, sunt
dezafectate din domeniul public.“;
— Art. 42 alin. (3): îNu pot fi atribuite suprafețele de teren
pe care s-au efectuat investiții, altele decât îmbunătățiri
funciare.“
Art. 37 alin. (4) din Legea energiei electrice
nr. 318/2003: îTerenurile pe care se situează rețelele electrice
de distribuție existente la intrarea în vigoare a prezentei legi
sunt și rămân în proprietatea publică a statului.“
În motivarea excepției ridicate autorul invocă încălcarea
dispozițiilor art. 44 alin. (2) și (3) din Constituție, care au
următorul conținut:
— Art. 44 alin. (2) și (3): î(2) Proprietatea privată este
garantată și ocrotită în mod egal de lege, indiferent de titular.
Cetățenii străini și apatrizii pot dobândi dreptul de proprietate
privată asupra terenurilor numai în condițiile rezultate din

3

aderarea României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.“
Examinând textele de lege criticate, raportate la normele
constituționale invocate, Curtea constată că excepția de
neconstituționalitate este neîntemeiată și urmează a fi
respinsă pentru următoarele considerente:
Critica de neconstituționalitate a autorului excepției
constă în aceea că dispozițiile de lege atacate instituie
exercitarea drepturilor de uz și servitute, cu titlu gratuit, de
către titularii licențelor privind desfășurarea activităților în
domeniul energiei electrice asupra terenului, proprietate a
sa pe care se află rețele electrice de distribuție. Precizând
că textele legale atacate sunt adoptate anterior modificării
Constituției, se susține că efectul aplicării acestora
echivalează cu o expropriere, fără a fi însă întemeiată pe
o cauză de utilitate publică. În consecință, sunt încălcate
garanțiile constituționale ale dreptului de proprietate privată
instituite de art. 44 alin. (2) și (3) din Constituție, așa cum
sunt acestea definite ca urmare a modificărilor aduse Legii
fundamentale.
Analizând textele de lege atacate ca fiind
neconstituționale, Curtea reține următoarele: art. 2 din
Legea fondului funciar nr. 18/1991 stabilește categoriile de
terenuri, în funcție de destinația lor, astfel: terenuri cu
destinație agricolă [lit. a)], terenuri cu destinație forestieră
[lit. b)], terenuri aflate permanent sub ape [lit. c)], terenuri
din intravilan [lit. d)] și terenuri cu destinații speciale
[lit. e)]. În această ultimă categorie sunt enumerate, printre
altele, construcțiile de transport al energiei electrice.
Analizând actele aflate la dosarul cauzei, se constată că
doar această clasificare, reglementată la lit. e) a art. 2 din
Legea nr. 18/1991, prezintă interes pentru autorul excepției,
acesta fiind proprietarul unui teren pe care se situează
rețele electrice de distribuție a energiei electrice; art. 5 din
aceeași lege stabilește categoriile de terenuri aparținând
domeniului public, terenuri printre care sunt enumerate și
cele îpentru nevoile apărării sau pentru alte folosințe care,
potrivit legii, sunt de domeniul public ori care, prin natura lor,
sunt de uz sau interes public“; art. 42 alin. (3) prevede că
înu pot fi atribuite suprafețele de teren pe care s-au efectuat
investiții, altele decât îmbunătățiri funciare“.
Coroborând textele criticate din Legea fondului funciar
nr. 18/1991 rezultă că aparțin domeniului public
construcțiile de transport al energiei electrice, întrucât
acestea sunt amplasate pe terenuri cu destinații speciale,
folosite în uz sau interes public. În consecință, aceste
terenuri sunt, conform legii, inalienabile, insesizabile și
imprescriptibile, atât timp cât aparțin domeniului public al
statului.
Aceeași concluzie se desprinde și din economia
dispozițiilor art. 37 alin. (4) din Legea energiei electrice
nr. 318/2003, potrivit cărora terenurile pe care se situează
rețelele electrice de distribuție existente la data intrării în
vigoare a legii sunt și rămân în proprietatea publică a
statului.
În ceea ce privește critica de neconstituționalitate față
de prevederile art. 44 alin. (2) și (3) din Constituție, se
constată că dispozițiile de lege atacate nu contravin
exigențelor principiului garantării și ocrotirii proprietății
private. Încadrarea prin lege organică a terenurilor pe care

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 533/23.VI.2005

se situează rețelele energetice de distribuție în categoria
terenurilor cu destinație specială, precum și reglementarea
unui regim juridic special al acestora, propriu domeniului
public al statului, se justifică prin caracterul de bun public
de interes național al fondului energetic și corespund pe
deplin regimului constituțional de protecție a proprietății.
Dreptul de proprietate nu este un drept absolut, iar
prevederile art. 44 alin. (1) din Constituție, potrivit cărora
îconținutul și limitele dreptului de proprietate sunt stabilite de
lege“, precum și cele ale art. 136 alin. (5), care consacră
caracterul inviolabil al proprietății private îîn condițiile legii
organice“, au în vedere tocmai circumstanțieri ale
exercițiului prerogativelor dreptului de proprietate, justificate
de necesitatea ocrotirii interesului public. Potrivit acestor
dispoziții, legiuitorul ordinar este, așadar, competent să
reglementeze cadrul juridic pentru exercitarea atributelor
dreptului de proprietate, în accepțiunea principală conferită
de Constituție, în așa fel încât să nu vină în coliziune cu
interesele generale sau cu interesele particulare legitime
ale altor subiecte de drept, instituind astfel niște limitări
rezonabile în valorificarea acestuia, ca drept subiectiv
garantat. Prin textele de lege criticate, legiuitorul nu a făcut
decât să dea expresie acestor imperative, în limitele și
potrivit competenței sale.
În ceea ce privește susținerile autorului excepției
referitoare la efectul de expropriere gratuită a terenului său,
proprietate privată, ca urmare a aplicării dispozițiilor legale
criticate, se observă că acestea nu relevă nici o
contradicție față de dispozițiile art. 44 alin. (3) din
Constituție. Exercitarea drepturilor de uz și servitute asupra
proprietăților afectate de capacitățile energetice, cu titlu
gratuit pe toată durata existenței acestora, deși are ca
efect lipsirea celor interesați de o parte din veniturile
imobiliare, nu se traduce într-o expropriere formală și nici
într-o expropriere de fapt, ci duce la un control al folosirii
bunurilor, ceea ce nu contravine principiului garantării și
ocrotirii proprietății private.
De altfel, dispozițiile art. 37 alin. (4) din Legea energiei
electrice nr. 318/2003 au mai fost supuse controlului de

constituționalitate, Curtea constatând, de exemplu în
Decizia nr. 72 din 26 februarie 2004, publicată în Monitorul
Oficial al României, Partea I, nr. 249 din 22 martie 2004,
că acestea nu contravin art. 44 din Constituție. În această
decizie, ale cărei considerente își mențin valabilitatea și în
prezenta cauză, s-a arătat că în spețe asemănătoare,
referitoare la reglementarea folosirii bunurilor, Curtea
Europeană a Drepturilor Omului a statuat că atât timp cât
autoritățile nu au trecut la exproprierea imobilelor
petiționarilor, aceștia pot să-și folosească bunurile, să le
vândă, să le lase moștenire, să le doneze sau să le
ipotecheze (cauzele Mellacher și alții contra Austriei, 1989, și
Sporrong și Lönnroth contra Suediei, 1982). Prin urmare, s-a
apreciat că nu se poate asimila situația cu o expropriere în
fapt, deoarece, chiar dacă dreptul de proprietate a pierdut
în substanța sa, el nu a dispărut, titularul dreptului
dispunând încă de celelalte atribute ale dreptului de
proprietate.
Cu privire la punctul de vedere exprimat de Avocatul
Poporului, în sensul că lipsa opiniei instanței de judecată
cu privire la excepția de neconstituționalitate ridicată
conduce la nelegalitatea sesizării, Curtea precizează că
această lipsă nu constituie o condiție de inadmisibilitate a
excepției de neconstituționalitate. În acest sens, Curtea
Constituțională a statuat, de exemplu în Decizia nr. 47 din
5 martie 1997, publicată în Monitorul Oficial al României,
Partea I, nr. 146 din 10 aprilie 1998, că îlipsa opiniei
instanței judecătorești din încheierile de sesizare nu poate
opri Curtea să judece cauzele ce i-au fost deduse,
deoarece încălcarea de către instanță a obligației de a-și
exprima opinia nu poate paraliza exercitarea dreptului
conferit de Constituție autorilor excepției de a o invoca și,
în mod corelativ, de a primi soluția rezultată din controlul
legii de către Curtea Constituțională. De principiu, exercițiul
unui drept constituțional nu poate fi împiedicat de
neîndeplinirea unei obligații în sarcina unei autorități
publice, chiar dacă aceasta este o instanță judecătorească“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2, ale art. 5 și ale art. 42 alin. (3) din Legea fondului
funciar nr. 18/1991, precum și ale art. 37 alin. (4) din Legea energiei electrice nr. 318/2003, excepție ridicată de Marian
Ionescu în Dosarul nr. 7.695/2004 al Judecătoriei Pitești.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind stabilirea criteriilor de acordare a etichetei ecologice
pentru grupul de produse din hârtie absorbantă
Având în vedere art. 4 lit. f2) din Legea nr. 137/1995 privind protecția mediului, republicată, cu modificările și
completările ulterioare,
în temeiul art. 108 din Constituția României, republicată, și al art. 8 alin. (1) din Hotărârea Guvernului
nr. 189/2002 privind stabilirea procedurii de acordare a etichetei ecologice,
Guvernul României adoptă prezenta hotărâre.
Art. 1. — Prezenta hotărâre stabilește criteriile de
acordare a etichetei ecologice pentru grupul de produse din
hârtie absorbantă.
Art. 2. — Prevederile prezentei hotărâri se aplică grupei
de produse care cuprinde coli sau suluri de hârtie utilizabile
pentru igiena personală, absorbția lichidelor și/sau curățarea
suprafețelor murdare. Produsul din acest material constă în
mod normal din hârtie creponată sau gofrată în una ori mai
multe pliuri. Conținutul fibros al produsului este de
minimum 90%.
Art. 3. — Prevederile prezentei hotărâri nu se aplică
produselor din material laminat și produselor pentru
ștergere umedă.
Art. 4. — Performanța de mediu a produselor prevăzute
la art. 2 și compatibilitatea utilizării acestora cu cerințele de
mediu se evaluează pe baza criteriilor de acordare a
etichetei ecologice, prevăzute în anexa care face parte
integrantă din prezenta hotărâre.
Art. 5. — (1) Cerințele specifice de evaluare, verificare
și încercare sunt indicate pentru fiecare criteriu de acordare
a etichetei ecologice pentru grupul de produse din hârtie
absorbantă. Metodele de evaluare, verificare și încercare,
altele decât cele indicate pentru fiecare criteriu de
performanță, se utilizează dacă echivalența acestora este
acceptată de către autoritatea competentă pentru acordarea
etichetei ecologice — Ministerul Mediului și Gospodăririi
Apelor, denumită în continuare autoritate competentă.
(2) În cazul în care sunt prevăzute încercări sau
acestea sunt menționate a fi utilizate pentru verificare ori
monitorizare, agentul economic care solicită acordarea
etichetei ecologice trebuie să furnizeze documentații și/sau
declarații specifice care să demonstreze conformitatea
produsului cu cerințele de acordare a etichetei ecologice.
Acestea trebuie să provină de la solicitant și/sau din
verificări independente, după caz.

(3) În situații justificate, autoritatea competentă poate
cere agentului economic care solicită acordarea etichetei
ecologice să furnizeze documente suplimentare care să
demonstreze conformitatea produsului cu cerințele criteriilor
din anexă sau poate cere verificări independente.
(4) La evaluarea solicitărilor pentru acordarea etichetei
ecologice și monitorizarea conformării cu cerințele criteriilor
din anexă, autoritatea competentă ia în considerare
certificarea, la agentul economic care solicită acordarea
etichetei ecologice și/sau la furnizorul/furnizorii acestuia, a
sistemului de management de mediu, conform standardului
SR EN ISO 14001:1997, sau Schemei de management de
mediu și audit (EMAS), stabilită prin Ordinul ministrului
agriculturii, pădurilor, apelor și mediului nr. 50/2004 privind
stabilirea procedurii de organizare și coordonare a
schemelor de management de mediu și audit (EMAS), în
vederea participării voluntare a organizațiilor la aceste
scheme. Implementarea și certificarea unui astfel de sistem
sau schemă de management de mediu nu sunt obligatorii.
Art. 6. — Numărul de cod atribuit grupului de produse
din hârtie absorbantă în scopuri administrative este î004“.
Art. 7. — (1) Prezenta hotărâre se aplică până la data
de 4 mai 2006.
(2) Criteriile de acordare a etichetei ecologice pentru
grupul de produse din hârtie absorbantă se modifică în
funcție de progresul tehnic și se aprobă prin hotărâre a
Guvernului.
Art. 8. — Prezenta hotărâre intră în vigoare la 30 de zile
de la data publicării în Monitorul Oficial al României,
Partea I.
Prezenta hotărâre transpune Decizia Comisiei Europene
2001/405/CE privind stabilirea criteriilor ecologice pentru
acordarea etichetei ecologice comunitare hârtiei absorbante,
publicată în Jurnalul Oficial al Comunităților Europene
(JOCE) nr. L 237/2000.

PRIM-MINISTRU

CĂLIN POPESCU-TĂRICEANU

București, 9 iunie 2005.
Nr. 522.

Contrasemnează:
Ministrul economiei și comerțului,
Codruț Ioan Șereș
Ministrul integrării europene,
Ene Dinga
Ministrul mediului și gospodăririi apelor,
Sulfina Barbu
Președintele Autorității Naționale
pentru Protecția Consumatorului,
Cătălin Florin Teodorescu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 533/23.VI.2005
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 533/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 533/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 533/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

13

GUVERNUL ROMÂNIEI

HOTĂRÂRE
privind stabilirea unor măsuri pentru organizarea și funcționarea
Centrului Național al Dansului București
În temeiul art. 108 din Constituția României, republicată, și al art. 28 din Legea nr. 504/2004 privind instituțiile
publice de spectacole și concerte,
Guvernul României adoptă prezenta hotărâre.
Art. 1. — (1) Centrul Național al Dansului București,
denumit în continuare Centrul, se organizează și
funcționează ca instituție publică națională de spectacole, în
subordinea Ministerului Culturii și Cultelor.
(2) Centrul poate funcționa atât ca instituție de proiecte,
cât și ca instituție gazdă de spectacole în domeniul
dansului contemporan.
Art. 2. — (1) Centrul are următoarele obiective
principale:
a) susținerea, dezvoltarea și promovarea dansului
contemporan românesc în țară și în străinătate;

b) susținerea cercetării în toate domeniile artei și teoriei
coregrafice;
c) susținerea de programe și proiecte de informare și
educative, destinate specialiștilor și publicului larg;
d) dezvoltarea de proiecte coregrafice naționale și
internaționale în parteneriat cu artiști, cu centre coregrafice,
organizații neguvernamentale, instituții de spectacole, cu
alte instituții de cultură și structuri de profil din țară și din
străinătate;
e) sensibilizarea publicului pentru arta coregrafică.
(2) Pentru realizarea obiectivelor sale Centrul asigură
accesul artiștilor profesioniști și al altor persoane fizice și

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 533/23.VI.2005

juridice cu activitate în domeniul dansului contemporan la
informații, sprijin logistic și finanțare, în limita bugetului
propriu aprobat, pentru derularea de programe și proiecte
coregrafice.
Art. 3. — În vederea atingerii obiectivelor sale Centrul
urmărește:
1. crearea de noi producții artistice, promovarea și
prezentarea celor existente și difuzarea dansului
contemporan românesc pe plan național și internațional,
prin:
a) organizarea anuală a două selecții pentru programele
și proiectele coregrafice care vor fi produse sau coproduse
de Centru, conform normelor metodologice aprobate prin
ordin al ministrului culturii și cultelor, la propunerea
Centrului;
b) organizarea anuală a unei stagiuni de dans
contemporan;
c) organizarea de turnee cu spectacolele proprii sau
coproduse de dans contemporan în municipiul București și
în alte localități din România și din străinătate;
d) organizarea de festivaluri internaționale de
specialitate;
2. susținerea cercetării coregrafice, a informării și
dezvoltării profesionale a dansatorilor și coregrafilor, prin:
a) organizarea de cursuri de dans, de ateliere și
laboratoare coregrafice, cu profesori și coregrafi din țară și
din străinătate;
b) crearea unei baze de resurse specifice și punct de
acces al publicului la informații, cărți, reviste, casete video
și la alte materiale de informare din domeniu;
c) publicarea de cărți, albume, reviste de specialitate și
a altor materiale de informare;
3. colaborarea cu centre coregrafice similare și cu alte
organizații din străinătate pentru dezvoltarea și susținerea
de programe și proiecte coregrafice în comun;
4. informarea și sensibilizarea publicului prin:
a) cursuri, ateliere și spectacole destinate publicului;
b) prezentări și repetiții deschise publicului;
c) accesul liber sau pe bază de abonament la baza de
resurse specifice a Centrului;
d) organizarea de seminarii, simpozioane și conferințe
pe teme de dans;
e) editarea de materiale de promovare a activității
Centrului.

Art. 4. — Centrul are deplină autonomie în stabilirea și
realizarea proiectelor și programelor cultural-artistice proprii.
Art. 5. — (1) Din imobilul situat în municipiul București,
bd. Nicolae Bălcescu nr. 2, sectorul 1, aflat în proprietatea
publică a statului (nr. M.F.P. 38.657), se transmit în
administrarea Centrului următoarele spații, în care acesta
își va desfășura activitatea:
a) sala nr. 4, în suprafață de 386 m2, și sala nr. 5, în
suprafață de 420 m2, situate la etajul III al imobilului, aflate
în administrarea Muzeului Național de Artă Contemporană
al României, și spațiile anexe: depozit, hol și scări de
acces, în suprafață de 278 m2;
b) sala nr. 3, în suprafață de 305 m2, sala nr. 4, în
suprafață de 120 m2, sala nr. 5, în suprafață de 216 m2,
și sala Rondă, în suprafață de 441 m2, situate la etajul IV
al imobilului, aflate în administrarea Muzeului Național de
Artă Contemporană al României, și spațiile anexe: depozit,
hol și scări de acces, în suprafață de 490 m2.
(2) Predarea-preluarea spațiilor transmise în
administrarea Centrului potrivit alin. (1) se efectuează pe
bază de protocol încheiat între instituțiile interesate, în
termen de 30 de zile de la data intrării în vigoare a
prezentei hotărâri.
Art. 6. — În termen de 60 de zile de la data intrării în
vigoare a prezentei hotărâri, Centrul va elabora și va
supune aprobării, prin ordin al ministrului culturii și cultelor,
normele metodologice de selecție a programelor și
proiectelor coregrafice care vor fi produse sau coproduse
de Centru.
Art. 7. — Alineatul (2) al articolului 3 din Hotărârea
Guvernului nr. 1.123/2004 privind înființarea Centrului
Național al Dansului București, publicată în Monitorul Oficial
al României, Partea I, nr. 680 din 28 iulie 2004, cu
modificările ulterioare, se modifică și va avea următorul
cuprins:
î(2) Numărul maxim de posturi al Centrului este de 13,
cu încadrare în numărul maxim de posturi prevăzut în nota
de la cap. II din anexa nr. 2 la Hotărârea Guvernului
nr. 78/2005 privind organizarea și funcționarea Ministerului
Culturii și Cultelor.“
Art. 8. — Pe data intrării în vigoare a prezentei hotărâri
se abrogă alin. (3) și (4) ale art. 1 și art. 2 din Hotărârea
Guvernului nr. 1.123/2004, cu modificările ulterioare.

PRIM-MINISTRU

CĂLIN POPESCU-TĂRICEANU
Contrasemează:
p. Ministrul culturii și cultelor,
Ioan Onisei,
secretar de stat
p. Ministrul muncii, solidarității sociale și familiei,
Maria Muga,
secretar de stat
p. Ministrul finanțelor publice,
Doina-Elena Dascălu,
secretar de stat

București, 9 iunie 2005.
Nr. 530.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 533/23.VI.2005

15

GUVERNUL ROMÂNIEI

HOTĂRÂRE
privind stabilirea unor normative de cheltuieli pentru activități specifice
ale Oficiului Central de Stat pentru Probleme Speciale
În temeiul art. 108 din Constituția României, republicată, și al art. 7 alin. (11) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Articol unic. — Nivelul cheltuielilor privind convorbirile
telefonice, necesare pentru organizarea și desfășurarea
activităților specifice ale Oficiului Central de Stat pentru
Probleme Speciale, stabilit potrivit dispozițiilor Ordonanței
Guvernului nr. 80/2001 privind stabilirea unor normative de

cheltuieli pentru autoritățile administrației publice și
instituțiile publice, aprobată cu modificări și completări prin
Legea nr. 247/2002, cu modificările și completările
ulterioare, se majorează cu 40%, cu obligația încadrării în
cheltuielile bugetare aprobate.

PRIM-MINISTRU

CĂLIN POPESCU-TĂRICEANU
Contrasemnează:
Șeful Oficiului Central de Stat pentru Probleme Speciale,
Petru Pană
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 531.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind reglementarea achiziției energiei electrice aferente consumului propriu tehnologic
în rețelele de transport și distribuție
În temeiul art. 9 alin. (6) și (7), al art. 11 alin. (1) și alin. (2) lit. a) și i), al art. 34 alin. (1), (2) și (3), al art. 37
alin. (2) și al art. 38 alin. (1) lit. a) din Legea energiei electrice nr. 318/2003,
având în vedere referatul de aprobare întocmit de Departamentul funcționare și dezvoltare piață de energie,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 14 iunie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Începând cu data de 1 iulie 2005, se
reglementează achiziția energiei electrice aferente
consumului propriu tehnologic în rețelele de transport și
distribuție.
Art. 2. — Producătorii care furnizează energie electrică
pentru acoperirea consumului propriu tehnologic în rețele
electrice, cantitățile și tarifele corespunzătoare se stabilesc
prin decizie a președintelui Autorității Naționale de
Reglementare în Domeniul Energiei.
Art. 3. — (1) Profilarea orară a energiei electrice
aferente consumului propriu tehnologic în rețelele de
transport și distribuție se realizează de Autoritatea Națională
de Reglementare în Domeniul Energiei pe baza datelor
transmise de Compania Națională de Transport al Energiei

Electrice îTranselectrica“ — S.A. și, respectiv, de societățile
titulare de licență de distribuție și contracte de concesiune.
(2) Prețurile utilizate în contractele de achiziție a energiei
electrice aferente consumului propriu tehnologic în rețelele
de transport și distribuție sunt cele utilizate la achiziția
energiei electrice destinate consumatorilor finali captivi.
Art. 4. — (1) Agenții economici din sectorul energiei
electrice vor asigura respectarea prevederilor prezentului
ordin.
(2) Departamentele de specialitate din cadrul Autorității
Naționale de Reglementare în Domeniul Energiei vor urmări
modul de aplicare a prevederilor prezentului ordin.
Art. 5. — Prezentul ordin se publică în Monitorul Oficial
al României, Partea I, și intră în vigoare la data de 1 iulie
2005.

Președintele Autorității Naționale de Reglementare în Domeniul Energiei,
Nicolae Opriș
București, 14 iunie 2005.
Nr. 25.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 533/23.VI.2005

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru modificarea Ordinului președintelui Autorității Naționale de Reglementare
în Domeniul Energiei nr. 40/2004 privind aprobarea Contractului-cadru pentru prestarea serviciului
de transport, a serviciilor de sistem și de administrare a pieței angro de energie electrică
dintre Compania Națională de Transport al Energiei Electrice îTranselectrica“ — S.A. și [Client]
În temeiul art. 9 alin. (6) și (7), al art. 11 alin. (2) lif. f), al art. 28 și al art. 32—34 din Legea energiei electrice
nr. 318/2003,
având în vedere referatul de aprobare prezentat de Departamentul infrastructură și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 14 iunie 2005,
președintele Autorității Naționale de Reglementare în Domeniul Energiei emite următorul ordin:
Art. I. — Literele a) și g) ale articolului 2 din Ordinul
președintelui Autorității Naționale de Reglementare în
Domeniul Energiei nr. 40/2004 privind aprobarea
Contractului-cadru pentru prestarea serviciului de transport,
a serviciilor de sistem și de administrare a pieței angro de
energie electrică dintre Compania Națională de Transport al
Energiei Electrice îTranselectrica“ — S.A. și [Client],
publicat în Monitorul Oficial al României, Partea I, nr. 1.271
din 29 decembrie 2004, se modifică și vor avea următorul
conținut:
îa) producători, pentru energia electrică livrată din
centralele cu capacitatea instalată mai mare de 10 MW,
racordate la rețeaua de transport și la rețeaua de
distribuție, pentru serviciul de transport — componenta de
introducere a energiei electrice în rețeaua de transport;
............................................................................................
g) consumatori eligibili care la data publicării prezentului
ordin au semnate contracte de transport al energiei
electrice — componenta de introducere și/sau de preluare
a energiei electrice din rețeaua de transport, după caz,
serviciile de sistem și de administrare a pieței angro de
energie electrică.“
Art. II. — În anexa nr. 2 punctele A (1) și A (2) din
Contractul-cadru pentru prestarea serviciului de transport, a
serviciilor de sistem și de administrare a pieței angro de
energie electrică dintre Compania Națională de Transport al
Energiei Electrice îTranselectrica“ — S.A. și [Client] se
m
modifică definițiile Qlivrat și Qlivrat , care vor avea următorul
conținut:

îQ livrat este energia electrică livrată în rețelele de
transport și distribuție, în anul anterior de derulare a
contractului, de clienții cu care Compania Națională de
Transport al Energiei Electrice «Transelectrica» — S.A. a
avut încheiate contracte de transport. În cazul producătorilor
se consideră doar energia electrică livrată din centralele cu
capacitatea instalată mai mare de 10 MW.
Qm
livrat este energia electrică livrată în rețelele de
transport și distribuție, în luna m de derulare a contractului,
de clienții cu care Compania Națonală de Transport al
Energiei Electrice «Transelectrica» — S.A. are încheiate
contracte de transport. În cazul producătorilor se consideră
doar energia electrică livrată din centralele cu capacitatea
instalată mai mare de 10 MW.“
Art. III. — Începând cu data de 1 iulie 2005, contractele
de transport al energiei electrice existente se vor modifica
sau vor înceta, după caz, astfel încât să fie respectate
prevederile prezentului ordin.
Art. IV — Compania Națională de Transport al Energiei
Electrice îTranselectrica“ — S.A. și participanții la piața de
energie electrică vor duce la îndeplinire prevederile
prezentului ordin.
Art. V. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin de
către entitățile implicate.
Art. VI. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 14 iunie 2005.
Nr. 27.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 533/23.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032583]
ISSN 1453—4495

PDF compression, OCR, web-optimization with CVISION's PdfCompressor

