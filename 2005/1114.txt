Anul 173 (XVII) — Nr. 1.114

PARTEA

I

LEGI, DECRETE, HOTĂRÂRI ȘI ALTE ACTE

Vineri, 9 decembrie 2005

SUMAR

Nr.

Pagina

1.166. — Decret pentru promulgarea Legii privind
aprobarea Ordonanței de urgență a Guvernului
nr. 71/2005 pentru modificarea și completarea
unor acte normative în vederea stabilirii cadrului
organizatoric
și
funcțional
corespunzător
desfășurării activităților de eliberare și evidență a
cărților de identitate, actelor de stare civilă,
pașapoartelor simple, permiselor de conducere și
certificatelor de înmatriculare a vehiculelor.............

Decizia nr. 613 din 15 noiembrie 2005 referitoare la
excepția de neconstituționalitate a dispozițiilor art. I
din Ordonanța de urgență a Guvernului
nr. 58/2005 pentru modificarea Legii nr. 301/2004 —

5–7

Decizia nr. 623 din 17 noiembrie 2005 referitoare la
excepția de neconstituționalitate a dispozițiilor art. I
din Ordonanța de urgență a Guvernului
nr. 58/2005 pentru modificarea Legii nr. 301/2004 —
Codul penal și a Legii nr. 294/2004 privind
executarea pedepselor și a măsurilor dispuse de
organele judiciare în cursul procesului penal .........

8–9

Decizia nr. 625 din 17 noiembrie 2005 referitoare la
excepția de neconstituționalitate a dispozițiilor
art. 197 alin. 1 și 4 din Codul de procedură
penală, cu referire la art. 255 și art. 257 din
același cod.................................................................

2

10–12

HOTĂRÂRI ALE GUVERNULUI ROMÂNIEI
2

DECIZII ALE CURȚII CONSTITUȚIONALE
Decizia nr. 609 din 15 noiembrie 2005 referitoare la
excepția de neconstituționalitate a dispozițiilor
art. 109 alin. 1, art. 111 teza întâi și art. 137 din
Codul de procedură civilă, precum și a dispozițiilor
art. 813 din Codul civil.............................................

Pagina
Codul penal și a Legii nr. 294/2004 privind
executarea pedepselor și a măsurilor dispuse de
organele judiciare în cursul procesului penal .........

LEGI ȘI DECRETE
349. — Lege privind aprobarea Ordonanței de urgență
a Guvernului nr. 71/2005 pentru modificarea și
completarea unor acte normative în vederea
stabilirii cadrului organizatoric și funcțional
corespunzător desfășurării activităților de eliberare
și evidență a cărților de identitate, actelor de stare
civilă, pașapoartelor simple, permiselor de
conducere și certificatelor de înmatriculare a
vehiculelor ..................................................................

Nr.

3–5

1.514. — Hotărâre privind modificarea Hotărârii
Guvernului nr. 1.490/2004 pentru aprobarea
Regulamentului de organizare și funcționare și a
organigramei Inspectoratului General pentru Situații
de Urgență.................................................................

12–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.100. — Ordin al ministrului sănătății privind
introducerea decontului de cheltuieli ce se
eliberează pacientului pentru serviciile medicale
primite.........................................................................

14–15

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.114/9.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 71/2005 pentru modificarea
și completarea unor acte normative în vederea stabilirii cadrului organizatoric și funcțional
corespunzător desfășurării activităților de eliberare și evidență a cărților de identitate,
actelor de stare civilă, pașapoartelor simple, permiselor de conducere și certificatelor
de înmatriculare a vehiculelor
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 71 din 29 iunie 2005 pentru modificarea și
completarea unor acte normative în vederea stabilirii
cadrului organizatoric și funcțional corespunzător
desfășurării activităților de eliberare și evidență a cărților de
identitate, actelor de stare civilă, pașapoartelor simple,
permiselor de conducere și certificatelor de înmatriculare a
vehiculelor, publicată în Monitorul Oficial al României,
Partea I, nr. 573 din 4 iulie 2005, cu următoarea
completare:

— La articolul II punctul 2, articolul 241 se completează
cu un nou alineat, alineatul (22), cu următorul cuprins:
î(2 2 ) Personalul serviciilor publice comunitare de
evidență a persoanelor este format din polițiști și personal
contractual, detașați de la Ministerul Administrației și
Internelor pe o perioadă de 6 ani, cu posibilitatea de
prelungire a perioadei detașării, cu acordul acestora,
precum și din funcționari publici și personal contractual.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 29 noiembrie 2005.
Nr. 349.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 71/2005 pentru modificarea
și completarea unor acte normative în vederea stabilirii
cadrului organizatoric și funcțional corespunzător desfășurării
activităților de eliberare și evidență a cărților de identitate,
actelor de stare civilă, pașapoartelor simple, permiselor
de conducere și certificatelor de înmatriculare a vehiculelor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 71/2005 pentru modificarea și completarea unor
acte normative în vederea stabilirii cadrului organizatoric și funcțional
corespunzător desfășurării activităților de eliberare și evidență a cărților de
identitate, actelor de stare civilă, pașapoartelor simple, permiselor de
conducere și certificatelor de înmatriculare a vehiculelor și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 noiembrie 2005.
Nr. 1.166.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 609
din 15 noiembrie 2005

referitoare la excepția de neconstituționalitate a dispozițiilor art. 109 alin. 1, art. 111 teza întâi
și art. 137 din Codul de procedură civilă, precum și a dispozițiilor art. 813 din Codul civil
Ioan Vida
— președinte
Nicolae Cochinescu
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Mădălina Ștefania Diaconu
— magistrat-asistent
Pe rol se află soluționarea excepției de neconstituționalitate a dispozițiilor art. 109 alin. 1, art. 111 teza întâi
și art. 137 din Codul de procedură civilă, precum și a
dispozițiilor art. 813 din Codul civil, excepție ridicată de
Confederația Națională a Sindicatelor Libere din România —
Frăția în Dosarul nr. 1.587/2005 al Judecătoriei Sectorului 2
București.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 24 mai 2005, pronunțată în Dosarul
nr. 1.587/2005, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor art. 109 alin. 1, art. 111
teza întâi și art. 137 din Codul de procedură civilă, precum
și a dispozițiilor art. 813 din Codul civil, excepție ridicată
de Confederația Națională a Sindicatelor Libere din
România — Frăția.
În motivarea excepției de neconstituționalitate autorul
arată că, întrucât art. 813 din Codul civil prevede că
donația se face prin act autentic, în mod cert sancțiunea
ce intervine ca urmare a nerespectării acestei condiții
legale este nulitatea absolută a actului juridic astfel
încheiat. Într-o atare împrejurare, deși textul de lege nu
prevede in terminis, calitate procesuală activă de a formula
acțiune în constatarea nulității absolute poate avea orice
persoană care justifică un anume interes. Or, potrivit
dispozițiilor art. 109 alin. 1 și ale art. 111 teza întâi din
Codul de procedură civilă, acțiunea în justiție poate fi
pornită numai de persoana care pretinde un drept,
formulare care restrânge aplicabilitatea art. 21 alin. (1) din
Constituție, în ai cărui termeni este garantată inclusiv
protecția libertăților și intereselor legitime.
Mai mult, în virtutea art. 137 din Codul de procedură
civilă, instanța este obligată să soluționeze excepțiile

înaintea fondului, dacă pentru judecarea lor este nevoie să
se administreze alte dovezi decât cele necesare pentru
dezlegarea în fond a pricinii. Astfel, pretinde autorul
excepției, judecarea cu prioritate a excepției lipsei calității
procesuale active a reclamantului în cadrul acțiunii în
constatarea nulității absolute presupune, potrivit art. 109
alin. 1 și art. 111 teza întâi din Codul de procedură civilă,
administrarea de probe cu privire la dreptul acestuia de
proprietate asupra bunului care a făcut obiectul donației, iar
nu cu privire la un interes legitim pe care reclamantul și-a
întemeiat acțiunea.
Normele deduse controlului de constituționalitate aduc
atingere și dispozițiilor art. 44 din Constituție, în măsura în
care împiedică proprietarul să obțină recunoașterea și
ocrotirea dreptului său.
Judecătoria Sectorului 2 București apreciază excepția
de neconstituționalitate ca fiind neîntemeiată, arătând că, în
ceea ce privește art. 109 alin. 1 și art. 111 teza întâi din
Codul de procedură civilă, acestea nu limitează liberul
acces la justiție consacrat de art. 21 din Constituție,
întrucât lipsa de reglementare expresă referitoare la
persoanele care justifică un interes în promovarea unei
acțiuni judiciare nu poate atrage neconstituționalitatea
dispozițiilor legale invocate. Nici critica cu privire la art. 137
alin. 2 din Codul de procedură civilă nu poate fi reținută,
atâta vreme cât, în eventualitatea acoperirii lipsurilor sau
neregularităților de procedură sancționate prin admiterea
unei excepții procesuale, partea interesată are la îndemână
posibilitatea formulării unei noi acțiuni în justiție, în deplin
acord cu prevederile constituționale ale art. 21 și 44.
Referitor la neconstituționalitatea art. 813 din Codul civil,
instanța apreciază că absența unei prevederi exprese cu
privire la persoanele care pot invoca nulitatea absolută ca
urmare a nerespectării cerinței formei autentice a
contractului de donație nu constituie temei pentru admiterea
excepției de neconstituționalitate, într-o atare situație,
legiuitorul nefiind ținut să indice în text toate persoanele
care pot exercita acțiuni de genul celor menționate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că instituirea sancțiunii nulității
absolute pentru neîndeplinirea cerinței formei autentice la
încheierea contractului de donație este suficientă pentru a
face trimitere la regimul juridic aplicabil acestei nulități, fără
a putea considera că nulitatea absolută ar comporta
regimuri diferite de la caz la caz. Prin urmare, invocarea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.114/9.XII.2005

nulității absolute nu este legată, în cazul contractului de
donație, de dovedirea calității de proprietar, ea fiind la
îndemâna oricărei persoane interesate, în concordanță cu
prevederile constituționale ale art. 21 și 44. Pentru aceste
motive, excepția de neconstituționalitate a dispozițiilor art.
109 alin. 1, art. 111 teza întâi și art. 137 din Codul de
procedură civilă, precum și a dispozițiilor art. 813 din Codul
civil este neîntemeiată.
Avocatul Poporului arată că legiuitorul poate institui, în
considerarea unor condiții deosebite, reguli speciale de
procedură, precum și modalități diferite de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de
a utiliza aceste proceduri, în formele și modalitățile
reglementate de lege. În ceea ce privește instituirea unor
reguli referitoare la condițiile pentru valabilitatea donațiilor
(art. 813 din Codul civil), acestea nu încalcă sub nici un
aspect prevederile constituționale ale art. 21 și 44.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 109 alin. 1, art. 111 teza întâi și ale
art. 137 din Codul de procedură civilă, precum și
dispozițiile art. 813 din Codul civil, prevederi care au
următorul conținut:
— Art. 109 alin. 1: îOricine pretinde un drept împotriva
unei alte persoane trebuie să facă o cerere înaintea instanței
competente.“;
— Art. 111 teza întâi: îPartea care are interes poate să
facă cerere pentru constatarea existenței sau neexistenței unui
drept.“;
— Art. 137: îInstanța se va pronunța mai întâi asupra
excepțiilor de procedură, precum și asupra celor de fond care
fac de prisos, în totul sau în parte, cercetarea în fond a pricinii.
Excepțiile nu vor putea fi unite cu fondul decât dacă pentru
judecarea lor este nevoie să se administreze dovezi în legătură
cu dezlegarea în fond a pricinii.“;
— Art. 813 din Codul civil: îToate donațiunile se fac prin
act autentic.“
Autorul excepției susține că dispozițiile legale criticate
încalcă prevederile constituționale cuprinse în:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.“;
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.

(2) Proprietatea privată este garantată și ocrotită în mod
egal de lege, indiferent de titular.“
Examinând excepția de neconstituționalitate cu privire la
dispozițiile art. 109 alin. 1 și ale art. 111 teza întâi din
Codul de procedură civilă, Curtea constată că pretinsa
contradicție dintre aceste texte legale și prevederile art. 21
alin. (1) din Constituție se întemeiază pe o viziune strict
formală a noțiunii de drept, considerată distinctă de
noțiunile de libertate și interes. Tributar acestei viziuni,
autorul excepției susține că, prin condiționarea cererii
adresate instanței judecătorești de invocare în mod exclusiv
a unui drept care se cere a fi recunoscut, are loc o
restrângere nepermisă a accesului liber la justiție, care, în
accepțiunea sa constituțională, are ca finalitate nu doar
apărarea drepturilor, ci și a libertăților și intereselor legitime
ale persoanei.
Or, Curtea observă că, potrivit opiniei unanim acceptate,
noțiunea de drept subiectiv — în opoziție cu cea de drept
obiectiv, înțeleasă ca ansamblu de reguli obligatorii care
reglementează relațiile sociale —, este definită ca un
interes legitim, material sau moral, care conferă titularului
posibilitatea de a adopta conduita necesară pentru
realizarea interesului urmărit. Așadar, dreptul și interesul nu
constituie două concepte distincte, ci primul îl implică în
mod necesar pe al doilea, iar acesta din urmă își găsește
expresie juridică în primul. De altfel, această
întrepătrundere conceptuală rezultă din chiar textul art. 111
teza întâi din Codul de procedură civilă, a cărui formulă
redacțională contrazice de plano teza autorului excepției,
întrucât promovarea acțiunii în constatare este subsecventă
existenței unui interes.
În ceea ce privește noțiunea de libertate, Curtea reține
că aceasta este definită ca posibilitatea de a face tot ceea
ce nu aduce atingere dreptului altei persoane. Prin urmare,
libertatea constituie cadrul în care un drept poate fi
exercitat în mod legitim și în afara căruia valorificarea
acestuia devine abuzivă și, ca atare, prohibită. Altfel spus,
conceptul de libertate se suprapune cu acela de drept
valorificat legitim.
Față de argumentele prezentate în prealabil, apare ca
fiind evident faptul că termenii de drept (subiectiv), libertate
și interes nu desemnează concepte autonome, ipoteză în
care referirea exclusivă la drept în cuprinsul textelor de
lege criticate ar fi putut fi considerată ca o restrângere a
accesului liber la justiție, ci, dimpotrivă, noțiuni ale căror
sfere se întrepătrund. Pe cale de consecință, Curtea reține
că legea procesuală civilă, utilizând termenul de drept, a
înțeles prin acesta atât calitatea sa de a fi exercitat în
mod legitim, așadar libertatea, cât și suportul a cărui
expresie juridică o constituie, și anume interesul legitim.
Referitor la excepția de neconstituționalitate a
dispozițiilor art. 137 din Codul de procedură civilă și celor
ale art. 813 din Codul civil, Curtea constată că, întrucât
critica este susținută exclusiv prin raportare la
reglementarea cuprinsă în art. 109 alin. 1 și art. 111 teza
întâi din Codul de procedură civilă, în interpretarea proprie
conferită acestora de autorul excepției, pentru rațiunile
înfățișate, aceasta nu mai are suport și prin urmare nu
poate fi reținută de instanța constituțională.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 109 alin. 1, art. 111 teza întâi și art. 137 din Codul
de procedură civilă, precum și a dispozițiilor art. 813 din Codul civil, excepție ridicată de Confederația Națională a
Sindicatelor Libere din România — Frăția în Dosarul nr. 1.587/2005 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

CURTEA CONSTITUȚIONALĂ

D E C I Z I A Nr. 613
din 15 noiembrie 2005

referitoare la excepția de neconstituționalitate a dispozițiilor art. I din Ordonanța de urgență
a Guvernului nr. 58/2005 pentru modificarea Legii nr. 301/2004 — Codul penal și a Legii
nr. 294/2004 privind executarea pedepselor și a măsurilor dispuse de organele judiciare
în cursul procesului penal
Ioan Vida
— președinte
Nicolae Cochinescu
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Ion Predescu
— judecător
Șerban Viorel Stănoiu
— judecător
Marinela Mincă
— procuror
Marieta Safta
— magistrat-asistent
Pe
rol
se
află
soluționarea
excepției
de
neconstituționalitate a dispozițiilor art. I din Ordonanța de
urgență a Guvernului nr. 58/2005 pentru modificarea Legii
nr. 301/2004 — Codul penal și a Legii nr. 294/2004 privind
executarea pedepselor și a măsurilor dispuse de organele
judiciare în cursul procesului penal, excepție ridicată de
Arghir Nicolas Lepădatu în Dosarul nr. 214/2004 al
Judecătoriei Mangalia.
La apelul nominal lipsesc părțile, față de care procedura
de citare este legal îndeplinită.
Curtea dispune a se face apelul și în Dosarul
nr. 687D/2005, având ca obiect aceeași excepție, ridicată
de Manole Mihai Biță în Dosarul nr. 15.000/2005 al
Judecătoriei Iași.
La apelul nominal lipsește autorul excepției, față de care
procedura de citare este legal îndeplinită.
Curtea, având în vedere că excepțiile de
neconstituționalitate care fac obiectul dosarelor
nr. 631D/2005 și nr. 687 D/2005 au conținut identic, pune
în discuție, din oficiu, conexarea dosarelor.

Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea nr. 47/1992
privind organizarea și funcționarea Curții Constituționale,
dispune conexarea Dosarului nr. 687D/2005 la Dosarul
nr. 631D/2005, care a fost primul înregistrat.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale
invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 6 iulie 2005 și 25 august 2005,
pronunțate în dosarele nr. 214/2004 și nr. 15.000/2005,
Judecătoria Mangalia și Judecătoria Iași au sesizat Curtea
Constituțională cu excepția de neconstituționalitate a
dispozițiilor art. I din Ordonanța de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, excepție ridicată de Arghir Nicolas
Lepădatu și, respectiv, de Manole Mihai Biță în dosarele
menționate.
În motivarea excepției de neconstituționalitate, Arghir
Nicolas Lepădatu susține, în esență, că art. I din
Ordonanța de urgență a Guvernului nr. 58/2005, care
modifică voința legislativului în sensul îamânării“ intrării în

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.114/9.XII.2005

vigoare a noului Cod penal, încalcă normele constituționale
privind separația puterilor în stat, respectiv pe cele privind
emiterea ordonanțelor de urgență și domeniul de aplicare
a acestora, întrucât, potrivit art. 73 alin. (3) lit. h) din
Constituție, infracțiunile, pedepsele și regimul executării
acestora pot forma numai obiectul unei legi organice.
Totodată, se arată că prevederile legale ce fac obiectul
excepției încalcă și dispozițiile art. 115 alin. (4) și (6) din
Constituție, întrucât, pe de o parte, situația în care a fost
emisă Ordonanța de urgență a Guvernului nr. 58/2005 nu
îndeplinește condiția caracterului extraordinar, impusă de
prevederile constituționale, iar, pe de altă parte,
reglementează drepturi și libertăți prevăzute de Constituție,
care, potrivit art. 115 alin. (6) din Constituție, nu pot face
obiectul ordonanțelor de urgență.
Cât privește criticile formulate de Manole Mihai Biță,
acesta arată că îGuvernul României motivează emiterea
acestei ordonanțe în baza art. 115 alin. (4) din Constituția
României, dar art. 115 alin. (1) din Constituție face vorbire
de faptul că Parlamentul României poate delega Guvernul
să emită ordonanțe de urgență care nu fac obiectul legilor
organice“.
Judecătoria Mangalia consideră că excepția de
neconstituționalitate este neîntemeiată. Se arată că
prevederile legale criticate nu încalcă principiul separației și
al echilibrului puterilor în stat și nici competența
constituțională a Parlamentului de a emite legi organice,
deoarece acestea nu reglementează infracțiuni, pedepse ori
regimul executării lor, ci modifică doar data de intrare în
vigoare a noului Cod penal, aspect referitor la aplicarea
programului de reformă coordonată în materie penală.
Totodată, instanța apreciază că textul de lege ce face
obiectul excepției nu încalcă nici prevederile art. 115
alin. (4) și (6) din Constituție. Se arată în acest sens că
ordonanța de urgență este o măsură de ordin constituțional
ce permite Guvernului să facă față unui caz excepțional
care impune adoptarea de soluții imediate în vederea
evitării unei grave atingeri aduse interesului public, condiție
îndeplinită în cauză, întrucât, astfel cum rezultă din Nota
de fundamentare a Ordonanței de urgență a Guvernului
nr. 58/2005, la emiterea acestui act normativ executivul a
avut în vedere imposibilitatea juridică și materială a aplicării
imediate a unor instituții prevăzute în noul Cod penal, care
urma să intre în vigoare la data de 29 iunie 2005.
Judecătoria Iași
consideră
că
excepția
de
neconstituționalitate este neîntemeiată, întrucât interdicția
constituțională de a se reglementa prin ordonanțe domeniul
legilor organice privește numai ordonanțele emise în baza
unei legi de abilitare, iar nu și ordonanțele de urgență,
adoptate în temeiul art. 115 alin. (4) din Constituție. În
plus, se arată că alin. (5) al art. 115 din Legea
fundamentală permite Guvernului să emită ordonanțe de
urgență în domeniul legilor organice.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,

Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că textul de lege criticat nu aduce
atingere prevederilor art. 73 alin. (3) lit. h) din Legea
fundamentală, în cauză fiind vorba de intrarea în vigoare a
unei Ordonanțe de urgență a Guvernului prin care se
prorogă un termen de intrare în vigoare a unui alt act
normativ, lucru permis de normele de tehnică legislativă,
iar nu de reglementarea unor infracțiuni, pedepse și a
regimului executării acestora. De asemenea, cu referire la
jurisprudența Curții Constituționale în materie, se arată că
interdicția de a emite ordonanțe în domeniul legilor
organice privește exclusiv ordonanțele adoptate în temeiul
unei legi speciale de abilitare, iar nu și ordonanțele de
urgență, astfel încât nu pot fi reținute nici criticile textului
de lege ce face obiectul excepției, în raport de prevederile
constituționale cuprinse în art. 1 alin. (4) și în art. 115
alin. (6).
Avocatul Poporului consideră că excepția de
neconstituționalitate este neîntemeiată. Se arată că
modificarea datei de intrare în vigoare a noului Cod penal,
prin Ordonanța de urgență a Guvernului nr. 58/2005, nu
aduce atingere prevederilor art. 1 alin. (4) și art. 73
alin. (3) lit. h) din Constituție. Cu referire la jurisprudența
Curții Constituționale în materie, se precizează că
interdicția reglementării în domenii care fac obiectul legilor
organice este prevăzută de art. 115 alin. (1) din Constituție
pentru ordonanțele emise de Guvern în baza unei legi
speciale de abilitare adoptate de Parlament, iar nu și în
cazul ordonanțelor de urgență, care se adoptă de către
Guvern în temeiul prevederilor art. 115 alin. (4) din Legea
fundamentală. În ceea ce privește critica textului de lege
ce face obiectul excepției, în raport de art. 115 alin. (4) și (6)
din Constituție, se arată că modificarea datei de intrare în
vigoare a noului Cod penal este justificată chiar în
cuprinsul Ordonanței de urgență a Guvernului nr. 58/2005.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. I din Ordonanța de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, având următoarea redactare:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005
îArticolul 512 din Legea nr. 301/2004 — Codul penal,
publicată în Monitorul Oficial al României, Partea I, nr. 575 din
29 iunie 2004, se modifică și va avea următorul cuprins:
«Art. 512 — Prezentul cod intră în vigoare la data de
1 septembrihmkve 2006».“
Textul de lege criticat încalcă, în opinia autorilor
excepției, dispozițiile constituționale cuprinse în art. 1
alin. (4), în art. 73 alin. (3) lit. h) și în art. 115 alin. (1),
(4) și (6), având următorul cuprins:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 73 alin. (3) lit. b): îPrin lege organică se
reglementează:
[...] h) infracțiunile, pedepsele și regimul executării
acestora.“;
— Art. 115 alin. (1), (4) și (6): î(1)Parlamentul poate
adopta o lege specială de abilitare a Guvernului pentru a emite
ordonanțe în domenii care nu fac obiectul legilor organice;
[...] (4) Guvernul poate adopta ordonanțe de urgență numai
în situații extraordinare a căror reglementare nu poate fi
amânată, având obligația de a motiva urgența în cuprinsul
acestora;
[...] (6)Ordonanțele de urgență nu pot fi adoptate în
domeniul legilor constituționale, nu pot afecta regimul
instituțiilor fundamentale ale statului, drepturile, libertățile și
îndatoririle prevăzute de Constituție, drepturile electorale și nu
pot viza măsuri de trecere silită a unor bunuri în proprietate
publică.“
Examinând excepția astfel cum a fost formulată, Curtea
constată că aceasta este neîntemeiată, întrucât prevederile
legale criticate au fost adoptate de Guvern în exercitarea
competenței sale constituționale și cu respectarea
dispozițiilor cuprinse în art. 73 alin. (3) lit. h), respectiv în
art. 115 alin. (1), (4) și (6) din Legea fundamentală.
În acest sens, Curtea Constituțională a reținut în mod
constant că interdicția reglementării în domenii ce fac
obiectul legilor organice este prevăzută de art. 115 alin. (1)

7

din Constituție pentru ordonanțele emise de Guvern în
baza unei legi speciale de abilitare adoptate de Parlament.
Această interdicție nu operează și în cazul ordonanțelor de
urgență, care se adoptă de către Guvern în temeiul
prevederilor art. 115 alin. (4) din Constituție. Emiterea unor
asemenea ordonanțe este condiționată de existența unor
îsituații extraordinare a căror reglementare nu poate fi
amânată“, iar Guvernul este obligat să motiveze urgența în
cuprinsul ordonanței. De altfel, chiar Legea fundamentală
stabilește, în art. 115 alin. (5), posibilitatea Guvernului de a
reglementa în domenii ce fac obiectul legilor organice,
statuând în acest sens că îOrdonanța de urgență cuprinzând
norme de natura legii organice se aprobă cu majoritatea
prevăzută la art. 76 alineatul (1)“.
Curtea constată că, în ceea ce privește Ordonanța de
urgență a Guvernului nr. 58/2005, Guvernul a motivat
existența situației extraordinare prin îimposibilitatea juridică
și materială a aplicării imediate a unor instituții prevăzute în
noul Cod penal și în Legea nr. 294/2004 privind executarea
pedepselor și a măsurilor dispuse de organele judiciare în
cursul procesului penal, care urmau să intre în vigoare la data
de 29 iunie 2005, datorată necorelărilor existente atât între
unele dispoziții ale noului Cod penal, cât și între dispozițiile
acestuia și cele cuprinse în alte legi, având în vedere, de
asemenea, necesitatea operării unor modificări structurale ale
bazei materiale și a dezvoltării unei baze umane solide, care
vor constitui premise ale funcționării unei reforme coordonate
în materie penală“. Așa fiind, Curtea apreciază că urgența
reglementărilor justifică, în acest caz, existența situației
extraordinare și, în consecință, dispozițiile legale criticate
nu sunt contrare prevederilor constituționale invocate.
De asemenea, contrar susținerilor autorilor excepției,
textul de lege criticat, care stabilește o altă dată de intrare
în vigoare a unui act normativ — noul Cod penal, ca
urmare a existenței unei situații extraordinare, motivată în
cuprinsul Ordonanței de urgență a Guvernului nr. 58/2005,
nu este de natură să încalce dispozițiile art. 115 alin. (6)
din Legea fundamentală, privind limitele de admisibilitate a
ordonanțelor de urgență.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I din Ordonanța de urgență a Guvernului nr. 58/2005
pentru modificarea Legii nr. 301/2004 — Codul penal și a Legii nr. 294/2004 privind executarea pedepselor și a măsurilor
dispuse de organele judiciare în cursul procesului penal, excepție ridicată de Arghir Nicolas Lepădatu în Dosarul
nr. 214/2004 al Judecătoriei Mangalia și de Manole Mihai Biță în Dosarul nr. 15.000/2005 al Judecătoriei Iași.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.114/9.XII.2005
CURTEA CONSTITUȚIONALĂ

D E C I Z I A Nr. 623
din 17 noiembrie 2005

referitoare la excepția de neconstituționalitate a dispozițiilor art. I din Ordonanța
de urgență a Guvernului nr. 58/2005 pentru modificarea Legii nr. 301/2004 — Codul penal
și a Legii nr. 294/2004 privind executarea pedepselor și a măsurilor dispuse de organele
judiciare în cursul procesului penal
Ioan Vida
— președinte
Aspazia Cojocaru
— judecător
Acsinte Gaspar
— judecător
Kozsokár Gábor
— judecător
Ion Predescu
— judecător
Șerban Viorel Stănoiu
— judecător
Iuliana Nedelcu
— procuror
Florentina Geangu
— magistrat-asistent
Pe
rol
se
află
soluționarea
excepției
de
neconstituționalitate a dispozițiilor art. I din Ordonanța de
urgență a Guvernului nr. 58/2005, excepție ridicată de
Vasile Dinu în Dosarul nr. 8.557/2005 al Judecătoriei
Sectorului 2 București.
La apelul nominal se constată lipsa autorului excepției,
față de care procedura de citare a fost legal îndeplinită.
Curtea dispune a se face apelul și în Dosarul nr. 674
D/2005, având ca obiect aceeași excepție, ridicată de Mihai
Florin Bițu în Dosarul nr. 15.044/2005 al Judecătoriei Iași.
La apelul nominal se constată lipsa autorului excepției, față
de care procedura de citare a fost legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 674
D/2005 la Dosarul nr. 619 D/2005, care a fost primul
înregistrat.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 12 iulie și 16 august 2005,
pronunțate în Dosarele nr. 8.557/2005 și nr. 15.044/2005,
Judecătoria Sectorului 2 București și, respectiv,
Judecătoria Iași au sesizat Curtea Constituțională cu
excepția de neconstituționalitate a dispozițiilor art. I din
Ordonanța de urgență a Guvernului nr. 58/2005, excepție
ridicată de Vasile Dinu și, respectiv, Mihai Florin Bițu în
dosarele menționate.
În motivarea excepției de neconstituționalitate se
susține că dispozițiile art. I din Ordonanța de urgență a
Guvernului nr. 58/2005 încalcă prevederile art. 78 din
Constituție, întrucât ordonanța, care a intrat în vigoare la
28 iunie 2005, dispune amânarea intrării în vigoare a Legii
nr. 301/2004 — Codul penal până la 1 septembrie 2006,
deși în această lege se prevăzuse inițial că va intra în
vigoare la un an de la data publicării sale în Monitorul
Oficial al României, Partea I. Totodată, se arată că
prevederile legale ce fac obiectul excepției încalcă și

dispozițiile art. 115 alin. (4) din Constituție, întrucât situația
în care a fost emisă Ordonanța de urgență a Guvernului
nr. 58/2005 nu îndeplinește condiția caracterului
extraordinar impusă de prevederile constituționale. Autorii
excepției mai susțin că sunt vătămați prin neaplicarea
imediată a legii penale mai favorabile.
Judecătoria Sectorului 2 București apreciază că
dispozițiile art. I din Ordonanța de urgență a Guvernului
nr. 58/2005 nu intră în conflict cu prevederile art. 78 din
Constituție, singurul efect al ordonanței fiind acela al
amânării intrării în vigoare a unei dispoziții legale.
Judecătoria Iași opinează că excepția este neîntemeiată.
Astfel, pornind de la ideea că, în realitate, critica autorului
excepției vizează aspecte de neconstituționalitate extrinseci,
interdicția fundamentală de a reglementa prin ordonanțe în
domeniul legilor organice privește numai ordonanțele emise
pe baza unei legi de abilitare. În afara acestei delegări
legislative, art. 115 alin. (4) din Constituție a instituit și o
delegare constituțională care conferă Guvernului dreptul de
a adopta, în situații extraordinare, ordonanțe de urgență
fără vreo intervenție parlamentară și fără vreo limitare la
domeniul legilor ordinare.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, arătând că prevederile art. 78 din Constituție
nu au nici o relevanță în cauză, apreciază că excepția de
neconstituționalitate este neîntemeiată, deoarece îîn cauza
de față este vorba de dispoziția unei ordonanțe de urgență
a Guvernului prin care se prorogă un termen de intrare în
vigoare a unui alt act normativ, lucru permis de normele
de tehnică legislativă în vigoare“. De asemenea, se arată
că interdicția de a emite ordonanțe în domeniul legilor
organice privește exclusiv ordonanțele adoptate în temeiul
unei legi speciale de abilitare, iar nu și ordonanțele de
urgență, astfel încât nu poate fi reținută nici critica textului
de lege ce face obiectul excepției, în raport de prevederile
constituționale cuprinse în art. 115 alin. (4).
Avocatul Poporului consideră că excepția de
neconstituționalitate este neîntemeiată. Se arată că
îdispozițiile legale criticate nu aduc atingere principiului
constituțional privind intrarea în vigoare a legii“. În ceea ce
privește critica textului de lege ce face obiectul excepției,
în raport de art. 115 alin. (4) din Constituție, se arată că
modificarea datei de intrare în vigoare a noului Cod penal
este justificată chiar în cuprinsul Ordonanței de urgență a
Guvernului nr. 58/2005.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. I din Ordonanța de urgență a Guvernului
nr. 58/2005 pentru modificarea Legii nr. 301/2004 — Codul
penal și a Legii nr. 294/2004 privind executarea pedepselor
și a măsurilor dispuse de organele judiciare în cursul
procesului penal, potrivit cărora îArticolul 512 din Legea
nr. 301/2004 — Codul penal, publicată în Monitorul Oficial al
României, Partea I, nr. 575 din 29 iunie 2004, se modifică și va
avea următorul cuprins: «Art. 512 — Prezentul cod intră în
vigoare la data de 1 septembrie 2006»“.
În susținerea neconstituționalității acestui text de lege se
invocă încălcarea prevederilor constituționale ale art. 78 din
Constituție, potrivit cărora îLegea se publică în Monitorul
Oficial al României și intră în vigoare la 3 zile de la data
publicării sau la o dată ulterioară prevăzută în textul ei“,
întrucât împiedică aplicarea unor dispoziții mai favorabile
cuprinse în noul Cod penal. Totodată se arată că
prevederile legale ce fac obiectul excepției încalcă și
dispozițiile art. 115 alin. (4) din Constituție, întrucât situația
în care a fost emisă Ordonanța de urgență a Guvernului
nr. 58/2005 nu îndeplinește condiția caracterului
extraordinar impusă de prevederile constituționale.
Examinând excepția de neconstituționalitate, Curtea
constată că nu pot fi reținute criticile autorilor excepției.
Prevederile din noul Cod penal, publicat în Monitorul
Oficial al României, Partea I, nr. 575 din 29 iunie 2004,
urmau să intre în vigoare, potrivit art. 521, la un an de la
data publicării sale, respectiv la 29 iunie 2005. Anterior
împlinirii acestei date, prin Ordonanța de urgență a
Guvernului nr. 58 din 23 iunie 2005, publicată în Monitorul
Oficial al României, Partea I, nr. 552 din 28 iunie 2005,
dispozițiile art. 521 din Legea nr. 301/2004 au fost
modificate în sensul stabilirii datei de 1 septembrie 2006
pentru intrarea în vigoare a prevederilor noului Cod penal.
Această modificare a fost determinată, astfel cum rezultă
din cuprinsul ordonanței de urgență, de îimposibilitatea

9

juridică și materială a aplicării imediate a unor instituții
prevăzute în noul Cod penal și în Legea nr. 294/2004
privind executarea pedepselor și a măsurilor dispuse de
organele judiciare în cursul procesului penal, care urmau
să intre în vigoare la data de 29 iunie 2005, datorată
necorelărilor existente atât între unele dispoziții ale noului
Cod penal, cât și între dispozițiile acestuia și cele cuprinse
în alte legi“, precum și de înecesitatea operării unor
modificări structurale ale bazei materiale și a dezvoltării
unei baze umane solide, care vor constitui premise ale
funcționării unei reforme coordonate în materie penală“.
Curtea constată că stabilirea, prin dispozițiile art. I din
Ordonanța de urgență a Guvernului nr. 58/2005, ca dată a
intrării în vigoare a noului Cod penal a unei date ulterioare
publicării sale în Monitorul Oficial al României este în
deplină concordanță cu prevederile art. 78 din Constituție,
potrivit cărora îLegea se publică în Monitorul Oficial al
României și intră în vigoare la 3 zile de la data publicării sau la
o dată ulterioară prevăzută în textul ei“.
Totodată, Curtea constată că prevederile legale criticate
au fost adoptate de Guvern în exercitarea competenței sale
constituționale și cu respectarea dispozițiilor cuprinse în
art. 115 alin. (4) din Legea fundamentală. În acest sens,
Curtea Constituțională a reținut în mod constant în
jurisprudența sa că interdicția reglementării în domenii ce
fac obiectul legilor organice este prevăzută de art. 115
alin. (1) din Constituție pentru ordonanțele emise de
Guvern în baza unei legi speciale de abilitare adoptate de
Parlament. Această interdicție nu operează și în cazul
ordonanțelor de urgență, care se adoptă de către Guvern
în temeiul prevederilor art. 115 alin. (4) din Constituție.
Emiterea unor asemenea ordonanțe este condiționată de
existența unor îsituații extraordinare a căror reglementare nu
poate fi amânată“, iar Guvernul este obligat să motiveze
urgența în cuprinsul ordonanței, ceea ce, astfel cum s-a
arătat, s-a și realizat. Prin urmare, urgența reglementărilor
justifică, în acest caz, existența situației extraordinare și, în
consecință, dispozițiile art. I din Ordonanța de urgență a
Guvernului nr. 58/2005 sunt în deplină concordanță cu
prevederile constituționale cuprinse în art. 115 alin. (4).
De altfel, Curtea Constituțională s-a mai pronunțat
asupra constituționalității prevederilor art. I din Ordonanța
de urgență a Guvernului nr. 58/2005 prin Decizia nr. 613
din 15 noiembrie 2005, nepublicată, respingând excepția ca
neîntemeiată. Întrucât nu au intervenit elemente noi, care
să determine schimbarea jurisprudenței Curții, soluția și
considerentele acestei decizii își păstrează valabilitatea și
în prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. I din Ordonanța de urgență a Guvernului nr. 58/2005
pentru modificarea Legii nr. 301/2004 — Codul penal și a Legii nr. 294/2004 privind executarea pedepselor și a măsurilor
dispuse de organele judiciare în cursul procesului penal, excepție ridicată de Vasile Dinu în Dosarul nr. 8.557/2005 al
Judecătoriei Sectorului 2 București și de Mihai Florin Bițu în Dosarul nr. 15.044/2005 al Judecătoriei Iași.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.114/9.XII.2005
CURTEA CONSTITUȚIONALĂ

D E C I Z I A Nr. 625
din 17 noiembrie 2005

referitoare la excepția de neconstituționalitate a dispozițiilor art. 197 alin. 1 și 4
din Codul de procedură penală, cu referire la art. 255 și art. 257 din același cod
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 197 alin. 1 și 4 din Codul de
procedură penală, cu referire la art. 255 și art. 257 din
același cod, excepție ridicată de Lidia Simona Seceleanu în
Dosarul nr. 2.731/2004 al Curții de Apel București —
Secția I penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public care pune concluzii de
respingere a excepției ca neîntemeiată, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 27 iunie 2005, pronunțată în Dosarul
nr. 2.731/2004, Curtea de Apel București — Secția I penală
a sesizat Curtea Constituțională cu excepția de
neconstituționalitate a dispozițiilor art. 197 alin. 1 și 4 din
Codul de procedură penală, cu referire la art. 255 și art. 257
din același cod, excepție ridicată de inculpata Lidia Simona
Seceleanu, trimisă în judecată pentru săvârșirea infracțiunii
de neglijență în serviciu.
În motivarea excepției de neconstituționalitate se
susține că dispozițiile legale criticate aduc atingere dreptului
învinuitului la un proces echitabil, precum și dreptului la
apărare al acestuia, întrucât condiționează anularea actelor
făcute cu încălcarea dispozițiilor legale. Astfel, câtă vreme
încălcarea dispozițiilor art. 255 și 257 din Codul de
procedură penală nu este sancționată de lege decât în
condițiile în care s-a adus o vătămare care nu poate fi
înlăturată decât prin anularea actului în cauză și numai
dacă această încălcare este invocată într-un anumit termen,
este lăsată la latitudinea instanței restituirea cauzei la
procuror în vederea refacerii actelor de urmărire penală
întocmite cu nesocotirea legii. Ca urmare, se permite
organelor de urmărire penală să încalce drepturile
constituționale ale învinuitului, fără a fi sancționate în mod
obligatoriu actele nelegale ale acestora. Se mai arată că
aprecierea pe care trebuie să o facă instanța de judecată
în condițiile art. 197 alin. 4 din Codul de procedură penală,

potrivit căruia instanța ia în considerare din oficiu
încălcările, în orice stare a procesului, îdacă anularea
actului este necesară pentru aflarea adevărului și justa
soluționare a cauzei“, îeste pur arbitrar“, întrucât îîn
dispozițiile de procedură penală nu există o delimitare a
actelor de urmărire penală care servesc aflării adevărului,
față de anumite acte de procedură care ar duce la
alterarea adevărului judiciar“. Ca urmare, îînvinuitul poate
sau nu beneficia de refacerea acelor acte prin care i-au
fost vătămate drepturile constituționale“. Autorul excepției
susține, de asemenea, că textele de lege criticate creează
o inegalitate între învinuiții care invocă încălcările drepturilor
consacrate de dispozițiile art. 255 și 257 din Codul de
procedură penală îla primul termen de judecată cu procedura
completă“ și cei care nu fac acest lucru din neștiință sau
pentru că nu beneficiază de asistență juridică.
Curtea de Apel București — Secția I penală apreciază
că excepția de neconstituționalitate este neîntemeiată,
deoarece prevederile legale criticate sunt în deplină
concordanță cu art. 16, art. 21 alin. (3) și art. 24 alin. (2)
din Legea fundamentală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, întrucât dispozițiile criticate nu sunt în
contradicție cu textele constituționale pretins încălcate.
Totodată, arată că, potrivit art. 361 alin. 2 și 3 din Codul
de procedură penală, inculpatul poate ataca cu apel
încheierile instanței considerate nelegale.
Avocatul Poporului consideră că excepția este
neîntemeiată. În ceea ce privește neconstituționalitatea
dispozițiilor de lege criticate în raport cu prevederile art. 21
alin. (3) din Constituție, arată că aceasta nu poate fi
reținută, deoarece condiționarea anulării actului de
procedură care nu îndeplinește condițiile legale de existența
unei vătămări ce nu poate fi înlăturată în alt mod nu are
semnificația unei sustrageri a acestuia de la aplicarea
sancțiunilor legale. Totodată, apreciază că prevederile
legale criticate nu încalcă dreptul la apărare și nici
dispozițiile constituționale care reglementează egalitatea
cetățenilor în fața legii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și celor
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției îl constituie dispozițiile art. 197 alin. 1
și 4 din Codul de procedură penală, care au următorul
cuprins: îÎncălcările dispozițiilor legale care reglementează
desfășurarea procesului penal atrag nulitatea actului, numai
atunci când s-a adus o vătămare care nu poate fi înlăturată
decât prin anularea acelui act. [... ]
Încălcarea oricărei alte dispoziții legale decât cele
prevăzute în alin. 2 atrage nulitatea actului în condițiile alin. 1,
numai dacă a fost invocată în cursul efectuării actului când
partea este prezentă sau la primul termen de judecată cu
procedura completă când partea a lipsit la efectuarea actului.
Instanța ia în considerare din oficiu încălcările, în orice stare a
procesului, dacă anularea actului este necesară pentru aflarea
adevărului și justa soluționare a cauzei.“
De asemenea, autorul excepției face referire și la
prevederile art. 255 și art. 257 din Codul de procedură
penală, care reglementează ascultarea învinuitului înainte
de terminarea cercetării, respectiv prezentarea materialului
de către procuror.
În susținerea neconstituționalității acestor dispoziții
legale, se invocă încălcarea prevederilor constituționale ale
art. 16 alin. (1), art. 21 alin. (3) și ale art. 24 alin. (2),
care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24 alin. (2): îÎn tot cursul procesului, părțile au
dreptul să fie asistate de un avocat, ales sau numit din oficiu.“
Examinând excepția de neconstituționalitate Curtea
constată că aceasta este neîntemeiată și urmează să fie
respinsă.
Curtea reține că nulitatea reprezintă o sancțiune
procedurală extremă, care intervine numai atunci când alte
remedii nu sunt posibile. Cum însă nu orice încălcare a
unei norme procedurale provoacă o vătămare care să nu
poată fi reparată decât prin anularea actului, legiuitorul, în
art. 197 alin. 1 din Codul de procedură penală, a instituit
regula potrivit căreia nulitatea actului făcut cu încălcarea
dispozițiilor legale care reglementează desfășurarea
procesului penal intervine numai atunci când s-a adus o
vătămare ce nu poate fi înlăturată în alt mod. Această
reglementare reflectă preocuparea legiuitorului de a salva
actele procedurale care, deși inițial nu au respectat formele
procedurale, își pot atinge scopul prin completarea sau
refacerea lor. Nimic nu împiedică persoana interesată ca,
în ipoteza în care există o vătămare ce nu poate fi
înlăturată, să invoce și să dovedească vătămarea pretinsă.
Așa fiind, normele criticate nu aduc atingere prevederilor
constituționale privind egalitatea cetățenilor în fața legii și
dreptul la un proces echitabil, deoarece, pe de o parte,
acestea sunt aplicabile în egală măsură tuturor celor cărora
li s-a produs o vătămare în drepturile lor procesuale prin
încălcarea dispozițiilor legale care reglementează

11

desfășurarea procesului penal, asigurându-se astfel dreptul
părților la un proces echitabil, iar pe de altă parte,
condiționarea anulării actului de procedură care nu
îndeplinește condițiile prevăzute de lege de existența unei
vătămări ce nu poate fi înlăturată în alt mod nu are
semnificația unei sustrageri a acestuia de la aplicarea
sancțiunilor legale sau a unei derogări de la obligativitatea
respectării legii de către organele de cercetare penală.
Curtea mai reține că instituirea, prin art. 197 alin. 4 din
Codul de procedură penală, a unor termene privind
invocarea încălcării dispozițiilor legale ce reglementează
desfășurarea procesului penal (cu excepția încălcărilor
vizând dispozițiile prevăzute de art. 197 alin. 2 din același
cod) nu este de natură să aducă atingere drepturilor
constituționale invocate de autorul excepției, ci, dimpotrivă,
este menită să asigure soluționarea cauzei într-un termen
rezonabil, în concordanță cu exigențele constituționale ale
dreptului la un proces echitabil. De asemenea, contrar
susținerilor autorului excepției, nu se aduce atingere în
acest mod principiului egalității cetățenilor în fața legii,
eventuala necunoaștere a legii nefiind, de altfel, un criteriu
de discriminare, în sensul dispozițiilor art. 4 alin. (2) din
Legea fundamentală. În plus, faptul că, în conformitate cu
art. 197 alin. 4 teza finală din Codul de procedură penală,
instanța ia în considerare din oficiu încălcările, în orice
stare a procesului, dacă anularea actului este necesară
pentru aflarea adevărului și justa soluționare a cauzei,
constituie o garanție că nerespectarea legii nu va rămâne
nesancționată.
În sfârșit, nu poate fi reținută nici critica formulată în
raport de dispozițiile constituționale privind dreptul la
apărare, întrucât textele legale ce fac obiectul excepției nu
împiedică părțile să fie asistate de un apărător, ales sau
numit din oficiu.
În argumentarea excepției de neconstituționalitate se
face referire și la dispozițiile art. 255 și 257 din Codul de
procedură penală, care reglementează ascultarea
învinuitului înainte de terminarea cercetării, respectiv
prezentarea materialului de urmărire penală de către
procuror. Curtea observă în acest sens că, în realitate,
ceea ce a determinat invocarea excepției de
neconstituționalitate este modul de aplicare și interpretare
a legii, pretinsa încălcare, în speță, a dispozițiilor art. 255
și 257 din Codul de procedură penală determinând critica
normelor procedural penale care reglementează nulitățile.
Or, art. 2 alin. (3) din Legea nr. 47/1992 privind
organizarea și funcționarea Curții Constituționale stabilește
că aceasta nu se poate pronunța sub aceste aspecte, ci
numai asupra înțelesului contrar al legii în raport cu
dispozițiile Constituției.
De altfel, în jurisprudența sa, Curtea Constituțională s-a
mai pronunțat asupra constituționalității prevederilor art. 197
alin. 1 și 4 din Codul de procedură penală cu referire la
art. 255 și 257 din același cod, în raport de critici similare,
prin Decizia nr. 113 din 24 februarie 2005, publicată în
Monitorul Oficial al României, Partea I, nr. 215 din
14 martie 2005. Întrucât nu au intervenit elemente noi de
natură să determine schimbarea jurisprudenței Curții, atât
soluția pronunțată prin această decizie, cât și
considerentele care au fundamentat-o sunt valabile și în
prezenta cauză.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.114/9.XII.2005

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 197 alin. 1 și 4 din Codul de procedură penală, cu
referire la art. 255 și art. 257 din același cod, excepție ridicată de Lidia Simona Seceleanu în Dosarul nr. 2.731/2004 al
Curții de Apel București — Secția I penală.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea Hotărârii Guvernului nr. 1.490/2004 pentru aprobarea Regulamentului
de organizare și funcționare și a organigramei Inspectoratului General pentru Situații de Urgență
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.490/2004
pentru aprobarea Regulamentului de organizare și
funcționare și a organigramei Inspectoratului General pentru
Situații de Urgență, publicată în Monitorul Oficial al
României, Partea I, nr. 884 din 28 septembrie 2004, se
modifică după cum urmează:
1. Articolul 30 din anexa nr. 1 îRegulament de
organizare și funcționare al Inspectoratului General pentru
Situații de Urgență“ va avea următorul cuprins:
îArt. 30. — Școala de Aplicație pentru Protecția Civilă
se reorganizează în Centrul Național de Perfecționare a

Pregătirii pentru Managementul Situațiilor de Urgență,
având în subordine centre zonale, destinate perfecționării
personalului propriu, a înalților funcționari publici și a
funcționarilor publici cu atribuții de conducere din Sistemul
Național.“
2. Articolul 35 din anexa nr. 1 se abrogă.
3. Anexa nr. 2 îOrganigrama Inspectoratului General
pentru Situații de Urgență“ se înlocuiește cu anexa*) la
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Nicolae Ivan,
secretar de stat
București, 29 noiembrie 2005.
Nr. 1.514.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

Numărul maxim de posturi aprobat pentru aparatul propriu al Inspectoratului General pentru Situații de Urgență este de 340.

ANEXĂ
(Anexa nr. 2 la Hotărârea Guvernului nr. 1.490/2004)

MONITORUL OFICIAL AL ROMÂNIEI, PARTEA I, Nr. 1.114/9.XII.2005
13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.114/9.XII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind introducerea decontului de cheltuieli ce se eliberează pacientului
pentru serviciile medicale primite
Având în vedere prevederile art. 2 lit. d) din Hotărârea Guvernului nr. 168/2005 privind organizarea și
funcționarea Ministerului Sănătății, cu modificările și completările ulterioare,
văzând Referatul de aprobare al Direcției generale buget și credite externe nr. EN. 2.489/2005,
ministrul sănătății emite următorul ordin:
Art. 1. — Începând cu data de 1 ianuarie 2006 unitățile
sanitare publice și cabinetele medicale înființate potrivit
Ordonanței Guvernului nr. 124/1998 privind organizarea și
funcționarea cabinetelor medicale, republicată, cu
modificările și completările ulterioare, vor elibera un decont
de cheltuieli pacienților, pentru valoarea serviciilor medicale
acordate.
Art. 2. — (1) Decontul de cheltuieli pentru pacienții
spitalizați se calculează în baza și în cadrul bugetului de
venituri și cheltuieli aprobat, având în vedere veniturile din
sumele contractate și încasate de spital din contractele de
furnizare a serviciilor medicale cu casele de asigurări de
sănătate pentru asistența medicală spitalicească și din
programe de sănătate finanțate de Casa Națională de
Asigurări de Sănătate, care se derulează prin spital,
precum și celelalte venituri ce se încasează și se
utilizează, în condițiile legii, pentru acordarea serviciilor
medicale; concomitent se va ține seama de limita de
cheltuieli aprobată, pe titluri, articole și alineate din buget.
(2) La stabilirea valorii decontului se vor lua în calcul
cheltuielile efective din contabilitatea unității sanitare.
Art. 3. — (1) Pentru stabilirea sumei din decontul de
cheltuieli pentru fiecare bolnav externat, unitatea sanitară
calculează:
a) tariful pe zi de spitalizare pe secție/compartiment din
structura proprie, exclusiv contravaloarea medicamentelor,
materialelor sanitare sau prestațiilor care se pot identifica
la nivel de pacient și evidenția distinct pe decont;
b) numărul de zile de spitalizare realizate pe caz
externat;
c) contravaloarea consumabilelor — medicamente,
materiale sanitare sau prestații care nu sunt comune și se
pot identifica și cuantifica la nivel de pacient:
• medicamente, inclusiv cele din programe;
• materiale sanitare, inclusiv cele din programe;
• analize de laborator;
• alte investigații;
• alocația de hrană;
d) tariful pe zi de spitalizare prevăzut la lit. a) se
stabilește anual, urmând să se modifice, dacă este cazul, o
dată pe trimestru.
(2) Unitățile sanitare în care nu se pot individualiza și
evalua cheltuielile pentru anumite materiale și prestații

(analize de laborator, investigații etc.) vor include aceste
sume în tariful pe zi de spitalizare.
(3) Unitățile sanitare care au introdus evidențe pe bază
de programe informatice la nivel de pacient pot acorda
bolnavului decontul de cheltuieli la nivelul de detaliu din
baza de date.
Art. 4. — (1) Tariful pe zi de spitalizare prevăzut la
art. 3 alin. (1) lit. a), pentru 1 ianuarie 2006, poate fi
calculat pe baza aplicației informatice îex buget“.
(2) Tariful pe zi de spitalizare, calculat potrivit
prezentului ordin, se publică pe site-ul fiecărei unități
sanitare până la finele lunii decembrie 2005.
Art. 5. — (1) Modelul decontului de cheltuieli pentru
pacienții externați este prevăzut în anexa nr. 1.
(2) Decontul de cheltuieli pe pacient externat se
întocmește în trei exemplare, din care un exemplar se
înmânează pacientului, unul rămâne anexat la foaia de
observație, iar un exemplar se transmite și se păstrează la
compartimentul financiar-contabil.
Art. 6. — (1) Decontul de cheltuieli pentru serviciile
medicale acordate de medicul de familie se întocmește în
două exemplare, din care unul se înmânează pacientului și
cuprinde valoarea consultației acordate acestuia.
(2) Calculul valorii unei consultații se face avându-se în
vedere suma contractată per capita cu casa de asigurări de
sănătate, raportată la numărul de consultații realizat.
Valoarea unei consultații se stabilește anual, urmând să se
modifice, dacă este cazul, o dată pe trimestru.
(3) Modelul decontului de cheltuieli este prezentat în
anexa nr. 2.
Art. 7. — (1) Decontul de cheltuieli pentru serviciile
medicale ambulatorii se eliberează pentru serviciile
medicale acordate de medicii de specialitate din cabinete
medicale organizate potrivit Ordonanței Guvernului
nr. 124/1998, republicată, cu modificările și completările
ulterioare, unități sanitare ambulatorii aparținând ministerelor
și instituțiilor centrale cu rețea sanitară proprie, ambulatorii
de specialitate din structura spitalelor, laboratoare medicale
de radiologie și imagistică medicală, laboratoare de analize
medicale, laboratoare de explorări.
(2) Decontul de cheltuieli pentru serviciile medicale
ambulatorii cuprinde contravaloarea tarifelor serviciilor
medicale ambulatorii, stabilite prin contractul-cadru și prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.114/9.XII.2005
normele de aplicare a acestuia. Modelul decontului de
cheltuieli este prezentat în anexa nr. 2.
Art. 8. — Direcțiile din Ministerul Sănătății, unitățile
sanitare publice și cabinetele medicale înființate potrivit
Ordonanței Guvernului nr. 124/1998, republicată, cu

15

modificările și completările ulterioare, vor duce la îndeplinire
prevederile prezentului ordin.
Art. 9. — Prezentul ordin se va publica în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 14 octombrie 2005.
Nr. 1.100.
ANEXA Nr. 1
DECONT DE CHELTUIELI

Numele și prenumele pacientului .....................................................................................................................................
CNP ......................................................................................................................................................................................
Adresa ................................................................................................................................................................................
Diagnosticul principal ..........................................................................................................................................................
Nr. de zile de spitalizare pe caz externat .........................................................................................................................
1. Cheltuieli aferente spitalizării (exclusiv cele prevăzute la art. 3 din ordin) (nr. de zile de spitalizare x tarif/zi de
spitalizare) .........................................................................................................................................................................................
2. Cheltuieli pentru hrană (alocația de hrană x nr. de zile de spitalizare) .................................................................
................................................................................................................................................................................................
3. Cheltuieli pentru medicamente pe perioada spitalizării (conform art. 3 din ordin) .................................................
................................................................................................................................................................................................
4. Cheltuieli pentru materiale sanitare (conform art. 3 din ordin) .................................................................................
................................................................................................................................................................................................
5. Analize de laborator (conform art. 3 din ordin) .........................................................................................................
................................................................................................................................................................................................
6. Alte investigații (conform art. 3 din ordin) ..................................................................................................................
................................................................................................................................................................................................
................................................................................................................................................................................................
................................................................................................................................................................................................
TOTAL CHELTUIELI (1+2+3+4+5+6) ...............................................................................................................................................

Întocmit ....................................................
Data .........................................................
Cabinet medical ......................................

ANEXA Nr. 2
DECONT DE CHELTUIELI

Numele și prenumele pacientului ..................................................................................................................................
CNP ....................................................................................................................................................................................
Adresa ..............................................................................................................................................................................
Diagnosticul principal .....................................................................................................................................................
................................................................................................................................................................................................
................................................................................................................................................................................................
................................................................................................................................................................................................
................................................................................................................................................................................................
Total cheltuieli/consultație — lei ...................................................................................................................
Semnătura și parafa medicului/medicului de familie ...................................................................................
Data ..........................................

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
— prin toate filialele
u RODIPET — S.A.
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.114/9.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067004]
ISSN 1453—4495

PDF compression, OCR, web-optimization with CVISION's PdfCompressor

