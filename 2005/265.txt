PARTEA

Anul 173 (XVII) — Nr. 265

I

Joi, 31 martie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE BĂNCII NAȚIONALE A ROMÂNIEI
1. — Regulament privind sistemele de plăți care
asigură compensarea fondurilor ...............................

1–8

2. — Regulament privind ordinul de plată utilizat în
operațiuni de transfer-credit......................................

9–15

ACTE ALE COMITETULUI INTERMINISTERIAL
DE GARANȚII ȘI CREDITE DE COMERȚ EXTERIOR
14.924. — Hotărâre privind aprobarea Normei pentru
modificarea și completarea Normelor privind
operațiunile de emitere a garanțiilor de export de
către EXIMBANK, în numele și contul statului, în
scopul stimulării realizării de obiective complexe și
a producției cu ciclu lung de fabricație, destinate
exportului (cod ISO: NI-GAR-02-II/1) .......................

ACTE

ALE

BĂNCII

NAȚIONALE

15–16

A

ROMÂNIEI

BANCA NAȚIONALĂ A ROMÂNIEI

REGULAMENT
privind sistemele de plăți care asigură compensarea fondurilor
Având în vedere prevederile art. 22 și 23 din Legea nr. 312/2004 privind Statutul Băncii Naționale a României,
ale art. 63 și 64 din Legea nr. 58/1998 privind activitatea bancară, cu modificările și completările ulterioare,
în temeiul dispozițiilor art. 48 din Legea nr. 312/2004,
Banca Națională a României emite prezentul regulament.
CAPITOLUL I
Dispoziții generale
Art. 1. — Prezentul regulament are ca obiect:
a) autorizarea de către Banca Națională a României a
sistemelor de plăți care asigură compensarea fondurilor;
b) procedura de administrare a riscului de decontare
impusă de Banca Națională a României pentru sistemele
de plăți care asigură compensarea fondurilor, în condițiile
în care acestea nu au prevăzute proceduri proprii de
administrare a riscului de decontare, impuse de
administratorul de sistem și aprobate de Banca Națională a
României.

Art. 2. — În sensul prezentului regulament, termenii și
expresiile de mai jos au următoarele semnificații:
1. administrator de sistem — persoana juridică ce
stabilește regulile sistemului de plăți care asigură
compensarea fondurilor și răspunde de operarea acestuia;
2. instrumente financiare eligibile — titluri de stat și
certificate de depozit emise de Banca Națională a
României, acceptate de banca centrală pentru garantare în
sistemele de plăți care asigură compensarea fondurilor;
3. participant compensator — entitățile care participă la
un sistem și ale căror poziții nete rezultate în urma
compensării sunt decontate prin conturi de decontare
deschise în sistemul ReGIS;

2

MONITORUL OFICIAL AL ROMÂNIEI, PARTEA I, Nr. 265/31.III.2005

4. perioadă de observare — intervalul de 20 de zile
bancare anterioare ultimei zile bancare a săptămânii
curente;
5. perioadă de aplicare — zilele bancare aferente
săptămânii următoare perioadei de observare;
6. plafon tehnic de garantare unilaterală — nivelul minim
al garanțiilor unilaterale pe care participații compensatori au
obligația să le constituie la dispoziția Băncii Naționale a
României în perioada de aplicare pentru decontarea
pozițiilor nete calculate de sistemele la care aceștia
participă;
7. sistem — un sistem de plăți care asigură
compensarea fondurilor, inclusiv un sistem care asigură și
decontarea operațiunilor cu instrumente financiare.

TITLUL I
Procedura de autorizare
Art. 3. — Sistemele de plăți care asigură compensarea
fondurilor pot opera pe teritoriul României numai pe baza
autorizației acordate de Banca Națională a României în
temeiul art. 22 din Legea nr. 312/2004 privind Statutul
Băncii Naționale a României.
Art. 4. — (1) Procesul de autorizare de către Banca
Națională a României cuprinde următoarele etape:
a) autorizarea prealabilă;
b) autorizarea de funcționare.
(2) Autorizarea prealabilă nu garantează obținerea
autorizației de funcționare a sistemului.
(3) Apariția oricăror modificări față de condițiile în care
a fost acordată autorizația prealabilă va determina o nouă
evaluare din partea Băncii Naționale a României în cea
de-a doua etapă a procesului de autorizare.
Art. 5. — (1) În vederea autorizării prealabile a unui
sistem, administratorul de sistem va adresa Direcției
reglementare și autorizare din cadrul Băncii Naționale a României
o cerere de autorizare, însoțită de următoarele documente:
a) copie conformă de pe documentele constitutive ale
administratorului de sistem;
b) un studiu de fezabilitate conținând cel puțin informații
privind necesitatea punerii în funcțiune a sistemului,
estimarea volumului operațiunilor pentru cel puțin un an de
activitate și caracteristicile sistemului proiectat/existent;
c) regulile de sistem și procedurile de operare;
d) procedurile de administrare a riscurilor asociate
sistemului, inclusiv procedura de administrare a riscului de
decontare, după caz;
e) procedurile pentru asigurarea continuității operaționale
în situații neprevăzute;
f) o prezentare a infrastructurii care urmează a fi
utilizată de sistem.
(2) În cazul în care consideră necesar, Banca Națională
a României poate solicita informații sau documente
suplimentare față de cele prevăzute la alin. (1).
(3) În cazul sistemelor care asigură și decontarea
operațiunilor cu instrumente financiare, documentația

prezentată va fi avizată în prealabil de Comisia Națională a
Valorilor Mobiliare.
Art. 6. — Banca Națională a României va răspunde
solicitării de autorizare prealabilă în termen de 90 de zile
de la data depunerii documentației complete.
Art. 7. — (1) Direcția reglementare și autorizare din
cadrul Băncii Naționale a României va evalua solicitările de
autorizare în funcție de obiectivele de politică și de
standardele stabilite de Banca Națională a României în
domeniul plăților, precum și de standardele și practicile
existente la nivel internațional, referitoare la criterii de
siguranță, eficiență și accesibilitate aplicabile diferitelor tipuri
de sisteme.
(2) Standardele avute în vedere de Banca Națională a
României sunt specifice tipului de sistem pentru care se
solicită autorizarea, iar procesul de evaluare și
caracteristicile recomandate au în vedere importanța
sistemică a sistemului respectiv în contextul general al
stabilității sistemului financiar național.
Art. 8. — Autorizația prealabilă are o valabilitate de
90 de zile de la data emiterii, perioadă în care solicitantul
are următoarele obligații:
a) să încheie cu Banca Națională a României contractul
de participare în sistemul ReGIS, care să prevadă și
procedura de administrare a riscului de decontare;
b) să încheie contracte cu participanții compensatori,
conforme cu regulile sistemului stabilite de administratorul
de sistem;
c) să se asigure că participanții compensatori au
încheiat contracte de participare la sistemul ReGIS cu
Banca Națională a României, care să prevadă și aplicarea
procedurii de administrare a riscului de decontare;
d) să asigure infrastructura necesară funcționării
sistemului.
Art. 9. — În vederea autorizării funcționării unui sistem,
administratorul de sistem va adresa Direcției reglementare
și autorizare din cadrul Băncii Naționale a României o
cerere de autorizare, însoțită de următoarele documente:
a) lista participanților compensatori;
b) un raport de audit realizat de un auditor certificat de
securitate a datelor (CISA — Certified Information Security
Auditor), independent față de sistemul auditat, care să
certifice gradul de siguranță al sistemului pentru care se
solicită autorizarea;
c) declarație pe propria răspundere a reprezentantului
legal al administratorului de sistem, referitoare la existența
și funcționalitatea infrastructurii prevăzute în documentația
de autorizare.
Art. 10. — (1) Banca Națională a României va
răspunde solicitării de autorizare de funcționare în termen
de 30 de zile de la data depunerii documentației complete.
(2) Orice modificare adusă unui sistem care
funcționează în conformitate cu prevederile prezentului
regulament este supusă aprobării prealabile a Băncii
Naționale a României.
(3) În vederea analizării cererilor depuse potrivit
alin. (2), Banca Națională a României poate solicita orice

MONITORUL OFICIAL AL ROMÂNIEI, PARTEA I, Nr. 265/31.III.2005
informație și/sau documente considerate necesare de către
aceasta.
(4) Banca Națională a României va decide asupra
cererilor depuse de administratorul de sistem în condițiile
alin. (2) în termen de 30 de zile de la data primirii cererii
sau a informațiilor și documentației prevăzute la alin. (3),
după caz.
(5) În cazul în care Banca Națională a României
consideră că modificările aduse sistemului sunt importante
în raport cu obiectivele sale în domeniul plăților, Banca
Națională a României va putea stabili termenele în care
modificările respective vor putea deveni efective.

TITLUL II
Procedura de administrare a riscului
de decontare
CAPITOLUL I
Aspecte generale
Art. 11. — Procedura de administrare a riscului de
decontare, reglementată prin prezentul regulament, va fi
finanțată integral din resursele participanților compensatori,
cu excepția sistemului de plăți care asigură compensarea
fondurilor, administrat de Banca Națională a României
(respectiv sistemul care asigură compensarea multilaterală
interbancară și compensarea bilaterală a plăților de mică
valoare în relația cu contul curent general al Trezoreriei
Statului).
Art. 12. — Decontarea finală a pozițiilor nete calculate
de administratorii de sisteme se efectuează de către Banca
Națională a României prin transferul irevocabil și
necondiționat al fondurilor bănești între conturile de
decontare ale participanților compensatori deschise în
sistemul ReGIS, în conformitate cu regulile de sistem ale
ReGIS și contractele de participare aferente.
Art. 13. — Procedura de administrare a riscului de
decontare cuprinde două categorii de proceduri, care se
vor aplica în ordine, mai întâi procedura de garantare
unilaterală urmată, în cazul sistemelor care asigură
compensarea fondurilor aferente operațiunilor cu carduri
bancare, de procedura de garantare multilaterală.
CAPITOLUL II
Procedura de garantare unilaterală
SECȚIUNEA 1
Plafonul tehnic de garantare unilaterală

Art. 14. — (1) Banca Națională a României calculează
săptămânal, la nivelul fiecărui sistem, pentru fiecare
participant compensator, un plafon tehnic de garantare
unilaterală.
(2) Plafonul tehnic de garantare unilaterală se
calculează ca fiind cea mai mare dintre pozițiile nete
debitoare înregistrate zilnic de un participant compensator,

3

la nivelul unui sistem, în cursul perioadei de observare,
multiplicată cu indicele 1,2.
(3) În cazul sistemelor care asigură și decontarea
operațiunilor cu instrumente financiare, plafonul tehnic de
garantare unilaterală se calculează ca fiind cea mai mare
dintre pozițiile nete debitoare înregistrate zilnic de un
participant compensator la calculul prealabil al pozițiilor
nete realizat de administratorul de sistem, în cursul
perioadei de observare. În vederea realizării acestui calcul,
administratorii de sisteme vor transmite zilnic Băncii
Naționale a României, prin e-mail securizat transmis prin
rețeaua proprietară a TransFonD — S.A., semnat electronic
sau pe suport hârtie, pozițiile nete prealabile ale
participanților compensatori prevăzute la art. 26 pct. 1.
(4) Plafonul tehnic de garantare unilaterală se comunică
de către Banca Națională a României participantului
compensator, prin e-mail securizat transmis prin rețeaua
proprietară a TransFonD — S.A., semnat electronic sau pe
suport hârtie, în prima zi bancară după perioada de
observare și este valabil pe toată durata perioadei de
aplicare, dacă Banca Națională a României nu hotărăște
altfel.
(5) În situația creșterii sau diminuării rapide a valorii
pozițiilor nete aferente unui participant compensator,
precum și în orice alte cazuri, Banca Națională a României
poate decide majorarea sau diminuarea plafonului tehnic de
garantare unilaterală al acestuia la un nivel pe care îl
consideră corespunzător pentru evitarea riscului de
nedecontare.
Art. 15. — (1) În cazul în care un participant
compensator constată că există diferențe între plafonul
tehnic de garantare unilaterală comunicat și cel rezultat din
propriile calcule, poate comunica prin e-mail securizat
semnat electronic, transmis prin rețeaua proprietară a
TransFonD — S.A. sau pe suport hârtie, respectiva
neconcordanță Băncii Naționale a României.
(2) Banca Națională a României are obligația să
comunice prin e-mail securizat semnat electronic, transmis
prin rețeaua proprietară a TransFonD — S.A. sau pe
suport hârtie, cel mai târziu în ziua bancară următoare,
valoarea corectă a plafonului tehnic de garantare
unilaterală sau valoarea pozițiilor nete care au stat la baza
calculului acestuia.
Art. 16. — Banca Națională a României calculează și
comunică plafonul tehnic de garantare unilaterală:
a) pentru participanții compensatori rezultați în urma
divizării, prin împărțirea plafonului de garantare unilaterală
existent înainte de divizare, în mod egal între participanții
compensatori rezultați din divizare;
b) pentru participanții compensatori rezultați în urma
fuziunii, prin însumarea plafoanelor tehnice de garantare
unilaterală ale participanților compensatori care au fuzionat.
Art. 17. — Pentru prima săptămână sau fracțiune de
săptămână de funcționare, plafonul tehnic de garantare
unilaterală pentru un nou participant compensator la unul
sau mai multe sisteme va fi stabilit de acesta, pe propria

4

MONITORUL OFICIAL AL ROMÂNIEI, PARTEA I, Nr. 265/31.III.2005

răspundere, în funcție de valoarea estimată a plăților
proprii, și va fi comunicat în prealabil Băncii Naționale a
României.
SECȚIUNEA a 2-a
Constituirea și eliberarea garanțiilor unilaterale

Art. 18. — Participantul compensator este obligat să
constituie garanții unilaterale, în lei, la dispoziția Băncii
Naționale a României, cel puțin la nivelul plafonului tehnic
de garantare unilaterală calculat și comunicat de Banca
Națională a României pentru fiecare sistem la care
participă.
Art. 19. — Garanțiile unilaterale, în lei, constituite de
participanții compensatori pentru asigurarea decontării finale
a propriilor poziții nete, pot fi sub formă de:
a) fonduri evidențiate în rezervele din conturile de
decontare ale participanților compensatori deschise în
evidențele sistemului ReGIS;
b) instrumente financiare eligibile, înregistrate în sistemul
de înregistrare și decontare a titlurilor de stat.
Art. 20. — Constituirea garanțiilor unilaterale, în lei, se
face astfel:
a) pentru garanțiile unilaterale sub formă de fonduri, în
conturile de decontare ale participanților compensatori
deschise în evidențele sistemului ReGIS, constituirea se
face zilnic, până la orele stabilite prin contractul de
participare în ReGIS încheiat de Banca Națională a
României cu participanții compensatori, în conformitate și
cu regulile de sistem ale ReGIS și regulile administratorului
de sistem;
b) pentru garanțiile unilaterale sub formă de instrumente
financiare eligibile, constituirea garanțiilor se face
săptămânal, cel mai târziu în prima zi bancară a perioadei
de aplicare sau ori de câte ori este necesar în cursul
acestei perioade, până la orele stabilite prin contractul de
participare în ReGIS încheiat de Banca Națională a
României cu participanții compensatori și prin regulile
administratorului de sistem.
Art. 21. — (1) Până la intrarea în funcțiune a sistemului
electronic de înregistrare și decontare a titlurilor de stat, în
cazul constituirii garanțiilor unilaterale sub formă de
instrumente financiare eligibile, participanții compensatori au
obligația să remită Băncii Naționale a României, prin e-mail
securizat transmis prin rețeaua proprietară a TransFonD — S.A.,
semnat electronic sau pe suport hârtie, documentul
îBorderou pentru constituirea garanțiilor unilaterale sub
formă de instrumente financiare eligibile“, prevăzut în anexa
nr. 1.
(2) Se acceptă drept garanții unilaterale instrumente
financiare eligibile aflate în proprietatea participantului
compensator și care nu sunt grevate de alte garanții reale
mobiliare.
(3) După decontarea pozițiilor nete ale participanților
compensatori, eliberarea garanțiilor unilaterale în fonduri și
instrumente financiare eligibile se realizează de către

sistemele ReGIS și, respectiv, sistemul de înregistrare și
decontare a titlurilor de stat, în conformitate cu regulile de
sistem ale acestora.
(4) Până la intrarea în funcțiune a sistemului electronic
de înregistrare și decontare a titlurilor de stat, participanții
compensatori pot solicita Băncii Naționale a României, prin
e-mail securizat semnat electronic, transmis prin rețeaua
proprietară a TransFonD — S.A. sau pe suport hârtie,
restituirea instrumentelor financiare constituite ca garanții, în
baza documentului îBorderou pentru restituirea garanțiilor
unilaterale sub formă de instrumente financiare eligibile“
(prevăzut în anexa nr. 2), în cazul în care plafonul tehnic
de garantare unilaterală s-a diminuat de la o perioadă la
alta, în cazul în care, pe parcursul perioadei de aplicare,
participantul hotărăște să constituie garanții sub forma
rezervelor în sistemul ReGIS sau dorește să înlocuiască
instrumentele financiare eligibile constituite ca garanții cu
altele.
Art. 22. — Garanțiile unilaterale sub forma
instrumentelor financiare eligibile vor fi evaluate conform
valorii comunicate periodic de Direcția operațiuni de piață
din cadrul Băncii Naționale a României.
Art. 23. — Participanții compensatori sunt obligați să
completeze, până cel târziu a doua zi bancară la ora
stabilită prin contractul încheiat cu Banca Națională a
României, garanțiile unilaterale până la nivelul plafonului de
garantare unilaterală ori de câte ori garanțiile au fost
executate parțial sau în totalitate, ca urmare a aplicării
procedurilor de garantare unilaterală.

CAPITOLUL III
Procedura de garantare multilaterală
Art. 24. — (1) În cazul în care fondurile disponibile din
contul de decontare și garanția unilaterală a unui
participant compensator dintr-un sistem nu acoperă poziția
sa netă debitoare și nici nu pot fi mobilizate fonduri
suplimentare pentru acoperirea acestei poziții de către
participantul respectiv sau de către administratorul de
sistem, Banca Națională a României va refuza decontarea
pozițiilor nete transmise de sistemul respectiv în ReGIS și
va solicita administratorului de sistem aplicarea procedurii
de garantare multilaterală, care constă în recalcularea
pozițiilor nete prin excluderea tranzacțiilor care au
determinat poziția netă debitoare neacoperită de către
participantul compensator în cauză.
(2) Transmiterea pozițiilor nete recalculate conform
prevederilor alin. (1) se va face conform contractului de
participare în ReGIS încheiat de Banca Națională a
României și administratorul sistemului respectiv.
(3) Banca Națională a României nu are nici o
responsabilitate privind refacerea compensării interbancare.
(4) În cazul în care pozițiile nete nu sunt prezentate în
intervalul de timp stabilit prin regulile de sistem ale ReGIS
și prin contractul de participare în ReGIS încheiat de
Banca Națională a României și administratorul sistemului

MONITORUL OFICIAL AL ROMÂNIEI, PARTEA I, Nr. 265/31.III.2005
respectiv, Banca Națională a României nu va efectua
decontarea operațiunilor sistemului de compensare pentru
ziua de decontare respectivă.
CAPITOLUL IV
Aplicarea procedurii de administrare
a riscului de decontare
Art. 25. — Administratorul de sistem aplică procedura
de administrare a riscului de decontare, convenită pe bază
contractuală cu Banca Națională a României, având în
vedere următoarele principii, ținând cont de tipul de sistem:
a) pentru sistemele care asigură și decontarea
operațiunilor cu instrumente financiare, precum și pentru
sistemul de plăți care asigură compensarea fondurilor,
administrat de Banca Națională a României, sunt necesare
eliminarea riscului de decontare și decontarea în aceeași
zi în care instrucțiunea de plată pentru decontarea pozițiilor
nete a fost introdusă în sistemul ReGIS, în acest sens
nefiind aplicabilă procedura de garantare multilaterală;
b) pentru sistemele de plăți care asigură compensarea
fondurilor aferente operațiunilor cu carduri bancare este
posibilă aplicarea procedurii de garantare multilaterală, iar
decontarea pozițiilor nete se poate realiza și ulterior zilei în
care instrucțiunea de plată pentru decontarea pozițiilor nete
a fost introdusă în sistemul ReGIS.
SECȚIUNEA 1
Sistemele care asigură și decontarea operațiunilor
cu instrumente financiare

Art. 26. — În cazul sistemelor care asigură și
decontarea operațiunilor cu instrumente financiare,
procedura de administrare a riscului de decontare se va
aplica în următoarele etape, în conformitate cu prevederile
regulilor de sistem ale sistemului ReGIS și sistemului de
înregistrare și decontare a titlurilor de stat și ale
contractului de participare în ReGIS încheiat de Banca
Națională a României și administratorul de sistem:
1. Sistemul va realiza un calcul prealabil al pozițiilor
nete ale participanților compensatori.
2. Administratorul de sistem va solicita sistemului ReGIS
și, după caz, sistemului electronic de înregistrare și
decontare a titlurilor de stat sau Băncii Naționale a
României, la ora prevăzută în contractul de participare în
ReGIS încheiat cu Banca Națională a României,
comunicarea valorii garanțiilor constituite sub formă de
fonduri și, respectiv, instrumente financiare eligibile de către
participanții compensatori pentru sistemul respectiv.
3. În cazul în care poziția netă debitoare a unui
participant compensator nu este acoperită de valoarea
totală a garanțiilor constituite de acesta pentru sistem,
administratorul de sistem va comunica participantului
compensator în cauză valoarea cu care trebuie
suplimentate garanțiile unilaterale aferente sistemului,
participanții având la dispoziție un interval de timp pentru
această operațiune. Intervalul de timp menționat va fi

5

corelat cu prevederile contractului de participare în ReGIS
încheiat de administratorul de sistem cu Banca Națională a
României și cu cele ale regulilor de sistem pentru sistemul
ReGIS și pentru sistemul de înregistrare și decontare a
titlurilor de stat.
4. La expirarea intervalului de timp menționat la pct. 3,
administratorul de sistem va solicita sistemului ReGIS și,
după caz, sistemului electronic de înregistrare și decontare
a titlurilor de stat sau Băncii Naționale a României
comunicarea noilor valori ale garanțiilor constituite sub
formă de fonduri și, respectiv, instrumente financiare
eligibile de către participanții compensatori pentru sistem.
5. În cazul în care poziția netă debitoare a fiecărui
participant compensator este acoperită de valoarea totală a
garanțiilor constituite de acesta pentru sistem în sistemul
ReGIS și în sistemul de înregistrare și decontare a titlurilor
de stat, administratorul de sistem va transmite o
instrucțiune de plată pentru decontarea pozițiilor nete în
sistemul ReGIS.
6. În cazul în care poziția netă debitoare a unui
participant compensator nu este acoperită nici la acest
moment de valoarea totală a garanțiilor constituite de
respectivul participant pentru sistem în sistemul ReGIS și
în sistemul de înregistrare și decontare a titlurilor de stat,
administratorul de sistem va recalcula pozițiile nete prin
excluderea tranzacțiilor care au determinat poziția debitoare
neacoperită, astfel încât pozițiile nete debitoare rezultate să
fie acoperite de garanțiile constituite de participanți, și va
transmite instrucțiunea de plată pentru decontarea pozițiilor
nete în sistemul ReGIS în conformitate cu noile poziții nete
calculate. Pentru tranzacțiile excluse din calculul pozițiilor
nete, administratorul de sistem poate transmite instrucțiuni
de plată în sistemul ReGIS în vederea decontării pe bază
brută.
SECȚIUNEA a 2-a
Sistemele de plăți care asigură compensarea fondurilor
aferente operațiunilor cu carduri bancare

Art. 27. — În cazul sistemelor de plăți care asigură
compensarea fondurilor aferente operațiunilor cu carduri
bancare, se va aplica procedura de garantare unilaterală,
urmată de procedura de garantare multilaterală, dacă este
cazul.
SECȚIUNEA a 3-a
Sistemul de plăți care asigură compensarea fondurilor
și care este administrat de Banca Națională a României

Art. 28. — (1) Sistemul de plăți care asigură
compensarea fondurilor, administrat de Banca Națională a
României, va utiliza procedura de administrare a riscului de
decontare, reglementată de cap. II.
(2) În cazul în care un participant compensator nu își
poate acoperi poziția netă debitoare în urma aplicării
procedurii de garantare unilaterală și nici nu își poate
procura fondurile necesare pentru decontarea propriei poziții
nete debitoare până la sfârșitul zilei de decontare, orice

6

MONITORUL OFICIAL AL ROMÂNIEI, PARTEA I, Nr. 265/31.III.2005

instituție de credit și/sau Trezoreria Statului pot să
furnizeze participantului respectiv fondurile necesare
decontării, prin constituirea unor depozite interbancare în lei
în favoarea participantului debitor, în condiții stabilite de
părți, cu titlu de depozite de garantare excepționale.

TITLUL III
Sancțiuni
Art. 29. — (1) Constituie încălcări ale prevederilor
prezentului regulament:
a) aplicarea procedurilor de garantare multilaterală ca
urmare a imposibilității de decontare a unuia dintre
participanții compensatori;
b) acoperirea poziției nete debitoare dintr-un credit
acordat de o instituție de credit și/sau Trezoreria Statului,
în conformitate cu prevederile art. 28 alin. (2);
c) neconstituirea sau nerefacerea de către un participant
compensator a garanțiilor unilaterale până cel puțin la
nivelul plafonului tehnic de garantare unilaterală, în
conformitate cu prevederile prezentului regulament, ale
contractului de participare în ReGIS încheiat cu Banca
Națională a României și cu cele ale regulilor sistemului
ReGIS;
d) orice altă nerespectare a prevederilor prezentului
regulament și a măsurilor de remediere dispuse de Banca
Națională a României în aplicarea acestuia.
(2) În cazul nerespectării prevederilor prezentului
regulament, Banca Națională a României poate aplica
administratorilor de sisteme și/sau participanților
compensatori măsuri de remediere și/sau sancțiuni
prevăzute în legislația bancară.
Art. 30. — În cazul în care, într-o anumită zi bancară,
un participant compensator nu constituie sau nu își reface
garanțiile unilaterale în lei până cel puțin la nivelul
plafonului tehnic de garantare unilaterală, Banca Națională
a României poate proceda la excluderea participantului atât
din sistemul respectiv, cât și din toate celelalte sisteme în
care acesta este participant, pe baza propriei analize
privind bonitatea participantului respectiv.
Art. 31. — (1) În cazul în care Banca Națională a
României constată apariția unor deficiențe în cadrul unui
sistem, datorate unui participant compensator, Banca
Națională a României poate proceda la suspendarea
acestuia atât din sistemul respectiv, cât și din toate
celelalte sisteme în care acesta este participant, pe baza
propriei analize privind bonitatea participantului respectiv.
(2) Încetarea suspendării își produce efectele în ziua
bancară imediat următoare zilei bancare în care Banca
Națională a României constată remedierea deficiențelor

menționate la alin. (1),
administratorului de sistem.

cu

regulilor

Art. 32. — În cazul deciziei de suspendare sau de
excludere din unul dintre sisteme a unui participant, Banca
Națională a României va consulta administratorul sistemului
respectiv asupra momentului suspendării sau excluderii din
sistem a participantului și va notifica administratorii
celorlalte sisteme asupra acestei decizii.

TITLUL IV
Dispoziții tranzitorii și finale
Art. 33. — Pentru decontarea finală a operațiunilor
aferente unei anumite zile de decontare, Banca Națională a
României nu efectuează corecții prin conturile de decontare
din sistemul ReGIS ale participanților compensatori în zile
de decontare ulterioare.
Art. 34. — (1) Sistemele care sunt în funcțiune la data
intrării în vigoare a prezentului regulament și care intră sub
incidența acestuia se consideră autorizate și își vor
desfășura activitatea cu respectarea prevederilor prezentului
regulament.
(2) Sistemele menționate la alin. (1) vor transmite Băncii
Naționale a României, în termen de 4 luni de la intrarea în
vigoare a prezentului regulament, documentația actualizată
aferentă regulilor de sistem și procedurilor de operare,
procedura de administrare a riscului de decontare și a
celorlalte riscuri asociate sistemului, procedurile pentru
asigurarea continuității operaționale în situații neprevăzute,
o prezentare a infrastructurii care este utilizată de sistem,
precum și un raport de audit realizat de un auditor
certificat de securitate a datelor (CISA — Certified
Information Security Auditor) independent, care să certifice
gradul de siguranță al sistemului respectiv.
Art. 35. — Anexele nr. 1 și 2 fac parte integrantă din
prezentul regulament.
Art. 36. — La data intrării în vigoare a prezentului
regulament se abrogă Regulamentul Băncii Naționale a
României nr. 8/1996 privind regimul de decontare specială
și autorizare a caselor de compensații interbancare,
republicat în Monitorul Oficial al României, Partea I,
nr. 127 din 20 iunie 1997, cu modificările și completările
ulterioare, Norma Băncii Naționale a României nr. 3/1998
privind plafoanele tehnice de garantare unilaterală, publicată
în Monitorul Oficial al României, Partea I, nr. 242 din
3 iulie 1998, cu modificările și completările ulterioare,
precum și orice alte dispoziții contrare.
Art. 37. — Prezentul regulament intră în vigoare la data
de 8 aprilie 2005.

Președintele Consiliului de administrație al Băncii Naționale a României,
Mugur Constantin Isărescu
București, 23 februarie 2005.
Nr. 1.

respectarea

7

MONITORUL OFICIAL AL ROMÂNIEI, PARTEA I, Nr. 265/31.III.2005

ANEXA Nr. 1
la regulament

Sigla și denumirea participantului ..............................................................
Cod BIC .........................................

B O R D E R O U Nr. .......

din data de ..............
pentru constituirea garanțiilor unilaterale sub formă de instrumente financiare eligibile
— lei —
Nr.
crt.

Denumirea
sistemului1)

Tipul
garanției2)

Cod
ISIN

Data
scadenței

x

x

Nr. de bucăți
gajate

Valoarea nominală
totală

Valoarea la zi
totală

x

1.
.
.
.
.
.
.
.
.
.
.
.
.
n.
TOTAL GENERAL:

Se confirmă primirea prezentului portofoliu.

Persoanele autorizate:
Banca Națională
a României
...............................................
(numele și prenumele)

...............................................

TransFonD — S.A.

Persoanele autorizate:
Participant

Participant

...............................................

...............................................

...............................................

(numele și prenumele)

(numele și prenumele)

(numele și prenumele)

...............................................

..............................................

...............................................

(funcția)

(funcția)

(funcția)

(funcția)

(S.S./L.S.)

(S.S./L.S.)

(S.S./L.S.)

(S.S./L.S.)

Data ..............

Data ............

Data .............

Data ............

1)
2)

Se va completa denumirea sistemului pentru care se constituie garanții unilaterale (SNCDD, BVB, VISA, MasterCard, CCI).
Se va completa cu TS (în cazul titlurilor de stat) sau cu CD (în cazul certificatelor de depozit).

8

MONITORUL OFICIAL AL ROMÂNIEI, PARTEA I, Nr. 265/31.III.2005
ANEXA Nr. 2
la regulament

Sigla și denumirea participantului ..............................................................
Cod BIC ..............................................

B O R D E R O U Nr. .......

din data de ..............
pentru restituirea garanțiilor unilaterale sub formă de instrumente financiare eligibile
— lei —
Nr.
crt.

Denumirea
sistemului1)

Tipul
garanției2)

Cod
ISIN

Data
scadenței

x

x

Nr. de bucăți
gajate

Valoarea nominală
totală

Valoarea la zi
totală

x

1.
.
.
.
.
.
.
.
.
.
.
.
.
n.
TOTAL GENERAL:

Se confirmă restituirea prezentului portofoliu.
Persoanele autorizate:
Banca Națională
a României
...............................................

TransFonD — S.A.

Persoanele autorizate:
Participant

Participant

...............................................

...............................................

...............................................

(numele și prenumele)

(numele și prenumele)

(numele și prenumele)

(numele și prenumele)

...............................................

...............................................

..............................................

...............................................

(funcția)

(funcția)

(funcția)

(funcția)

(S.S./L.S.)

(S.S./L.S.)

(S.S./L.S.)

(S.S./L.S.)

Data ..............

Data ............

Data .............

Data ............

1)
2)

Se va completa denumirea sistemului pentru care se constituie garanții unilaterale (SNCDD, BVB, VISA, MasterCard, CCI).
Se va completa cu TS (în cazul titlurilor de stat) sau cu CD (în cazul certificatelor de depozit).

MONITORUL OFICIAL AL ROMÂNIEI, PARTEA I, Nr. 265/31.III.2005

9

BANCA NAȚIONALĂ A ROMÂNIEI

REGULAMENT
privind ordinul de plată utilizat în operațiuni de transfer-credit
Având în vedere prevederile art. 22 alin. (1) și (2) din Legea nr. 312/2004 privind Statutul Băncii Naționale a
României, ale art. 56 alin. 1 din Legea nr. 58/1998 privind activitatea bancară, republicată, ale art. 164 și 285 din
Ordonanța de urgență a Guvernului nr. 97/2000 privind organizațiile cooperatiste de credit, aprobată cu modificări și
completări prin Legea nr. 200/2002, cu modificările ulterioare, și ale art. 4 alin. (2) din Legea nr. 541/2002 privind
economisirea și creditarea în sistem colectiv pentru domeniul locativ, cu modificările și completările ulterioare,
în temeiul art. 48 din Legea nr. 312/2004,
Banca Națională a României emite prezentul regulament.
CAPITOLUL I
Dispoziții generale
Art. 1. — Prezentul regulament se aplică ordinelor de
plată pentru plățile efectuate în monedă națională pe
teritoriul României, cu excepția ordinelor de plată pentru
plățile efectuate în baza instrucțiunilor de transfer-credit între
diferite unități ale Trezoreriei Statului, celor procesate în
conformitate cu Regulamentul Băncii Naționale a României
nr. 10/1994 privind compensarea multilaterală a plăților
interbancare fără numerar pe suport hârtie, republicat în
Monitorul Oficial al României, Partea I, nr. 64 bis din
29 martie 1996, cu modificările și completările ulterioare, și
ordinelor de plată procesate în conformitate cu prevederile
Regulamentului Băncii Naționale a României nr. 1/2003
privind decontarea plăților de mică valoare în relația cu
Trezoreria Statului, publicat în Monitorul Oficial al României,
Partea I, nr. 506 din 14 iulie 2003.
Art. 2. — În înțelesul prezentului regulament, termenii și
expresiile de mai jos au următoarele semnificații:
1. ordin de plată — o instrucțiune necondiționată, dată în
orice formă de emitent instituției receptoare, în mod direct
sau prin intermediul unui sistem de plăți, în scopul punerii
la dispoziția unui beneficiar a sumei de plată indicate în
ordinul de plată, prin creditarea unui cont al acestuia
deschis la instituția destinatară sau, după caz, prin
eliberarea sumei respective în numerar, în condițiile în care:
a) instituția receptoare dispune de fondurile
corespunzătoare sumei de bani prevăzute în ordinul de
plată fie prin debitarea unui cont al emitentului, fie prin
încasarea în numerar a sumei respective de la emitent;
b) instrucțiunea nu prevede că plata trebuie să fie
efectuată la cererea beneficiarului;
2. transfer-credit — o serie de operațiuni care începe
prin emiterea de către plătitor a unui ordin de plată dat
unei instituții de a pune la dispoziția unui beneficiar o
anumită sumă de bani și care se finalizează prin
acceptarea respectivului ordin de plată de către instituția
destinatară;

3. emitent — persoana care emite un ordin de plată pe
cont propriu; poate fi plătitorul sau orice instituție emitentă,
inclusiv instituția inițiatoare;
4. plătitor — prima persoană care emite, în nume și pe
cont propriu, ordinul de plată în cadrul unui transfer-credit;
plătitorul poate fi un client al instituției inițiatoare sau
instituția inițiatoare;
5. beneficiar — persoana desemnată prin ordinul de
plată de către plătitor să primească o anumită sumă de
bani; beneficiarul poate fi un client al instituției destinatare
sau instituția destinatară;
6. instituție inițiatoare — prima instituție care emite un
ordin de plată pe cont propriu în cadrul unui transfer-credit;
7. instituție destinatară — instituția care recepționează și
acceptă un ordin de plată fie în nume propriu, fie pentru a
pune la dispoziția beneficiarului o anumită sumă de bani,
prin creditarea contului beneficiarului sau prin eliberarea
sumei respective în numerar, în cadrul unui transfer-credit;
8. instituție emitentă — orice instituție, cu excepția
instituției destinatare, care emite un ordin de plată, inclusiv
instituția inițiatoare;
9. instituție receptoare — instituția care recepționează un
ordin de plată în vederea executării acestuia, inclusiv
instituțiile inițiatoare și destinatară;
10. instituție intermediară — orice instituție emitentă sau
receptoare, alta decât cea a emitentului sau a
beneficiarului, care participă la executarea unui transfercredit;
11. instituție — oricare dintre următoarele entități:
a) o instituție de credit, în accepțiunea legislației
bancare în vigoare;
b) Trezoreria Statului;
c) Banca Națională a României;
12. recepție — procedura prin care o instituție
recunoaște că a primit un ordin de plată în vederea
verificării autenticității acestuia printr-o procedură de
securitate, a acceptării și executării ordinului de plată;

10

MONITORUL OFICIAL AL ROMÂNIEI, PARTEA I, Nr. 265/31.III.2005

13. acceptare — procedura prin care o instituție
recunoaște ca valabil un ordin de plată recepționat, în
vederea executării, obligându-se să execute serviciul de a
transfera fondurile corespunzătoare sumei prevăzute în
ordinul de plată, la termenele și în condițiile dispuse de
emitent prin ordinul de plată respectiv;
14. procedură de securitate — o procedură stabilită prin
convenție între emitent și instituția receptoare, în scopul:
a) de a determina dacă un ordin de plată, o modificare
sau o revocare a unui ordin de plată provine de la
persoana indicată ca fiind emitent;
b) de a detecta erorile în transmiterea sau în conținutul
ordinului de plată ori a comunicării de modificare sau
revocare a acestuia;
15. executare — procedura de emitere a unui ordin de
plată de către o instituție emitentă cu scopul de a pune în
aplicare un ordin de plată acceptat anterior sau, în cazul
instituției destinatare, punerea la dispoziția beneficiarului a
sumei indicate în ordinul de plată;
16. perioadă de executare — o perioadă de o zi sau
două zile bancare consecutive în care un ordin de plată
poate fi executat, în conformitate cu prevederile prezentului
regulament, care începe cu ziua bancară în care ordinul
de plată a fost acceptat;
17. zi bancară — acea parte a unei zile pe parcursul
căreia o instituție recepționează, acceptă sau refuză
executarea ordinelor de plată, a modificărilor și revocărilor
acestora;
18. procesare directă (în engl. straight-throughprocessing sau STP ) — procesare automată a ordinelor de
plată de către instituții, inclusiv în ceea ce privește
acceptarea și executarea acestora, fără nici o intervenție
umană;
19. revocarea unui ordin de plată — anularea unui ordin
de plată dat de un emitent unei instituții receptoare, la
solicitarea emitentului, până cel mai târziu în momentul
acceptării acestuia de către instituția receptoare.

CAPITOLUL II
Conținutul ordinului de plată
Art. 3. — (1) Fără a restricționa instituția inițiatoare și
plătitorul să convină și includerea altor mențiuni sau
utilizarea unui anumit format, ordinul de plată trebuie să
includă următoarele elemente obligatorii:
a) identificarea ca ordin de plată;
b) identificarea plătitorului, prin nume/denumire și cont
(codul IBAN al contului acestuia deschis la instituția
inițiatoare, codul IBAN atribuit centralei ori unității teritoriale
a instituției inițiatoare sau, după caz, codul BIC) ori doar
prin nume/denumire, în cazul în care plătitorul nu are cont
deschis la instituția inițiatoare;

c) identificarea beneficiarului, prin nume/denumire și cont
(codul IBAN al contului acestuia deschis la instituția
destinatară, codul IBAN atribuit centralei ori unității
teritoriale a instituției destinatare sau, după caz, codul BIC)
ori prin nume/denumire și adresă, în cazul în care
beneficiarul nu are cont deschis la instituția destinatară;
d) identificarea instituției inițiatoare, prin denumirea
centralei sau, după caz, a unității teritoriale și/sau codul BIC,
în cazul în care plătitorul diferă de instituția inițiatoare;
e) identificarea instituției receptoare, prin denumirea
centralei sau, după caz, a unității teritoriale și/sau codul BIC,
în cazul în care beneficiarul diferă de instituția receptoare;
f) suma și denominarea sumei;
g) data emiterii ordinului de plată, care trebuie să fie
unică, posibilă și certă;
h) elementul sau elementele care să permită verificarea
autenticității ordinului de plată de către instituția inițiatoare.
(2) În cazul plăților efectuate în relația cu Trezoreria
Statului, ordinul de plată va conține în plus următoarele
elemente obligatorii:
a) codul de identificare fiscală al plătitorului;
b) codul de identificare fiscală al beneficiarului;
c) numărul de evidență a plății, alocat de Agenția
Națională de Administrare Fiscală;
d) numărul ordinului de plată dat de plătitor;
e) referințe privind conținutul economic al operațiunii;
f) data debitării contului plătitorului de către instituția
inițiatoare (care se va completa de către instituția
inițiatoare).
(3) În plus față de mențiunile prevăzute la alin. (1) și
(2), instituția inițiatoare va putea conveni cu plătitorul ca
acesta să furnizeze, după caz, și elemente suplimentare,
cum ar fi, spre exemplu:
a) exprimarea în litere a sumei prevăzute în ordinul de
plată;
b) data plății, care reprezintă ziua bancară în care
plătitorul dorește ca fondurile să fie puse la dispoziția
beneficiarului de către instituția destinatară, în cazul în care
această dată este prevăzută de plătitor;
c) referințe privind conținutul economic al operațiunii
care a generat ordinul de plată, în cazul plăților
interbancare;
d) ordinul expres al plătitorului ca instituția inițiatoare să
execute ordinul de plată printr-un anumit sistem de plăți
sau printr-o anumită instituție intermediară;
e) codul de identificare fiscală al plătitorului, în cazul
plăților interbancare.
(4) Ordinele de plată introduse de instituții în sistemele
de plăți vor satisface și cerințele prevăzute în regulile
sistemelor respective.
(5) În cazul în care în ordinele de plată sunt prevăzute
informații în formă codificată sau trunchiată conform
înțelegerii instituțiilor receptoare cu emitenții (inclusiv

MONITORUL OFICIAL AL ROMÂNIEI, PARTEA I, Nr. 265/31.III.2005
instituții emitente), instituțiile receptoare vor dezvolta în
operațiunile lor metode de decodificare (relevare) cu
performanțe minime acceptate de comun acord, care să
permită evitarea riscului de a opera cu mențiuni obligatorii
insuficient definite și nesatisfăcătoare pentru cel care se
constituie obligat printr-un ordin de plată.
(6) În cazul ordinelor de plată care iau forma unor
mesaje electronice de plată transmise prin sisteme de plăți,
datorită restricțiilor impuse de utilizarea unor mesaje
electronice standard, numele/denumirile titularilor de conturi
și, după caz, adresele acestora pot fi trunchiate de instituții
în momentul completării mesajelor electronice aferente.
Trunchierea se va realiza prin metode stabilite prin
convenție încheiată între instituții. Metodele de trunchiere
trebuie să asigure un grad adecvat de siguranță în
interpretarea informațiilor trunchiate și vor fi aduse de
instituții la cunoștință clienților, în scris.

CAPITOLUL III
Obligațiile părților și principii de procedură
SECȚIUNEA 1
Obligațiile emitentului

Art. 4. — (1) Ordinele de plată vor fi completate în
conformitate cu cerințele prevăzute la art. 3.
(2) Un emitent este obligat printr-un ordin de plată
numai dacă acesta a fost emis de el sau de o persoană
mandatată de acesta.
(3) În cazul în care un ordin de plată a fost supus
aplicării unei proceduri de securitate, alta decât simpla
comparare a semnăturilor, un prezumat emitent, care nu
este obligat conform prevederilor alin. (2), va fi ținut
răspunzător dacă:
a) instituția receptoare a acceptat ordinul de plată
recepționat, în urma verificării autenticității acestuia prin
aplicarea procedurii de securitate;
b) procedura de securitate aplicată de instituția
receptoare reprezintă o metodă rezonabilă pentru
asigurarea protecției împotriva plăților neautorizate,
acceptată și utilizată de instituțiile de credit.
Art. 5. — (1) Un prezumat emitent nu este totuși ținut
răspunzător conform art. 4 alin. (3) dacă dovedește că
ordinul de plată acceptat de instituția receptoare, în forma
recepționată, a rezultat din acțiunea unei persoane, alta
decât:

11

(2) Prevederile alin. (1) nu se aplică în situația în care
instituția receptoare dovedește că ordinul de plată a
rezultat din acțiunea unei persoane care a avut acces la
procedura de securitate din vina prezumatului emitent.
Art. 6. — (1) Un emitent este obligat printr-un ordin de
plată în termenii prevăzuți în ordinul de plată recepționat
de instituția receptoare.
(2) Emitentul nu este ținut răspunzător de un duplicat
eronat al unui ordin de plată, de o eroare sau de o
neconcordanță dintr-un ordin de plată, dacă:
a) emitentul și instituția receptoare au convenit o
procedură de detectare a duplicatelor eronate, a erorilor
sau neconcordanțelor din ordinele de plată; și
b) utilizarea procedurii de la lit. a) de către instituția
receptoare a evidențiat ori ar fi putut evidenția duplicatul
eronat, eroarea sau neconcordanța.
Art. 7. — Obligația emitentului de a plăti instituției
receptoare pentru un ordin de plată emis se naște la
momentul când instituția receptoare acceptă respectivul
ordin de plată, dar această plată nu este obligatoriu a fi
efectuată înainte de începutul perioadei de executare a
respectivului ordin de plată. În cazul în care plata se face
totuși înaintea începutului perioadei de executare a
ordinului de plată, aceasta se consideră efectuată pe riscul
emitentului.
Art. 8. — Prevederile art. 4—7 se aplică în mod
corespunzător și în cazul modificării și revocării unui ordin
de plată.
Art. 9. — Plata obligației emitentului față de instituția
receptoare, conform art. 7, se consideră a fi efectuată:
a) în momentul în care s-a făcut debitarea contului
emitentului, în cazul în care acesta are un cont deschis la
instituția receptoare, sau în momentul punerii la dispoziție
instituției receptoare a fondurilor aferente ordinului de plată,
în numerar, în cazul în care emitentul nu deține un cont la
instituția receptoare; sau
b) în momentul în care instituția emitentă creditează un
cont al instituției receptoare deschis la aceasta; sau
c) în momentul în care instituția emitentă creditează un
cont al instituției receptoare deschis la o altă instituție; sau
d) în momentul în care decontarea finală este făcută în
contul instituției receptoare în conformitate cu regulile unui
sistem de plăți sau cu un acord de compensare bilaterală
existent între instituția emitentă și cea receptoare; sau
e) la un alt moment prevăzut de legislație, dacă
prevederile lit. a), b), c) și d) nu sunt aplicabile.
SECȚIUNEA a 2-a

a) un actual sau un fost angajat al prezumatului
emitent; sau

Acceptarea sau refuzul unui ordin de plată
de către o instituție receptoare,
alta decât instituția destinatară

b) o persoană a cărei relație cu prezumatul emitent i-a
permis acesteia accesul la procedura de securitate.

Art. 10. — O instituție receptoare poate accepta sau
poate refuza un ordin de plată recepționat de la emitent.

12

MONITORUL OFICIAL AL ROMÂNIEI, PARTEA I, Nr. 265/31.III.2005

Art. 11. — Un ordin de plată se consideră acceptat de
către instituția receptoare în oricare dintre următoarele
situații:
a) la recepția sa de la emitent, în cazul în care între
emitent și instituția receptoare există un acord în acest
sens, în vigoare la începutul perioadei de executare a
ordinului de plată, inclusiv cu privire la procedura de
înregistrare a momentului recepției;
b) în momentul în care instituția receptoare l-a înștiințat
pe emitent privind acceptarea; sau
c) în momentul în care instituția receptoare procedează
la executare;
d) în momentul în care instituția receptoare a debitat un
cont al emitentului deschis la aceasta, ca plată pentru
ordinul de plată respectiv;
e) în momentul încasării în numerar de la emitent a
sumei prevăzute în ordinul de plată, în cazul în care
emitentul nu are cont deschis la instituția receptoare.
Art. 12. — O instituție receptoare care nu acceptă un
ordin de plată este obligată să transmită emitentului, în
forma convenită între aceștia, o comunicare de refuz a
executării ordinului de plată, inclusiv motivul refuzului, până
cel târziu la sfârșitul ultimei zile a perioadei de executare.
Fac excepție de la această regulă situațiile în care:
a) instituția receptoare nu îl poate identifica pe emitent
din lipsă de informații;
b) plata urmează să se realizeze prin debitarea contului
emitentului deschis la instituția receptoare și nu există
suficiente fonduri pentru aceasta;
c) plata urmează să se realizeze în alte moduri și
aceasta nu a fost efectuată.
Art. 13. — Un ordin de plată recepționat își încetează
efectele dacă nu este nici acceptat nici refuzat, conform
art. 10—12, până la sfârșitul celei de-a doua zile bancare
următoare momentului recepției inclusiv.
SECȚIUNEA a 3-a
Obligațiile instituției receptoare,
alta decât instituția destinatară

Art. 14. — (1) O instituție receptoare care acceptă un
ordin de plată are obligația să execute respectivul ordin de
plată până cel târziu în ziua bancară următoare datei
acceptării.
(2) Dacă în ordinul de plată este indicată o anumită
dată a plății mai îndepărtată, instituția receptoare va
executa ordinul de plată acceptat, astfel încât data
respectivă să fie respectată.
Art. 15. — O instituție receptoare care recepționează un
ordin de plată după încheierea zilei bancare are dreptul să
considere că ordinul de plată respectiv a fost recepționat
în ziua bancară următoare acestei date.
Art. 16. — (1) Dacă o instituție receptoare consideră că
nu este posibil să execute un ordin de plată primit de la

un emitent în condițiile cerute de acesta sau că executarea
respectivului ordin de plată ar determina costuri excesive
ori întârzieri în finalizarea transferului-credit, respectiva
instituție trebuie să aducă de îndată acest fapt la
cunoștință emitentului, printr-o comunicare în scris, înainte
de încheierea perioadei de executare a ordinului de plată
și să îi solicite instrucțiuni suplimentare.
(2) Dacă un ordin de plată nu poate fi executat
deoarece nu conține poate mențiunile obligatorii sau
datorită insuficienței ori inconsecvenței datelor pe care le
conține, instituția receptoare îl va înștiința pe emitent, dacă
acesta poate fi identificat, prin mijloacele convenite de
părți, cel mai târziu în ziua bancară următoare ultimei zile
a perioadei de executare.
(3) Dacă termenul prevăzut la alin. (1) și (2) nu a fost
respectat, instituția receptoare poate datora emitentului
dobânzi de întârziere pentru orice sumă primită de la
emitent pentru perioada în care a reținut suma respectivă
peste termenele prevăzute la alin. (1) și (2). Această
dobândă va fi dedusă din dobânda de întârziere plătibilă
beneficiarului conform art. 30 alin. (1).
SECȚIUNEA a 4-a
Acceptarea sau refuzul unui ordin de plată
de către instituția destinatară

Art. 17. — Instituția destinatară poate accepta sau
poate refuza un ordin de plată primit de la un emitent.
Art. 18. — (1) În cazul în care ordinul de plată primit
de la instituția destinatară identifică beneficiarul atât prin
nume/denumire, cât și printr-un cod IBAN/BIC, iar aceste
două informații identifică persoane diferite, în vederea
acceptării, instituția beneficiarului poate proceda după cum
urmează:
a) în cazul în care instituția destinatară procesează
ordinele de plată în mod direct, aceasta va lua în
considerare doar codul IBAN/BIC ca element unic de
identificare a beneficiarului în vederea creditării contului
acestuia;
b) în celelalte cazuri, instituția destinatară va verifica
dacă numele/denumirea beneficiarului și codul IBAN/BIC
identifică același beneficiar, în caz contrar acceptarea
ordinului de plată neputându-se realiza.
(2) În cazul prevăzut la alin. (1) lit. a), instituția
destinatară nu este ținută răspunzătoare pentru ordinele de
plată în care numele/denumirea beneficiarului și codul
IBAN/BIC nu identifică același beneficiar.
(3) În cazul prevăzut la alin. (1) lit. a), la solicitarea
emitentului, instituția destinatară va depune diligențele
necesare pentru recuperarea fondurilor bănești direcționate
în mod necuvenit în contul beneficiarului identificat doar
după codul IBAN/BIC și pentru returnarea acestora
emitentului, cu deducerea corespunzătoare a tuturor
cheltuielilor legate de returnare.

MONITORUL OFICIAL AL ROMÂNIEI, PARTEA I, Nr. 265/31.III.2005
(4) În cazul prevăzut la alin. (1) lit. b), pentru creditarea
eronată a unui cont, altul decât cel al beneficiarului
identificat și prin nume/denumire, instituția destinatară este
ținută răspunzătoare de consecințele ce decurg din această
acțiune.
(5) În cazul în care ordinul de plată primit de Trezoreria
Statului în calitate de instituție destinatară identifică
beneficiarul atât prin nume/denumire, cât și printr-un cod
de identificare fiscală, iar aceste două informații identifică
persoane diferite, aceasta va lua în considerare doar codul
de identificare fiscală ca element unic de identificare a
beneficiarului în vederea creditării contului acestuia.
(6) În cazul în care ordinul de plată primit de Trezoreria
Statului în calitate de instituție destinatară identifică
conținutul economic al operațiunii atât prin explicații, cât și
printr-un cod IBAN, iar aceste două informații reprezintă
informații diferite, aceasta va lua în considerare doar codul
IBAN ca element unic de identificare a conținutului
economic al operațiunii în vederea creditării contului
beneficiarului.
(7) În cazurile prevăzute la alin. (5) și (6), Trezoreria
Statului nu este ținută răspunzătoare pentru ordinele de
plată în care numele/denumirea beneficiarului și codul de
identificare fiscală nu identifică același beneficiar sau
pentru ordinele de plată în care referințele privind conținutul
economic al operațiunii și codul IBAN nu exprimă același
lucru.
(8) Restituirea, la solicitarea emitentului, a sumelor
înregistrate în conturi bugetare de către Trezoreria Statului
potrivit prevederilor alin. (5) și (6) se efectuează potrivit
reglementărilor legale în vigoare în domeniul fiscal.
Art. 19. — Un ordin de plată se consideră acceptat de
către instituția destinatară în oricare dintre următoarele
situații:
a) la recepția sa de la emitent, în cazul în care între
emitent și instituția destinatară există un acord în acest
sens în vigoare la momentul recepției, inclusiv cu privire la
procedura de înregistrare a momentului recepției;
b) în momentul în care instituția destinatară l-a înștiințat
pe emitent privind acceptarea;
c) în momentul în care instituția destinatară a debitat un
cont al emitentului deschis la aceasta ca plată pentru
ordinul de plată respectiv;
d) în momentul în care a creditat contul beneficiarului
sau a pus, în alt mod, fondurile bănești la dispoziția
acestuia;
e) în momentul în care a comunicat beneficiarului că
are dreptul să retragă sau să utilizeze fondurile provenite
în urma acceptării ordinului de plată respectiv;
f) în momentul în care instituția destinatară a utilizat
fondurile pentru acoperirea unei datorii a beneficiarului față
de aceasta sau le-a folosit în conformitate cu hotărârea

13

unei instanțe judecătorești ori a unei alte autorități
competente.
Art. 20. — Instituția destinatară care nu acceptă un
ordin de plată recepționat este obligată să transmită
emitentului, în forma convenită între aceștia, o comunicare
de refuz a executării ordinului de plată, inclusiv motivul
refuzului, până cel târziu la sfârșitul zilei bancare următoare
ultimei zile din perioada de executare. Fac excepție de la
această regulă situațiile în care:
a) instituția destinatară nu poate identifica emitentul din
lipsă de informații;
b) plata obligației emitentului față de instituția
destinatară, respectiv a sumei prevăzute în ordinul de
plată, nu se poate realiza;
c) executarea ordinului de plată a fost refuzată de un
sistem de plăți, caz în care comunicarea de refuz se
realizează în conformitate cu regulile sistemului respectiv.
Art. 21. — Un ordin de plată își încetează efectele
dacă nu este nici acceptat nici refuzat, conform art. 19 și
20, până la sfârșitul celei de-a doua zile bancare
următoare ultimei zile a perioadei de executare.

SECȚIUNEA a 5-a
Obligațiile instituției destinatare

Art. 22. — În urma acceptării unui ordin de plată,
instituția destinatară are obligația să pună fondurile la
dispoziția beneficiarului în ziua acceptării sau cel mai târziu
în ziua bancară următoare ori să le folosească în
concordanță cu mențiunile conținute de ordinul de plată și
cu relațiile contractuale existente între ea și beneficiar.
Art. 23. — Dacă un ordin de plată nu poate fi executat
deoarece nu conține toate mențiunile obligatorii sau datorită
insuficienței ori inconsecvenței datelor pe care le conține,
instituția destinatară îl va înștiința pe emitent, dacă acesta
poate fi identificat, prin mijloacele convenite de părți, cel
mai târziu în ziua bancară următoare ultimei zile a
perioadei de executare.
Art. 24. — (1) În cazul în care beneficiarul, altul decât
o instituție, nu are cont deschis la instituția destinatară, iar
fondurile prevăzute în ordinul de plată urmează să fie puse
la dispoziția beneficiarului în numerar, instituția destinatară
are obligația înștiințării beneficiarului identificabil, cel mai
târziu în ziua bancară următoare finalizării transferuluicredit.
(2) În situațiile prevăzute la alin. (1), instituția
destinatară va păstra la dispoziția beneficiarului suma
aferentă ordinului de plată pentru o perioadă de maximum
10 zile bancare de la data finalizării transferului-credit,
după care va returna instituției inițiatoare suma respectivă
în ziua bancară următoare expirării acestui termen, mai
puțin costurile aferente returnării.

14

MONITORUL OFICIAL AL ROMÂNIEI, PARTEA I, Nr. 265/31.III.2005
CAPITOLUL IV
Soluționarea transferurilor-credit nefinalizate,
eronate sau întârziate

drepturile și obligațiile instituției respective decurgând
dintr-un acord sau din regulile unui sistem de plăți, în
vigoare, și la care ea participă.
SECȚIUNEA a 2-a

SECȚIUNEA 1
Returnarea fondurilor bănești
în cazul transferurilor-credit nefinalizate

Art. 25. — (1) În cazul în care un transfer-credit nu
este finalizat, instituția inițiatoare este obligată să returneze
plătitorului suma primită de la acesta în baza odinului de
plată.
(2) Dacă la restituirea sumei rezultând din ordinul de
plată neexecutat apar din partea plătitorului pretenții de
dobânzi de întârziere, acestea vor fi achitate plătitorului de
către instituția inițiatoare, pentru intervalul de timp cuprins
între începutul perioadei de executare și data returnării
sumei.
(3) Instituția inițiatoare și fiecare instituție emitentă
ulterioară au dreptul la recuperarea oricăror fonduri bănești
plătite instituției receptoare către care au emis ordinul de
plată, împreună cu dobânda de întârziere calculată pentru
intervalul de timp cuprins între începutul perioadei de
executare și data returnării sumei.
(4) Prevederile alin. (1)—(3) nu pot fi schimbate printr-un
acord intervenit între părți.
(5) Dacă ordinul de plată nu s-a executat din cauza
unor motive care nu țin de plătitor, achitarea dobânzilor de
întârziere datorate conform alin. (2) și (3) se va face la
cererea plătitorului sau a oricărei instituții emitente.
(6) O instituție receptoare nu este obligată conform
alin. (1) să returneze fondurile bănești care au făcut
obiectul unui ordin de plată recepționat dacă, la rândul
său, instituția nu poate obține returnarea respectivelor
fonduri deoarece instituția intermediară care a primit ordin
expres să execute transferul-credit a suspendat executarea
respectivei plăți sau este oprită de lege să efectueze
returnarea respectivei sume.
Art. 26. — O instituție receptoare obligată să returneze
o sumă pentru un transfer-credit nefinalizat este descărcată
de această obligație față de emitentul ordinului de plată
respectiv atunci când face returnarea direct plătitorului. În
aceste condiții, instituția inițiatoare, precum și orice altă
instituție obligată să returneze suma sunt descărcate de
respectiva obligație de plată.
Art. 27. — Un plătitor care, conform prevederilor
prezentei secțiuni, are dreptul să recupereze o sumă
prevăzută într-un ordin de plată poate recupera fondurile
respective de la orice instituție obligată să returneze suma,
în cazul în care acea instituție nu a făcut anterior acest
lucru.
Art. 28. — Prevederile art. 26—27 nu se aplică unei
instituții dacă prin aplicarea acestora ar fi afectate

Soluționarea transferurilor-credit eronate

Art. 29 — (1) În cazul în care suma prevăzută într-un
ordin de plată emis de către o instituție receptoare este
mai mică decât suma prevăzută în ordinul de plată pe
care l-a acceptat anterior în vederea executării și aceasta
nu se datorează deducerii costurilor aferente transferului,
respectiva instituție este obligată să emită un ordin de
plată pentru diferență.
(2) În cazul în care transferul-credit a fost finalizat, dar
suma prevăzută într-un ordin de plată emis de către
instituția emitentă este mai mare decât cea prevăzută în
ordinul de plată pe care l-a acceptat anterior în vederea
executării, respectiva instituție are dreptul să recupereze
diferența de la beneficiar, respectiv beneficiarul este obligat
să restituie în această circumstanță diferența respectivă
către instituția emitentă la prima cerere a acesteia.
SECȚIUNEA a 3-a
Soluționarea transferurilor-credit finalizate
cu întârziere

Art. 30. — (1) În cazul în care un transfer-credit este
finalizat cu întârziere datorită faptului că o instituție
receptoare nu și-a respectat obligațiile conform art. 16 alin. (1)
și (2), beneficiarul poate solicita plata unei dobânzi de
întârziere, calculată la suma prevăzută în ordinul de plată
pentru perioada de întârziere cauzată, pentru această
obligație fiind emise instrumente de plată distincte.
(2) Obligația unei instituții receptoare conform alin. (1)
poate fi stinsă prin efectuarea plății către instituția
receptoare următoare sau direct către beneficiarul ordinului
de plată. În cazul în care o instituție receptoare, alta decât
instituția destinatară, primește o astfel de sumă, aceasta
are obligația să transmită respectiva sumă următoarei
instituții receptoare. În cazul în care instituția receptoare
este instituția destinatară, aceasta va transmite respectiva
sumă beneficiarului.
Art. 31. — Instituția inițiatoare și orice instituție
receptoare ulterioară care nu este instituție obligată
conform art. 30 alin. (1) are dreptul să-și recupereze
dobânda de întârziere plătită emitentului de la care a
recepționat un ordin de plată, fie de la instituția receptoare
căreia i-a transmis această sumă, fie de la instituția
obligată conform aceluiași articol.
Art. 32. — (1) O instituție receptoare care nu face o
comunicare conform art. 16 alin. (1) și (2) este obligată să
plătească dobândă de întârziere emitentului ordinului de
plată pentru orice sumă pe care a primit-o de la acesta

MONITORUL OFICIAL AL ROMÂNIEI, PARTEA I, Nr. 265/31.III.2005
conform art. 7 pentru perioada în care a reținut suma
respectivă peste perioada prevăzută la art. 16 alin. (1)
și (2).
(2) O instituție destinatară care nu face o comunicare
conform art. 23—24 este obligată să plătească dobândă de
întârziere emitentului ordinului de plată pentru orice sumă
pe care a primit-o de la acesta conform art. 7, calculată
pentru perioada în care a reținut suma respectivă.
(3) În cazul în care instituția destinatară nu își
îndeplinește una dintre obligațiile prevăzute la art. 22—24,
aceasta este obligată față de beneficiar, în termenii
înțelegerilor dintre cele două părți.
Art. 33. — (1) Dobânzile de întârziere datorate conform
art. 30—32 se achită la cererea celor îndreptățiți.
(2) Dobânda de întârziere se va calcula prin aplicarea
unei rate a dobânzii convenite, care nu poate fi mai mică
decât rata dobânzii de referință stabilită de Banca
Națională a României.

CAPITOLUL V

15

(2) Un transfer-credit este finalizat atunci când are loc
acceptarea prevăzută la alin. (1).
(3) În momentul în care transferul-credit este finalizat,
instituția destinatară devine obligată față de beneficiar
pentru suma înscrisă pe ordinul de plată acceptat.
Art. 35. — (1) Un transfer-credit este finalizat indiferent
dacă suma prevăzută în ordinul de plată acceptat de
instituția destinatară este mai mică decât suma prevăzută
inițial de către plătitor în ordinul de plată datorită faptului
că una sau mai multe instituții receptoare au dedus
valoarea costurilor aferente.
(2) Finalizarea transferului-credit nu împiedică
exercitarea dreptului beneficiarului de a recupera ulterior
totalul acestor costuri aferente de la plătitor.
Art. 36. — Până la finalizarea unui transfer-credit fiecare
instituție implicată în acesta are obligația de a sprijini
plătitorul sau oricare instituție emitentă anterioară. De
asemenea, fiecare instituție implicată are dreptul de a
solicita sprijinul oricărei instituții receptoare ulterioare, în
vederea finalizării în condiții corespunzătoare a transferuluicredit.

Finalizarea transferului-credit
Art. 34. — (1) În cazul în care un ordin de plată a fost
emis în scopul stingerii unei obligații a plătitorului față de
beneficiar, această obligație este stinsă în momentul în
care instituția destinatară acceptă ordinul de plată în
favoarea beneficiarului.

CAPITOLUL VI
Dispoziții finale
Art. 37. — Prezentul regulament intră în vigoare la data
de 8 aprilie 2005.

Președintele Consiliului de administrație al Băncii Naționale a României,
Mugur Constantin Isărescu

București, 23 februarie 2005.
Nr. 2.

ACTE ALE COMITETULUI INTERMINISTERIAL
DE GARANȚII ȘI CREDITE DE COMERȚ EXTERIOR
COMITETUL INTERMINISTERIAL DE GARANȚII ȘI CREDITE DE COMERȚ EXTERIOR

HOTĂRÂRE
privind aprobarea Normei pentru modificarea și completarea Normelor
privind operațiunile de emitere a garanțiilor de export de către EXIMBANK,
în numele și contul statului, în scopul stimulării realizării de obiective complexe
și a producției cu ciclu lung de fabricație, destinate exportului (cod ISO: NI-GAR-02-II/1)
Comitetul Interministerial de Garanții și Credite de Comerț Exterior, întrunit în plenul ședinței din ziua de 14 martie 2005,
în baza Hotărârii Guvernului nr. 844/1991 privind înființarea Comitetului Interministerial de Garanții și Credite de Comerț
Exterior, cu modificările și completările ulterioare, și a Hotărârii Guvernului nr. 293/1992 pentru aprobarea atribuțiilor,
competențelor și modului de funcționare ale Comitetului Interministerial de Garanții și Credite de Comerț Exterior, precum
și a convențiilor-cadru pentru derularea activității de finanțare și asigurare a creditelor de comerț exterior în numele și

16

MONITORUL OFICIAL AL ROMÂNIEI, PARTEA I, Nr. 265/31.III.2005

contul statului, cu modificările și completările ulterioare, luând în analiză prezentarea spre aprobare a Normei pentru
modificarea și completarea Normelor privind operațiunile de emitere a garanțiilor de export de către EXIMBANK, în
numele și contul statului, în scopul stimulării realizării de obiective complexe și a producției cu ciclu lung de fabricație,
destinate exportului (cod ISO: NI-GAR-02-II/1), și ținând seama de:
— Legea nr. 96/2000 privind organizarea și funcționarea Băncii de Export-Import a României EXIMBANK — S.A.
și instrumentele specifice de susținere a comerțului exterior, cu modificările și completările ulterioare;
— Nota nr. 195 din 7 martie 2005, întocmită de Banca de Export-Import a României EXIMBANK — S.A.;
— avizul favorabil acordat de Comisia pregătitoare în ședința din data de 9 martie 2005 și propunerile formulate
în ședința din data de 14 martie 2005 de către membrii Comitetului Interministerial de Garanții și Credite de Comerț
Exterior,
H O T Ă R Ă Ș T E:

Se aprobă Norma pentru modificarea și completarea
Normelor privind operațiunile de emitere a garanțiilor de
export de către EXIMBANK, în numele și contul statului, în
scopul stimulării realizării de obiective complexe și a

producției cu ciclu lung de fabricație, destinate exportului
(cod ISO: NI-GAR-02-II/1), conform anexei care face parte
integrantă din prezenta hotărâre.

Președintele Consiliului Interministerial de Garanții și Credite de Comerț Exterior,
Dragoș Neacșu
București, 14 martie 2005.
Nr. 14.924.
ANEXĂ

NORMĂ
pentru modificarea și completarea Normelor privind operațiunile de emitere a garanțiilor de export de către EXIMBANK,
în numele și contul statului, în scopul stimulării realizării de obiective complexe și a producției cu ciclu lung de fabricație,
destinate exportului (cod ISO: NI-GAR-02-II/1)
Art. I. — Normele privind operațiunile de emitere a
garanțiilor de export de către EXIMBANK, în numele și
contul statului, în scopul stimulării realizării de obiective
complexe și a producției cu ciclu lung de fabricație,
destinate exportului (NI-GAR-02-II/0), reconfirmate prin
Hotărârea Consiliului Interministerial de Garanții și Credite
de Comerț Exterior nr. 14.700/2004, publicată în Monitorul
Oficial al României, Partea I, nr. 64 și nr. 64 bis din
19 ianuarie 2005, se modifică și se completează după cum
urmează:
— Litera c) a alineatului (1) al articolului 18 va avea
următorul conținut:
îc) Comision de garantare, care se va plăti de către
Garantat/Ordonator la data semnării Convenției de
contragarantare, în valuta scrisorii de garanție emise de

EXIMBANK, această obligație de plată constituind condiție
de intrare în vigoare a Convenției.
Comisionul se va plăti pe baza notificărilor prealabile
emise de EXIMBANK, cu 5 zile înainte de termenul de
plată convenit. După încasarea comisionului, EXIMBANK va
realiza plata acestui comision în contul de corespondent al
statului.
Pentru alimentarea fondurilor statului, sumele încasate
vor fi convertite în lei de către EXIMBANK la cursul de
schimb comunicat de B.N.R., valabil la data plății
comisionului de garanție.“
Art. II. — Prezenta normă intră în vigoare la data
aprobării de către Consiliul Interministerial de Garanții și
Credite de Comerț Exterior și va fi publicată în Monitorul
Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 265/31.III.2005 conține 16 pagini.

Prețul: 10.500 lei vechi/1,05 lei noi

&JUYDGY|015180]
ISSN 1453—4495

