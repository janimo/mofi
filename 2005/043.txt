Anul 173 (XVII) — Nr. 43

PARTEA

I

LEGI, DECRETE, HOTĂRÂRI ȘI ALTE ACTE

Joi, 13 ianuarie 2005

SUMAR

Nr.
DECIZII ALE CURȚII CONSTITUȚIONALE
Decizia nr. 459 din 28 octombrie 2004 referitoare la
excepția de neconstituționalitate a dispozițiilor
art. 361 alin. 1 lit. c) din Codul de procedură
penală.........................................................................
HOTĂRÂRI ALE GUVERNULUI ROMÂNIEI
2.402/2004. — Hotărâre pentru aprobarea Acordului
dintre Guvernul României și Guvernul Republicii
Azerbaidjan privind colaborarea și asistența
reciprocă în domeniul vamal, semnat la București
la 11 octombrie 2004 ...............................................
Acord între Guvernul României și Guvernul Republicii
Azerbaidjan privind colaborarea și asistența
reciprocă în domeniul vamal ....................................

Pagina

2–3

Nr.

Pagina

2.454/2004. — Hotărâre pentru aprobarea bugetului de
venituri și cheltuieli pe anul 2005 al Companiei
Naționale îUnifarm“ — S.A. București, aflată sub
autoritatea Ministerului Sănătății .............................

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4

4–7

2.134/460/2004. — Ordin al ministrului transporturilor,
construcțiilor și turismului și al ministrului
administrației și internelor privind aprobarea
Procedurii de desemnare a organismelor pentru
atestarea conformității produselor pentru construcții

8–16

2

MONITORUL OFICIAL AL ROMÂNIEI, PARTEA I, Nr. 43/13.I.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 459
din 28 octombrie 2004

referitoare la excepția de neconstituționalitate a dispozițiilor art. 361 alin. 1 lit. c)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 361 alin. 1 lit. c) din Codul de procedură
penală, ridicată de Gavril Lele în Dosarul nr. 4.143/2003 al
Înaltei Curți de Casație și Justiție — Secția penală.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, președintele acordă
cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența în materie a Curții
Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 25 mai 2004, pronunțată în Dosarul
nr. 4.143/2003, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a dispozițiilor art. 361 alin. 1 lit. c) din
Codul de procedură penală. Excepția a fost ridicată de
Gavril Lele într-o cauză având ca obiect soluționarea
recursului declarat de acesta împotriva Sentinței penale
nr. 7/P din 5 septembrie 2003, pronunțată de Curtea de
Apel Oradea.
În motivarea excepției de neconstituționalitate, autorul
acesteia susține că dispozițiile de lege criticate sunt
contrare prevederilor art. 16 alin. (1) din Constituție, potrivit
cărora cetățenii sunt egali în fața legii și a autorităților
publice, fără privilegii și fără discriminări. În esență, critica
de neconstituționalitate se referă la faptul că îtextul de lege
instituie o inegalitate și discriminare în fața legii prin
tratamentul juridic diferențiat — sub aspectul căilor de atac
ordinare care se pot exercita — aplicabil sentințelor penale
prin care s-au pronunțat soluții privind inculpații care au
calitatea prevăzută de art. 27 alin. (3) lit. b) din Legea
nr. 218/2002 privind organizarea și funcționarea Poliției
Române“, și anume aceea de îpolițiști care au calitatea de
organe de cercetare ale poliției judiciare“.

Înalta Curte de Casație și Justiție — Secția penală
apreciază că excepția de neconstituționalitate invocată este
neîntemeiată, dispozițiile legale criticate fiind în deplin acord
cu art. 126 alin. (2) și art. 129 din Constituție, care
încredințează legiuitorului dreptul de a stabili competența și
procedura de judecată, inclusiv căile de atac și condițiile
exercitării acestora. Instanța apreciază, de asemenea, că
prevederile art. 361 alin. (1) lit. c) din Codul de procedură
penală sunt în concordanță și cu dispozițiile Convenției
pentru apărarea drepturilor omului și a libertăților
fundamentale, care, în art. 2 din Protocolul adițional nr. 7,
prevede dreptul la dublul grad de jurisdicție în materie
penală.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată, deoarece legiuitorul poate institui, în
considerarea unor situații speciale, reguli speciale de
procedură, precum și modalități de exercitare a drepturilor
procesuale, textul de lege criticat fiind în deplină
concordanță și cu prevederile art. 2 din Protocolul adițional
nr. 7 la Convenția pentru apărarea drepturilor omului și a
libertăților fundamentale, ce reglementează dreptul la un
dublu grad de jurisdicție în materie penală.
Avocatul Poporului consideră că dispozițiile art. 361
alin. (1) lit. c) din Codul de procedură penală sunt
constituționale. Arată, în acest sens, că textul legal criticat
nu împiedică părțile să exercite căile de atac împotriva
hotărârilor judecătorești, în condițiile legii, iar, potrivit
art. 126 alin. (2) din Constituție, competența și procedura
de judecată sunt stabilite de legiuitor, care poate prevedea
reguli deosebite, asigurând în același timp părților
posibilitatea de a ajunge în fața instanțelor judecătorești.
Totodată, arată că dispozițiile art. 361 alin. 1 lit. c) din
Codul de procedură penală nu încalcă dreptul la dublu grad
de jurisdicție în materie penală, deoarece soluțiile pronunțate
de curțile de apel în fond pot fi atacate cu recurs, care va
fi soluționat de Înalta Curte de Casație și Justiție.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 43/13.I.2005
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 361 alin. 1
lit. c) din Codul de procedură penală, care au următorul
conținut: îSentințele pot fi atacate cu apel. Nu pot fi atacate cu
apel: [...]
c) sentințele pronunțate de curțile de apel și Curtea Militară
de Apel.“
În motivarea excepției se susține că prevederile legale
criticate care exclud calea de atac a apelului pentru
infracțiunile menționate în text contravin dispozițiilor art. 16
alin. (1) din Constituție, referitoare la egalitatea cetățenilor
în fața legii și a autorităților publice, fără privilegii și fără
discriminări.
Analizând excepția de neconstituționalitate ridicată în
cauză, Curtea constată că aceasta nu este întemeiată,
după cum va rezulta din cele ce urmează:
Astfel, prin Legea nr. 45/1993 pentru modificarea și
completarea Codului de procedură penală, prin care a fost
reintrodusă calea de atac a apelului, au fost prevăzute, în
art. 361 din Codul de procedură penală, intitulat îHotărârile
supuse apelului“, unele excepții de la principiul triplului grad
de jurisdicție, stabilindu-se că anumite sentințe nu pot fi
atacate cu apel și urmând ca împotriva acestora să se
folosească numai calea de atac a recursului (art. 3851 din
Codul de procedură penală). Această exceptare s-a făcut,
în general, fie pentru sentințele pronunțate pentru infracțiuni
de mai mică gravitate, cum sunt cele enumerate în
art. 279 alin. 2 lit. a) din Codul de procedură penală,
pentru care acțiunea penală se pune în mișcare la
plângerea prealabilă a persoanei vătămate, adresată direct
instanței de judecată, fie pentru sentințe pronunțate de
instanțe judecătorești superioare în grad, cum sunt curțile
de apel sau Secția penală a Înaltei Curți de Casație și
Justiție, pentru care nu poate exista un al treilea grad de
jurisdicție.

3

Aceste dispoziții legale, prin care se instituie excepții de
la regula triplului grad de jurisdicție, printre care se află și
cea care formează obiectul prezentei excepții de
neconstituționalitate [alin. 1 lit.c) al art. 361 — sentințele
pronunțate de curțile de apel] sunt o reflectare a
prevederilor art. 126 alin. (2) și ale art. 129 din Constituție,
care dau în competența exclusivă a legiuitorului stabilirea
competenței, a procedurii de judecată și a căilor de atac
împotriva hotărârilor judecătorești. Pe de altă parte, în
art. 2, intitulat îDreptul la două grade de jurisdicție“, din
Protocolul nr. 7 adițional la Convenția pentru apărarea
drepturilor omului și a libertăților fundamentale se prevede
la alin. 2 că acest drept poate face obiectul unor excepții
în cazul infracțiunilor minore sau când cel interesat a fost
judecat în primă instanță de către cea mai înaltă jurisdicție.
În activitatea sa jurisdicțională anterioară, Curtea
Constituțională a analizat în ce condiții existența unor
particularități procedurale, în special referitoare la
exercitarea căilor de atac, este în concordanță cu principiul
egalității cetățenilor în fața legii și a autorităților publice,
prevăzut la art. 16 alin. (1) din Constituție, și a statuat în
mod constant că nu este îcontrar acestui principiu
instituirea unor reguli speciale, inclusiv în ce privește căile
de atac, cât timp ele asigură egalitatea juridică a
cetățenilor în utilizarea lor“.
De altminteri, în numeroase cauze, Curtea
Constituțională s-a pronunțat asupra constituționalității
dispozițiilor art. 361 alin. 1 lit. c) din Codul de procedură
penală, statuând că acestea sunt constituționale. Astfel, din
practica recentă a Curții Constituționale menționăm Decizia
nr. 176 din 18 iunie 2002, publicată în Monitorul Oficial al
României, Partea I, nr. 542 din 24 iulie 2002, precum și
Decizia nr. 267 din 22 iunie 2004, publicată în Monitorul
Oficial al României, Partea I, nr. 621 din 8 iulie 2004. Prin
aceste decizii Curtea a respins excepția de
neconstituționalitate ca fiind neîntemeiată, iar soluția
adoptată atunci, precum și considerentele pe care se
întemeiază își păstrează valabilitatea și în cauza de față.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 361 alin. 1 lit. c) din Codul de procedură penală,
ridicată de Gavril Lele în Dosarul nr. 4.143/2003 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

4

MONITORUL OFICIAL AL ROMÂNIEI, PARTEA I, Nr. 43/13.I.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Acordului dintre Guvernul României și Guvernul Republicii Azerbaidjan
privind colaborarea și asistența reciprocă în domeniul vamal,
semnat la București la 11 octombrie 2004
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Acordul dintre Guvernul României
și Guvernul Republicii Azerbaidjan privind colaborarea și
asistența reciprocă în domeniul vamal, semnat la București
la 11 octombrie 2004.

Art. 2. — (1) Autoritatea Națională a Vămilor este
autorizată să ducă la îndeplinire prevederile acordului
prevăzut la art. 1.
(2) Finanțarea cheltuielilor necesare punerii în aplicare a
prevederilor acordului prevăzut la art. 1 se asigură din
bugetul anual aprobat pentru Autoritatea Națională a Vămilor.

PRIM-MINISTRU

ADRIAN NĂSTASE
Contrasemnează:
Ministrul delegat pentru coordonarea
autorităților de control,
Ionel Blănculescu
p. Ministrul finanțelor publice,
Gheorghe Gherghina,
secretar de stat
București, 21 decembrie 2004.
Nr. 2.402.

ACORD
între Guvernul României și Guvernul Republicii Azerbaidjan
privind colaborarea și asistența reciprocă în domeniul vamal
Guvernul României și Guvernul Republicii Azerbaidjan, denumite în cele ce urmează părți contractante,
luând în considerare că infracțiunile vamale prejudiciază interesele economice, comerciale, financiare, sociale și culturale,
luând în considerare importanța asigurării stabilirii și perceperii exacte a drepturilor vamale, impozitelor și a altor
taxe la importul sau exportul mărfurilor, ca și aplicarea corectă a dispozițiilor referitoare la prohibiție, restricționare și control,
având convingerea că acțiunile împotriva infracțiunilor vamale pot deveni mai eficiente printr-o strânsă colaborare
între administrațiile lor vamale,
luând notă cu îngrijorare de proporțiile și de tendințele de creștere a traficului ilicit de droguri și de substanțe
psihotrope și considerând că acestea constituie un pericol la adresa sănătății publice și a societății,
având în vedere, de asemenea, convențiile internaționale în vigoare relevante pentru părțile contractante, care
încurajează asistența bilaterală reciprocă, precum și recomandările Organizației Mondiale a Vămilor,
au convenit următoarele:
ARTICOLUL 1
Definiții

În sensul prezentului acord, termenii și expresiile de mai
jos au următoarele semnificații:
a) administrație vamală:
— în România — Autoritatea Națională a Vămilor din
subordinea Autorității Naționale de Control;
— în Republica Azerbaidjan — Comitetul de Stat al
Vămilor;
b) legislație vamală: prevederile actelor normative în
vigoare privind importul, exportul, tranzitul mărfurilor sau
alte proceduri vamale referitoare la drepturile vamale, taxe
și alte impozite încasate de administrațiile vamale ori la
măsurile de prohibiție, restricție sau control aplicate de
administrațiile vamale;

c) infracțiune vamală: orice încălcare a legilor vamale,
precum și orice tentativă de încălcare a acestora,
prevăzute de legislația internă a statului fiecărei părți
contractante;
d) parte contractantă solicitantă: administrația vamală
care formulează o cerere de asistență;
e) parte contractantă solicitată: administrația vamală
căreia i se solicită asistență;
f) drog: orice substanță de origine naturală sau sintetică,
enumerată pe Lista I sau pe Lista II a Convenției unice
asupra stupefiantelor, adoptată la New York la 30 martie
1961 (cu amendamentele relevante);
g) substanță psihotropă: orice substanță de origine
naturală sau sintetică, enumerată pe listele I, II, III sau IV
ale Convenției asupra substanțelor psihotrope, elaborată
sub auspiciile O.N.U. la Viena la 21 februarie 1971;

MONITORUL OFICIAL AL ROMÂNIEI, PARTEA I, Nr. 43/13.I.2005
h) precursori: substanțe chimice controlate, utilizate în
producerea drogurilor și a substanțelor psihotrope,
enumerate pe listele I și II ale Convenției Națiunilor Unite
împotriva traficului ilicit de stupefiante și substanțe
psihotrope, adoptată la Viena la 20 decembrie 1988;
i) livrare controlată: tehnica de a permite transporturilor
ilicite sau suspecte de droguri, substanțe psihotrope și
precursori ori substanțe înlocuitoare ale acestora să iasă,
să tranziteze sau să intre pe teritoriul uneia ori mai multor
țări, cu știința și sub supravegherea autorităților lor
competente, în scopul de a identifica persoanele implicate
în comiterea infracțiunilor;
j) persoană: orice persoană fizică sau juridică.
ARTICOLUL 2
Domeniul de aplicare a acordului

1. Părțile contractante își acordă reciproc asistență în
conformitate cu prevederile prezentului acord pentru
asigurarea respectării dispozițiilor prevăzute de legislația
vamală, după cum urmează:
a) vor întreprinde măsurile necesare pentru a facilita și
accelera fluxul de mărfuri și călători;
b) vor coopera și se vor sprijini reciproc în prevenirea
și investigarea infracțiunilor la legislația vamală;
c) la cerere, își vor furniza și alte informații spre a fi
folosite la aplicarea legislației vamale;
d) se vor strădui să coopereze în cercetarea,
dezvoltarea și aplicarea noilor proceduri vamale, în
pregătirea și schimbul de personal, precum și în alte
domenii de interes reciproc.
2. Asistența reciprocă prevăzută prin prezentul acord va
fi furnizată în conformitate cu legislația în vigoare pe
teritoriul statului părții contractante solicitate și în cadrul
competențelor și resurselor sale disponibile.
ARTICOLUL 3
Supravegherea persoanelor, bunurilor
și mijloacelor de transport

Din proprie inițiativă sau la cerere, administrațiile vamale
vor organiza controale asupra:
a) persoanelor identificate sau suspectate de a fi comis
infracțiuni vamale ori care sunt implicate în traficul ilicit de
droguri, substanțe psihotrope și precursori;
b) mărfurilor cunoscute sau suspectate de a fi folosite
în comiterea unor infracțiuni vamale ori în traficul ilicit de
droguri, substanțe psihotrope și precursori;
c) oricărui mijloc de transport cunoscut sau suspectat
de a fi folosit în comiterea unor infracțiuni vamale ori în
traficul ilicit de droguri, substanțe psihotrope și precursori;
d) coletelor poștale suspecte de a fi folosite în traficul
ilicit.
ARTICOLUL 4
Acțiuni împotriva traficului ilicit de mărfuri speciale

Din proprie inițiativă sau la cerere, administrațiile vamale
își vor furniza reciproc toate informațiile relevante despre
intenția sau fapta unei persoane de a comite o infracțiune
la legislația vamală în vigoare pe teritoriul statului uneia
dintre părțile contractante privind:
a) traficul de droguri, substanțe psihotrope și precursori;
b) traficul de arme, muniții, materiale explozive și
nucleare, precum și alte substanțe periculoase pentru
mediu și sănătatea publică;
c) traficul de lucrări de artă cu valoare semnificativă
istorică, culturală sau arheologică;
d) traficul de mărfuri supuse unor taxe sau drepturi
vamale mari.

5

ARTICOLUL 5
Livrări controlate

1. Administrațiile vamale vor coopera, în limitele
competenței lor, pentru aplicarea metodelor de livrări
controlate.
2. Decizia de a aplica procedura livrărilor controlate va
fi luată, după caz, în conformitate cu legislația în vigoare
pe teritoriile statelor părților contractante.
ARTICOLUL 6
Schimbul de informații

1. Administrațiile vamale își vor furniza, din proprie
inițiativă sau la cerere, orice informație care ar putea
sprijini aplicarea unor proceduri mai eficace privind:
a) stabilirea valorii în vamă și certificarea documentației
prezentate la importul sau la exportul mărfurilor, precum și
autenticitatea datelor conținute în aceasta;
b) încadrarea tarifară a mărfurilor care fac obiectul
activității de comerț exterior și efectuarea analizelor de
laborator, în scopul încadrării tarifare corespunzătoare a
mărfurilor;
c) stabilirea originii mărfurilor, verificarea certificatului de
origine prezentat la export și controlul procedurii vamale
aplicate mărfurilor în țara exportatoare (tranzit sub
supraveghere vamală, antrepozitare vamală, admitere
temporară, zone libere, export după perfecționare activă etc.).
2. Administrațiile vamale își vor furniza, la cerere,
următoarele informații privind:
a) mărfurile importate pe teritoriul statului uneia dintre
părțile contractante care au fost legal exportate de pe
teritoriul statului celeilalte părți contractante;
b) mărfurile exportate de pe teritoriul statului uneia
dintre părțile contractante care au fost legal importate pe
teritoriul statului celeilalte părți contractante.
3. La cerere sau din proprie inițiativă, administrațiile
vamale își vor furniza orice informație referitoare la
infracțiunile prevăzute de legislația vamală în vigoare pe
teritoriile celor două state și, în special, informații privind:
a) persoanele fizice sau juridice cunoscute ori
suspectate de a fi comis infracțiuni vamale sau care sunt
implicate în traficul ilicit de droguri, substanțe psihotrope și
precursori;
b) mărfurile cunoscute sau suspectate de a fi obiectul
unor infracțiuni vamale ori al traficului ilicit de droguri,
substanțe psihotrope și precursori;
c) mijloacele de transport cunoscute sau suspectate de
a fi folosite în comiterea unor infracțiuni vamale ori în
traficul ilicit de droguri, substanțe psihotrope și precursori.
4. În cazul în care administrația vamală solicitată nu
deține informațiile solicitate, ea va întreprinde măsurile
necesare pentru a obține informațiile respective, în limitele
competenței și ale resurselor sale disponibile, ca și când
ar acționa pe cont propriu, și în conformitate cu legislația
în vigoare pe teritoriul statului său.
5. La cerere sau din proprie inițiativă, administrația
vamală a uneia dintre părțile contractante va furniza
administrației vamale a celeilalte părți contractante
documentele vamale, de transport, evidențe și copii
certificate ale acestora, precum și informații despre acțiunile
efectuate sau planificate care constituie ori ar putea
constitui infracțiuni la legislația vamală în vigoare pe
teritoriul celuilalt stat.

6

MONITORUL OFICIAL AL ROMÂNIEI, PARTEA I, Nr. 43/13.I.2005

6. Informațiile furnizate administrației vamale a celeilalte
părți contractante pot fi transmise prin orice mijloc
electronic în locul documentelor specificate în prezentul
acord. Acestea vor conține explicațiile necesare pentru
interpretarea și folosirea respectivelor informații.
ARTICOLUL 7
Forma și conținutul cererilor de asistență

1. Cererile formulate în conformitate cu prezentul acord
vor fi redactate în scris. Cererile vor conține anexele
necesare pentru soluționarea lor. În cazuri excepționale,
cererile pot fi făcute și verbal, dar vor fi confirmate imediat
în scris.
2. Cererile formulate în conformitate cu alin. 1 al
prezentului articol vor conține următoarele informații:
a) numele administrației vamale care face cererea;
b) măsurile solicitate;
c) obiectul și motivul cererii;
d) legile și alte reglementări juridice referitoare la
obiectul cererii;
e) indicații cât mai exacte și cuprinzătoare despre
persoanele fizice sau juridice implicate în investigație;
f) un rezumat al faptelor relevante privind obiectul
cererii.
3. Cererile vor fi înaintate în limba oficială a statului
părții contractante solicitate, în limba engleză sau în limba
franceză.
4. Dacă o cerere nu îndeplinește condițiile prevăzute la
alin. 2 și 3 ale prezentului articol, va fi cerută completarea ei.
ARTICOLUL 8
Investigații vamale

1. La solicitarea administrației vamale a uneia dintre
părțile contractante, administrația vamală a celeilalte părți
contractante va iniția investigații în legătură cu operațiunile
care încalcă sau ar putea încălca legislația vamală în
vigoare pe teritoriul statului părții contractante solicitante.
Rezultatele acestor investigații vor fi aduse la cunoștință
părții contractante solicitante.
2. Aceste investigații vor fi efectuate în conformitate cu
legislația în vigoare pe teritoriul statului părții contractante
solicitate. Partea contractantă solicitată va proceda ca și
când ar acționa în propriul interes.
3. Funcționarii administrației vamale a unei părți
contractante pot în anumite cazuri, cu acordul administrației
vamale a celeilalte părți contractante, să fie prezenți pe
teritoriul statului acesteia din urmă la investigațiile legate de
infracțiunile la legislația vamală a statului în cauză. Aceste
persoane trebuie să facă dovada calității lor oficiale.
4. Un funcționar al părții contractante solicitante, prezent
pe teritoriul statului părții contractante solicitate, conform
alin. 3, va acționa numai în calitate de consultant și sub
nici o formă nu va participa activ la investigație, nu se va
întâlni cu persoane interogate și nu va lua parte la nici o
activitate investigativă.
ARTICOLUL 9
Folosirea informațiilor și a documentației

1. Informațiile, documentele și datele obținute în
conformitate cu prezentul acord nu vor fi folosite decât în
sensul acestuia. Ele pot fi folosite în alte scopuri numai cu
acordul scris al administrației vamale care le-a furnizat.
2. Informațiile și documentele referitoare la traficul ilicit
de droguri, substanțe psihotrope și precursori pot fi
transmise și celorlalte autorități guvernamentale ale statelor

părților contractante implicate în activități de control al
abuzului de droguri și al traficului ilicit de stupefiante,
substanțe psihotrope și precursori.
3. Orice cerere făcută și orice informație comunicată
sub orice formă, în conformitate cu prezentul acord, au
caracter confidențial. Ele vor fi păstrate în confidențialitate
și vor beneficia de protecția acordată aceluiași tip de
informații și documente prin legile în vigoare pe teritoriul
statului părții contractante solicitate.
4. Administrația vamală care primește informații și
documente în conformitate cu prezentul acord poate, în
funcție de scopurile și de obiectivele sale, să le folosească
drept probe, inclusiv în cursul procedurilor administrative și
judiciare.
5. Aceste documentații și informații pot fi folosite ca
probe în instanță, iar valoarea lor probantă va fi stabilită în
conformitate cu legislația internă în vigoare pe teritoriul
statului părții contractante primitoare.
6. În cazul în care există un schimb de date personale
în cadrul prezentului acord, părțile contractante le vor
asigura aceeași protecție ca și cea aplicată de partea
contractantă care le furnizează, în conformitate cu legislația
în vigoare pe teritoriul statului acelei părți.
ARTICOLUL 10
Experți și martori

1. La cerere, partea contractantă solicitată poate
autoriza persoane oficiale, cu consimțământul acestora, să
aibă calitatea de expert sau de martor în fața autorităților
judiciare ori administrative ale părții contractante solicitante.
Persoanele oficiale respective vor depune mărturii în
legătură cu constatările făcute de ele în exercițiul funcțiunii.
2. Administrația vamală solicitantă este obligată în mod
oficial să ia toate măsurile necesare pentru asigurarea
securității acestor persoane pe parcursul șederii lor pe
teritoriul statului acesteia, conform alin. 1 al prezentului
articol. Transportul și cheltuielile zilnice pentru aceste
persoane oficiale vor fi suportate de administrația vamală
solicitantă.
3. Cererea prin care se solicită prezența acestor
persoane trebuie să indice precis cazul și calitatea pe care
urmează să o aibă persoana respectivă.
4. Cererea prin care se solicită prezența funcționarilor
vamali în calitate de expert și martor va fi întocmită în
conformitate cu legislația statului părții contractante
solicitate.
ARTICOLUL 11
Excepții de la obligația de a acorda asistență

1. În cazul în care partea contractantă solicitată
consideră că îndeplinirea unei cereri este susceptibilă de a
prejudicia suveranitatea, securitatea sau alte interese
esențiale ale statului său, aceasta poate refuza să acorde
asistența solicitată conform prezentului acord, în totalitate
sau parțial, ori poate condiționa acordarea asistenței
solicitate în funcție de anumite circumstanțe.
2. În cazul în care partea contractantă solicitantă cere o
asistență pe care ea însăși nu ar putea să o acorde
administrației vamale a celeilalte părți contractante, ea va
menționa aceasta în cerere. Partea contractantă solicitată
va decide în legătură cu modul de soluționare a cererii.
3. Dacă asistența este refuzată, motivele refuzului
trebuie notificate în scris imediat părții contractante
solicitante.

MONITORUL OFICIAL AL ROMÂNIEI, PARTEA I, Nr. 43/13.I.2005
ARTICOLUL 12
Simplificarea formalităților vamale

Administrațiile vamale vor întreprinde de comun acord
măsurile necesare pentru simplificarea formalităților vamale,
în scopul facilitării și accelerării circulației mărfurilor între
teritoriile statelor părților contractante.
ARTICOLUL 13
Asistența tehnică

Administrațiile vamale își pot acorda asistență tehnică în
domeniul vamal după cum urmează:
a) schimb de funcționari vamali pentru a le fi prezentate
mijloacele avansate folosite la controlul vamal;
b) schimb de informații și experiență în folosirea
echipamentului tehnic de control;
c) pregătirea și perfecționarea funcționarilor vamali;
d) schimb de experți în domeniul vamal;
e) schimb de informații specifice, științifice și tehnice,
referitoare la aplicarea prevederilor vamale.
ARTICOLUL 14
Cheltuieli

1. Părțile contractante renunță reciproc la toate
pretențiile de rambursare a cheltuielilor rezultate din
aplicarea prezentului acord, cu excepția cheltuielilor pentru
experți și martori, precum și pentru interpreți și traducători,
care nu aparțin serviciilor publice.
2. Dacă soluționarea cererii implică cheltuieli
substanțiale sau extraordinare, administrațiile vamale se vor
consulta în legătură cu stabilirea termenelor și a condițiilor
în care se va executa cererea de asistență, precum și cu
modul în care vor fi suportate cheltuielile.
ARTICOLUL 15
Aplicarea acordului

1. Administrațiile vamale ale părților contractante sunt
însărcinate cu îndeplinirea cooperării și acordarea asistenței
reciproce prevăzute în prezentul acord. Aceste autorități vor
stabili de comun acord documentația necesară în acest
scop.
2. Reprezentanții administrațiilor vamale ale părților
contractante se vor întâlni ori de câte ori va fi necesar,
dar cel puțin o dată pe an, alternativ în cele două state,
pentru a analiza aplicarea prevederilor prezentului acord și
pentru a soluționa alte probleme de ordin practic privind

7

cooperarea și asistența reciprocă dintre administrațiile
vamale ale părților contractante.
3. Administrațiile vamale ale părților contractante vor
stabili în comun modalitățile practice de aplicare a
prezentului acord.
4. Pentru îndeplinirea scopurilor prezentului acord,
administrațiile vamale ale părților contractante vor desemna
persoanele oficiale de legătură și vor face schimb de liste,
indicând numele, funcțiile și numerele de telefon și de fax
ale acestor persoane. Ele pot, de asemenea, să convină
ca serviciile lor de investigații să aibă între ele contacte
directe.
ARTICOLUL 16
Soluționarea diferendelor

Orice diferende apărute în cursul aplicării sau
interpretării prezentului acord vor fi soluționate prin
consultări între administrațiile vamale ale părților
contractante.
Diferendele care nu pot fi soluționate prin consultări
între administrațiile vamale vor fi rezolvate pe cale
diplomatică.
ARTICOLUL 17
Intrarea în vigoare

1. Prezentul acord va intra în vigoare în cea de-a 30-a
zi de la data primirii ultimei notificări prin care părțile
contractante se informează, pe cale diplomatică, despre
îndeplinirea procedurilor legale interne necesare intrării sale
în vigoare.
2. Prezentul acord se încheie pentru o perioadă de
5 ani și se va prelungi în mod automat pentru noi
perioade de câte un an, dar fiecare parte contractantă îl
poate denunța oricând printr-o notificare scrisă transmisă
prin canale diplomatice.
3. Prezentul acord își va înceta valabilitatea după 3 luni
de la data notificării scrise de denunțare, transmisă pe căi
diplomatice celeilalte părți contractante. Procedurile în curs
de desfășurare, în momentul încetării valabilității, vor fi
încheiate, totuși, în conformitate cu prevederile prezentului
acord.
Semnat la București la 11 octombrie 2004, în două
exemplare originale, în limbile română, azeră și engleză,
toate textele fiind egal autentice. În caz de divergențe de
interpretare, va prevala textul în limba engleză.
Pentru Guvernul Republicii Azerbaidjan,
Yagub Eyyubov

Pentru Guvernul României,
Tudor Tănăsescu

GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli pe anul 2005
al Companiei Naționale îUnifarm“ — S.A. București, aflată sub autoritatea Ministerului Sănătății
În temeiul art. 108 din Constituția României, republicată, al art. 38 alin. (1) din Legea bugetului de stat pe anul
2005 nr. 511/2004 și al art. 2 alin. (1) din Ordonanța de urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar, aprobată cu modificări prin Legea nr. 59/2002, cu completările
ulterioare,
Guvernul României

adoptă prezenta hotărâre.

Art. 1. — (1) Se aprobă bugetul de venituri și
cheltuieli pe anul 2005 al Companiei Naționale
îUnifarm“ — S.A. București, aflată sub autoritatea
*) Anexa se comunică Ministerului Sănătății.

Ministerului Sănătății, prevăzut în anexa*) care face
parte integrantă din prezenta hotărâre.

8

MONITORUL OFICIAL AL ROMÂNIEI, PARTEA I, Nr. 43/13.I.2005

(2) Defalcarea pe trimestre și pe luni a indicatorilor
prevăzuți în bugetul de venituri și cheltuieli al Companiei
Naționale îUnifarm“ — S.A. București se face de către
Ministerul Sănătății, în termen de 30 de zile de la data
intrării în vigoare a prezentei hotărâri.
Art. 2. — (1) Nivelul cheltuielilor aferente veniturilor,
prevăzut în bugetul de venituri și cheltuieli al Companiei
Naționale îUnifarm“ — S.A. București, stabilit la art. 1,
reprezintă limită maximă și nu poate fi depășit decât în
cazuri justificate și numai cu aprobarea Guvernului, la
propunerea Ministerului Sănătății, cu avizul Ministerului
Finanțelor Publice și al Ministerului Muncii, Solidarității
Sociale și Familiei.
(2) În situația în care în cursul execuției bugetului se
înregistrează depășiri ale veniturilor aprobate, Compania

Națională îUnifarm“ — S.A. București va putea efectua
cheltuieli proporțional cu gradul de realizare a veniturilor,
cu încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.
(2) Contravenției prevăzute la alin. (1) i se aplică
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările
ulterioare.
Art. 4. — Contravenția se constată și amenda se aplică
de către organele de control financiar ale statului,
împuternicite potrivit legii, persoanelor vinovate de
nerespectarea dispozițiilor art. 2.

PRIM-MINISTRU INTERIMAR

EUGEN BEJINARIU
Contrasemnează:
Ministrul sănătății,
Ovidiu Brînzan
p. Ministrul muncii, solidarității sociale și familiei,
Valentin Mocanu,
secretar de stat
Ministrul finanțelor publice,
Mihai Nicolae Tănăsescu

București, 28 decembrie 2004.
Nr. 2.454.

ACTE
ALE

ALE

ORGANELOR

ADMINISTRAȚIEI

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 2.134 din 17 noiembrie 2004

DE

SPECIALITATE

PUBLICE

CENTRALE

MINISTERUL ADMINISTRAȚIEI ȘI INTERNELOR
Nr. 460 din 21 decembrie 2004

ORDIN
privind aprobarea Procedurii de desemnare a organismelor
pentru atestarea conformității produselor pentru construcții
În conformitate cu prevederile art. 27 alin. (3) din Hotărârea Guvernului nr. 622/2004 privind stabilirea condițiilor
de introducere pe piață a produselor pentru construcții,
în temeiul prevederilor art. 38 alin. 2 din Legea nr. 10/1995 privind calitatea în construcții, cu modificările
ulterioare, ale art. 2 pct. 45 și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare, și ale art. 9
alin. (4) din Ordonanța de urgență a Guvernului nr. 63/2003 privind organizarea și funcționarea Ministerului Administrației
și Internelor, aprobată cu modificări și completări prin Legea nr. 604/2003, cu modificările ulterioare,
ministrul transporturilor, construcțiilor și turismului și ministrul administrației și internelor emit următorul ordin:
Art. 1. — Se aprobă Procedura de desemnare a
organismelor pentru atestarea conformității produselor
pentru construcții, prevăzută în anexa care face parte
integrantă din prezentul ordin.
Art. 2. — Comisiile de recunoaștere din cadrul
Ministerului Transporturilor, Construcțiilor și Turismului și
Ministerului Administrației și Internelor vor urmări punerea
în aplicare a prevederilor prezentului ordin.
Art. 3. — Prezentul ordin se publică în Monitorul Oficial
al României, Partea I.

Art. 4. — La data publicării prezentului ordin se abrogă
Ordinul ministrului lucrărilor publice, transporturilor și
locuinței, al ministrului de interne și al ministrului
administrației publice nr. 308/409/189/2003 pentru
aprobarea Procedurii de evaluare și desemnare a
organismelor abilitate pentru atestarea conformității
produselor pentru construcții, publicat în Monitorul Oficial al
României, Partea I, nr. 297 din 5 mai 2003.

p. Ministrul transporturilor, construcțiilor și turismului,
Traian Panait,
secretar de stat

Ministru de stat, ministrul administrației și internelor,
Marian Florian Săniuță

9

MONITORUL OFICIAL AL ROMÂNIEI, PARTEA I, Nr. 43/13.I.2005

ANEXĂ

PROCEDURA
de desemnare a organismelor pentru atestarea conformității produselor pentru construcții
CAPITOLUL I
Obiectul și domeniul de aplicare
Art. 1. — Prezenta procedură stabilește condițiile și
regulile de procedură privind recunoașterea, desemnarea și
notificarea, după caz, a organismelor și laboratoarelor care
participă la atestarea conformității produselor pentru
construcții, prevăzute la art. 27 alin. (1) din Hotărârea
Guvernului nr. 622/2004 privind stabilirea condițiilor de
introducere pe piață a produselor pentru construcții,
denumite în continuare organisme, cu excepția cazurilor în
care există prevederi distincte pentru organisme și
laboratoare.
Art. 2. — (1) Organismele prevăzute la art. 1 sunt
supuse, în principiu, regulilor comune de procedură privind
desemnarea, stabilite prin Hotărârea Guvernului
nr. 487/2002 pentru aprobarea Normelor metodologice
privind desemnarea și notificarea națională a laboratoarelor
de încercări, precum și a organismelor de certificare și de
inspecție care realizează evaluarea conformității produselor
din domeniile reglementate prevăzute în Legea
nr. 608/2001 privind evaluarea conformității produselor, cu
modificările și completările ulterioare, denumite în
continuare norme metodologice, adaptate și/sau completate,
după caz, corespunzător cerințelor domeniului reglementat
specific.
(2) În domeniul produselor pentru construcții nu sunt
aplicabile procedurile modulare de evaluare a conformității,
prevăzute la art. 19 alin. (2) din Legea nr. 608/2001, cu
modificările și completările ulterioare, ci procedurile aferente
sistemelor de atestare a conformității produselor, prevăzute
la pct. 2 din anexa nr. 3 la Hotărârea Guvernului
nr. 622/2004, ceea ce implică un alt mod de identificare a
domeniilor de competență, a funcțiilor și a sarcinilor
specifice ce revin organismelor desemnate.
(3) Prevederile specifice referitoare la evaluarea,
recunoașterea și desemnarea organismelor în domeniul
produselor pentru construcții, cuprinse în prezenta
procedură, sunt stabilite pe baza condițiilor prevăzute în
cap. V, VII și IX și în anexele nr. 3 și 4 din Hotărârea
Guvernului nr. 622/2004 și cu luarea în considerare a
prevederilor cuprinse în ghidurile adoptate de Comisia
Europeană în acest domeniu.
CAPITOLUL II
Documente de referință
Art. 3. — (1) La baza prevederilor cuprinse în prezenta
procedură au stat următoarele acte normative:
a) Hotărârea Guvernului nr. 622/2004 privind stabilirea
condițiilor de introducere pe piață a produselor pentru
construcții, publicată în Monitorul Oficial al României,
Partea I, nr. 421 din 11 mai 2004;
b) Legea nr. 608/2001 privind evaluarea conformității
produselor, publicată în Monitorul Oficial al României,
Partea I, nr. 712 din 8 noiembrie 2001, cu modificările și
completările ulterioare aduse prin Ordonanța Guvernului
nr. 71/2003, publicată în Monitorul Oficial al României,
Partea I, nr. 621 din 30 august 2003, aprobată cu
modificări prin Legea nr. 503/2003, publicată în Monitorul
Oficial al României, Partea I, nr. 876 din 10 decembrie
2003, Ordonanța Guvernului nr. 62/2004, publicată în
Monitorul Oficial al României, Partea I, nr. 741 din
17 august 2004, aprobată cu modificări prin Legea

nr. 406/2004, publicată în Monitorul Oficial al României,
Partea I, nr. 941 din 14 octombrie 2004;
c) Hotărârea Guvernului nr. 487/2002 pentru aprobarea
Normelor metodologice privind desemnarea și notificarea
națională a laboratoarelor de încercări, precum și a
organismelor de certificare și de inspecție care realizează
evaluarea conformității produselor din domeniile
reglementate prevăzute în Legea nr. 608/2001 privind
evaluarea conformității produselor, publicată în Monitorul
Oficial al României, Partea I, nr. 388 din 6 iunie 2002, cu
modificările și completările ulterioare aduse prin Hotărârea
Guvernului nr. 298/2004, publicată în Monitorul Oficial al
României, Partea I, nr. 249 din 22 martie 2004;
d) Ordinul ministrului transporturilor, construcțiilor și
turismului nr. 1.558/2004 pentru aprobarea Regulamentului
privind atestarea conformității produselor pentru construcții,
publicat în Monitorul Oficial al României, Partea I, nr. 1.211
din 16 decembrie 2004.
(2) Prezenta procedură cuprinde prevederi cu referire la
următoarele standarde, la a căror aplicare trebuie luată în
considerare ultima ediție a standardului citat:
a) SR EN 45004 îCriterii generale pentru funcționarea
diferitelor tipuri de organisme care efectuează inspecția“;
b) SR EN 45011 îCriterii generale pentru organisme de
certificare care efectuează certificarea produselor“;
c) SR EN 45012 îCriterii generale pentru organisme de
certificare care efectuează certificarea sistemelor calității“;
d) SR EN ISO/CEI 17025 îCerințe generale pentru
competența laboratoarelor de încercări și etalonări“.
(3) La stabilirea prevederilor prezentei proceduri s-au
luat în considerare recomandările Comisiei Europene
cuprinse în următoarele documente:
a) Ghidul comunitar A — Desemnarea organismelor
recunoscute în domeniul directivei îProduse pentru
construcții“;
b) Ghidul comunitar K — Sistemele de atestare a
conformității și rolul și sarcinile organismelor notificate în
domeniul directivei îProduse pentru construcții“.
CAPITOLUL III
Termeni și definții
Art. 4. — (1) Termenii de specialitate utilizați în
prezenta procedură sunt prevăzuți și definiți în documentele
de referință menționate în cap. II.
(2) Prescurtările utilizate în textul procedurii se înțeleg
astfel:
CPF = controlul producției în fabrică;
C.T.P.C. = Consiliul Tehnic Permanent pentru
Construcții;
PECA = Protocol la Acordul european privind evaluarea
conformității și acceptarea produselor industriale;
I.G.S.U. = Inspectoratul General pentru Situații de
Urgență.
CAPITOLUL IV
Domenii și condiții de recunoaștere și desemnare
Art. 5. — (1) În domeniul produselor pentru construcții,
recunoașterea și desemnarea organismelor se stabilesc pe
familii/subfamilii de produse, pe sisteme de atestare a
conformității și pentru realizarea de funcții și sarcini
specifice pentru atestarea conformității produselor, așa cum
sunt identificate prin prevederile prezentei proceduri.

10

MONITORUL OFICIAL AL ROMÂNIEI, PARTEA I, Nr. 43/13.I.2005

(2) Recunoașterea se acordă de una dintre cele două
autorități competente pentru desemnare prevăzute la
art. 27 alin. (2) din Hotărârea Guvernului nr. 622/2004, prin
comisiile de recunoaștere constituite în acest scop conform
art. 23 din normele metodologice, care emit certificatele de
recunoaștere, după cum urmează:
a) Ministerul Transporturilor, Construcțiilor și Turismului,
pentru organismele specializate pe toate familiile de
produse pentru construcții și pe toate funcțiile specifice, cu
excepția celor prevăzute la lit. b);
b) Ministerul Administrației și Internelor, pentru
organismele specializate pe familiile de produse care
cuprind mijloace fixe pentru alarmare/detectare a
incendiului, pentru stingerea incendiului, pentru controlul
focului și fumului și pentru prevenirea exploziilor și produse
cu rol de protecție la foc, precum și pentru laboratoarele
de încercări care efectuează încercările de comportare la
foc pentru oricare dintre familiile de produse pentru
construcții.
(3) Comisiile de recunoaștere se constituie și
funcționează la fiecare autoritate competentă pentru
desemnare, conform regulamentelor de organizare și
funcționare proprii, având în vedere realizarea colaborărilor
necesare.
(4) Desemnarea organismelor recunoscute de ambele
autorități competente, precum și suspendarea, limitarea sau
retragerea desemnărilor se aprobă prin ordin al ministrului
de resort, care se publică în Monitorul Oficial al României,
Partea I.
(5) De la data intrării în vigoare a protocolului PECA în
domeniul produselor pentru construcții sau de la data
aderării României la Uniunea Europeană, dacă un astfel de
protocol nu este încheiat anterior, Ministerul Transporturilor,
Construcțiilor și Turismului răspunde de aplicarea procedurii
de notificare a organismelor desemnate în relație cu
Comisia Europeană și cu statele membre ale Uniunii
Europene.
(6) Evaluarea organismelor care solicită desemnarea,
precum și supravegherea organismelor recunoscute și
desemnate se realizează de către C.T.P.C., pentru
organismele prevăzute la alin. (2) lit. a), și de către
I.G.S.U., pentru organismele prevăzute la alin. (2) lit. b).
(7) Costurile aferente evaluării și supravegherii pe
perioada desemnării se stabilesc pe bază de tarife, care se
actualizează anual, și se suportă de organismele
solicitante.
Art. 6. — (1) Pot fi recunoscute și desemnate orice
persoane juridice sau, în unele cazuri, entități din cadrul
unor persoane juridice, cu sediul în România, care
funcționează ca organisme de certificare, ca organisme de
inspecție și/sau ca laboratoare de încercări și îndeplinesc
cumulativ cerințele de acreditare prealabilă prevăzute la
art. 16 din Legea nr. 608/2001, cu modificările și
completările ulterioare, și condițiile minimale prevăzute în
anexa nr. 4 la Hotărârea Guvernului nr. 622/2004, tratate
potrivit prevederilor prezentei proceduri.
(2) Persoana juridică sau entitatea poate fi desemnată,
pe baza propriei solicitări, pentru exercitarea funcțiilor
prevăzute la alin. (3) și pentru efectuarea sarcinilor
specifice prevăzute la alin. (4), cu referire la anumite familii
de produse pentru construcții și în corelare cu sistemele de
atestare a conformității aplicabile familiilor de produse
respective, identificate conform prevederilor Regulamentului
privind atestarea conformității produselor pentru construcții.
(3) În domeniul produselor pentru construcții pot fi
recunoscute și desemnate organisme pentru exercitarea
următoarelor funcții:

a) certificarea conformității produselor, denumite în
continuare organisme de certificare produs;
b) certificarea conformității controlului producției în
fabrică, denumite în continuare organisme de certificare
CPF;
c) inspecție, denumite în continuare organisme de
inspecție;
d) încercări, denumite în continuare laboratoare de
încercări.
(4) Sarcinile specifice ce revin organismelor, în corelare
cu sistemele de atestare a conformității, sunt:
a) certificarea conformității produsului și eliberarea
certificatului de conformitate EC, pentru sistemele 1+ și 1;
b) certificarea conformității CPF, pentru sistemele 2+ și 2;
c) supravegherea CPF, pentru sistemele 1+, 1 și 2+;
d) inspecția CPF, pentru sistemele 1+, 1, 2+ și 2;
e) încercări inițiale de tip ale produsului, pentru
sistemele 1+, 1 și 3;
f) încercări prin sondaj pe eșantioane prelevate de la
locul producției, de pe piață sau de pe șantiere, pentru
sistemul 1+.
Art. 7. — (1) Un organism poate fi recunoscut și
desemnat pentru una sau mai multe familii/subfamilii de
produse pentru construcții, precum și pentru o
familie/subfamilie de produse, pe o singură funcție, pe mai
multe sau pe toate funcțiile care intervin în
sistemul/sistemele
de
atestare
a
conformității
aplicabil/aplicabile familiei/subfamiliei respective, dintre cele
prevăzute la art. 6 alin. (3).
(2) Organismele solicitante trebuie să dovedească
îndeplinirea condițiilor relevante pentru recunoaștere și
desemnare pe fiecare domeniu acoperit de acestea.
Art. 8. — (1) Entități legate juridic de operatori
economici nu pot fi desemnate în nici un caz ca
organisme de certificare și ca organisme de inspecție,
putând fi desemnate doar ca laboratoare de încercări și
numai în cazuri speciale și justificate (de exemplu,
laboratorul este unicul din țară sau dintr-o zonă teritorială,
care dispune de aparatura de încercare necesară).
(2) În sensul prezentei proceduri, prin operator economic
se înțelege orice persoană juridică sau persoană fizică
autorizată care introduce pe piață produse pentru
construcții în calitate de producător, reprezentant autorizat
al producătorului sau importator, definiți conform
prevederilor art. 4 alin. (1) lit. m), v) și z) din Legea
nr. 608/2001, cu modificările și completările ulterioare.
(3) Un organism se consideră legat de un operator
economic în următoarele situații:
a) este parte a aceleiași societăți ca și unitatea de
producție;
b) este entitate separată juridic de unitatea de
producție, dar este în întregime sau în majoritate
proprietatea unității de producție;
c) este independent, dar unitatea de producție deține o
anumită cotă de acțiuni;
d) este separat de unitatea de producție, dar ambele au
o societate-mamă comună care deține în întregime sau în
majoritate proprietatea;
e) este separat de unitatea de producție, dar ambele au
o societate-mamă comună care deține o anumită cotă de
acțiuni;
f) este în proprietatea unei organizații reprezentând mai
mulți producători (de exemplu, o asociație cu scop
comercial).
Art. 9. — (1) Organismele de certificare, organismele de
inspecție și laboratoarele pot subcontracta executarea
unora dintre sarcinile ce le revin altor organisme și/sau
laboratoare.

MONITORUL OFICIAL AL ROMÂNIEI, PARTEA I, Nr. 43/13.I.2005
(2) Un organism desemnat care subcontractează rămâne
în orice situație răspunzător pentru toate activitățile
acoperite de desemnare. Subcontractarea nu se poate
referi la delegarea autorității sau a responsabilităților
corespunzătoare funcției desemnate.
(3) Un organism desemnat nu poate în nici un caz să
subcontracteze toate activitățile. De asemenea, este
interzisă subcontractarea îîn serie“.
(4) Organismele de certificare nu pot subcontracta
activitățile de evaluare și acceptare. Pot fi subcontractate
numai activități tehnice, precis delimitate și riguros detaliate,
de exemplu încercări, examinări, comparații, eșantionări sau
audituri pentru calitate.
Art. 10. — În scopul asigurării unei aplicări practice
uniforme a sarcinilor ce revin diferitelor organisme
recunoscute și desemnate în cadrul sistemelor de atestare
a conformității, precum și a evaluărilor în vederea
recunoașterii și desemnării, C.T.P.C. va întocmi, când este
cazul, împreună cu I.G.S.U., instrucțiuni detaliate privind
rolul și raporturile dintre organisme pentru realizarea
metodelor de încercare, inspecție și certificare prevăzute în
specificațiile tehnice. Aceste instrucțiuni vor fi puse la
dispoziție organismelor interesate, contra cost.
CAPITOLUL V
Solicitarea recunoașterii și desemnării
Art. 11. — (1) Solicitarea organismului se realizează
conform art. 5 alin. (3) din normele metodologice, cu
completările de mai jos.
(2) Cererea de desemnare trebuie întocmită
corespunzător modelului prezentat în anexa nr. 1.
(3) Cererea de desemnare trebuie însoțită de
următoarele documente:
a) certificatul de înmatriculare la Oficiul Național al
Registrului Comerțului sau orice act juridic echivalent
privind înființarea, în copie;
b) certificatul de acreditare ca organism de evaluare a
conformității, emis de organismul național de acreditare, în
copie;
c) raportul întocmit de organismul național de acreditare,
referitor la procedura de evaluare a conformității
documentată și aplicată de către solicitant și la sistemul de
management al calității implementat de acesta;
d) descrierea tipului de activitate la care se referă
desemnarea, potrivit prevederilor art. 6 alin. (3) și (4);
e) nominalizarea familiei/subfamiliilor de produse pentru
construcții și a utilizărilor preconizate aferente, care va/vor
fi acoperită/acoperite de desemnarea care se solicită,
identificate potrivit prevederilor din anexele nr. I, II și III la
Regulamentul privind atestarea conformității produselor
pentru construcții;
f) datele specifice de personal, de calificare și de
experiență profesională, referitoare la directorul
organismului, la locțiitorul acestuia, la personalul cu funcții
de conducere și la personalul tehnic, potrivit prevederilor
art. 16;
g) descrierea sumară a spațiilor de lucru și a
echipamentelor tehnice și indicarea procedurilor operaționale
specifice;
h) declarație privind relațiile economice și juridice ale
solicitantului, persoană juridică sau entitate, ale directorului
și ale celorlalți angajați ai solicitantului cu operatorii
economici;
i) documentele referitoare la subcontractarea activităților
în legătură cu sarcinile pentru care solicită desemnarea, în
copie;

11

j) modelele documentelor ce urmează a fi eliberate:
certificat de conformitate EC, certificat de conformitate a
CPF, raport de încercare, după caz;
k) asigurarea de răspundere civilă, în copie, pentru
cazul în care răspunderea nu revine statului prin lege,
însoțită de o adresă emisă de societatea de asigurare, prin
care să se confirme că polița de asigurare acoperă
despăgubirile care pot fi solicitate în urma activității pentru
care se solicită desemnarea;
l) o declarație scrisă prin care solicitantul este de acord
ca organismul național de acreditare să pună la dispoziție
autorității competente, la cerere, documente și informații în
legătură cu acreditarea sa;
m) dovada de plată a costului pentru evaluarea inițială.
(4) În situațiile prevăzute la art. 7 alin. (1), cererile
trebuie să exprime explicit domeniul de desemnare solicitat
prin întocmirea documentelor prevăzute la alin. (3) lit. e)
sub forma unor liste distincte:
a) pentru o singură familie/subfamilie de produse și mai
multe funcții care intervin în cadrul sistemelor de atestare
aplicabile familiei respective; sau
b) pentru o singură funcție și mai multe familii/subfamilii
de produse, cu specificarea sistemelor de atestare
aplicabile familiilor respective.
(5) Documentele prevăzute la alin. (3) trebuie prezentate
astfel încât să permită evaluarea îndeplinirii condițiilor
minimale prevăzute în anexa nr. 4 la Hotărârea Guvernului
nr. 622/2004 pentru fiecare dintre familiile de
produse/funcțiile specifice solicitate pentru desemnare.
Art. 12. — (1) În funcție de familia de produse/funcțiile
pentru care se solicită desemnarea, cererile pentru
desemnare și dosarul cu documente însoțitoare se depun
la autoritatea competentă pentru desemnare, care le
înregistrează prin secretariatul comisiei de recunoaștere.
(2) În maximum două zile, dosarele aferente cererilor
înregistrate la autoritățile competente se transmit la
C.T.P.C., respectiv I.G.S.U., în vederea evaluării.
(3) Comisia de recunoaștere din cadrul Ministerului
Administrației și Internelor înștiințează Comisia de
recunoaștere din cadrul Ministerului Transporturilor,
Construcțiilor și Turismului în termen de maximum 15 zile
asupra cererilor înregistrate.
(4) C.T.P.C. poate realiza evaluări și/sau supravegheri și
în domeniile din competența Ministerului Administrației și
Internelor, la solicitarea acestuia.
CAPITOLUL VI
Evaluarea solicitării
Art. 13. — (1) C.T.P.C., respectiv I.G.S.U., efectuează
evaluarea în vederea recunoașterii organismelor, în termen
de 30 de zile de la primirea dosarului, pe baza
documentației prezentate potrivit prevederilor art. 11 și unui
audit la sediul solicitantului.
(2) În cazul în care dosarul depus nu este complet,
data de la care curge termenul prevăzut la alin. (1) se
decalează corespunzător cu perioada consumată pentru
completarea dosarului.
Art. 14. — (1) Conformitatea organismelor cu condițiile
minimale prevăzute în anexa nr. 4 la Hotărârea Guvernului
nr. 622/2004 se evaluează în raport cu cerințele relevante
prevăzute în standardele din seria SR EN 45000 pe baza
cărora au fost acreditate, considerate în contextul
specificațiilor tehnice pentru produse și/sau încercări
aferente domeniului de desemnare.
(2) Ca bază de evaluare a competenței pentru diversele
funcții și sarcini ale organismelor se utilizează certificatele
de acreditare eliberate de organismul național de acreditare,

12

MONITORUL OFICIAL AL ROMÂNIEI, PARTEA I, Nr. 43/13.I.2005

acreditarea după standardele din seria SR EN 45000 fiind
luată în considerare astfel:
a) pentru organismele de certificare produs: SR EN 45011;
b) pentru organismele de certificare CPF: SR EN 45012;
c) pentru organismele care efectuează inspecția și
supravegherea CPF: SR EN 45012;
d) pentru organismele care efectuează inspecția CPF și
alte activități specifice pentru inspecții de terță parte
(eșantionare, audituri etc): SR EN 45004;
e) pentru laboratoarele de încercări: SR EN ISO 17025.
Art. 15. — (1) Din documentele prezentate și din auditul
la sediu trebuie să rezulte că organismul are capabilitatea
tehnică necesară pentru produsul și/sau încercările
specifice.
(2) Pentru organismele de certificare și de inspecție
evaluarea se face comparativ cu specificațiile tehnice de
referință pentru produse, incluse în lista standardelor
române care transpun standarde europene armonizate și a
specificațiilor tehnice recunoscute, prevăzută la art. 13
alin. (3) din Hotărârea Guvernului nr. 622/2004, iar pentru
laboratoarele de încercări, comparativ cu standardele de
încercări prevăzute la art. 13 alin. (2) lit. a) din Hotărârea
Guvernului nr. 622/2004 sau cu părți ale acestora ori cu
metodele de încercare stabilite prin agremente tehnice
europene.
Art. 16. — (1) Organismele solicitante trebuie să dețină
suficient personal angajat permanent, care să aibă
pregătirea, instruirea, cunoștințele tehnice și experiența
necesare, corespunzător funcțiilor alocate, precum și un
director tehnic sau o funcție asimilată acestuia, care să
dețină responsabilitatea globală pentru supervizarea
activităților întregului personal.
(2) Directorul tehnic trebuie să fie absolvent al unei
instituții de învățământ superior cu caracter tehnic sau
științific, corespunzător domeniului de activitate al
organismului, și trebuie să dețină o experiență profesională
de cel puțin 5 ani în domeniul încercării, inspecției sau
certificării produselor pentru construcții ori în activități
comparabile.
(3) Directorul tehnic trebuie să își exercite funcția ca
ocupație de bază. Dacă directorul tehnic are o altă
ocupație de bază, această cerință poate fi considerată
satisfăcută și prin numirea unui locțiitor permanent care
trebuie să îndeplinească toate cerințele relevante pentru
directorul tehnic.
Art. 17. — Organismele și laboratoarele trebuie să
dispună de:
a) spațiile de lucru și echipamentele tehnice necesare,
în corelare cu specificațiile tehnice de produs și/sau
încercările relevante;
b) proceduri documentate pentru executarea sarcinilor
ce le revin și pentru utilizarea și mentenanța
echipamentului tehnic aferent;
c) un sistem pentru înregistrarea și documentarea
activităților efectuate.
Art. 18. — Pentru sarcinile organismelor implicate în
inspecția și/sau certificarea CPF se iau în considerare
numai acele aspecte ale controlului producției în fabrică,
necesare pentru satisfacerea cerințelor definite în
specificațiile tehnice de referință pentru produsele
respective.
Art. 19. — (1) Organismele care solicită desemnarea
trebuie să fie și să rămână, după desemnare, de terță
parte, respectiv independente de clienții lor sau de alte
părți interesate.
(2) Dacă totuși, în contextul prevederilor art. 8, este
necesară desemnarea unui laborator legat de un operator
economic, trebuie să fie prezentate dovezi concludente că

laboratorul funcționează în mod imparțial. Desemnarea
acordată unui astfel de laborator îl îndreptățește să își
efectueze sarcinile legate de atestarea conformității pentru
orice client, inclusiv pentru operatorul economic de care
este legat.
Art. 20. — (1) Organismele desemnate, în special
directorul tehnic și locțiitorul său permanent, trebuie să
asigure imparțialitatea.
(2) În mod special, în cazul prevăzut la art. 19 alin. (2),
trebuie acordată o atenție mărită pentru evaluarea
imparțialității. Cu cât este mai strânsă relația dintre
laborator și operatorul economic, cu atât mai stricte trebuie
să fie mijloacele de satisfacere a cerinței de imparțialitate
și mai ridicată severitatea cu care acestea sunt verificate și
supravegheate.
Art. 21. — (1) Condiția privind existența asigurării de
răspundere civilă se consideră îndeplinită și prin
prezentarea unei asigurări de garanție profesională.
(2) Cuantumul anual al asigurării trebuie să fie corelat
cu cifra de afaceri și cu natura riscurilor ce pot fi suportate
de organismul în cauză.
Art. 22. — (1) C.T.P.C., respectiv I.G.S.U., efectuează
evaluarea solicitărilor, prin personalul de specialitate
propriu, pe baza criteriilor stabilite prin prezenta procedură
și a referințelor prevăzute.
(2) Rezultatele evaluării sunt consemnate într-un raport
de evaluare, care, împreună cu dosarul complet de
evaluare, se înaintează comisiei de recunoaștere din cadrul
autorității competente pentru desemnare, în termenul
prevăzut la art. 13. În concluziile raportului de evaluare se
menționează propunerea de acordare sau de respingere a
recunoașterii și, dacă este cazul, motivele respingerii, cu
precizarea explicită a domeniului de competență recunoscut
sau respins, prin indicarea funcției organismului, a
subfamiliilor de produse și a sistemelor de atestare a
conformității aferente.
(3) După eliberarea certificatului de recunoaștere,
dosarele constituite în procesul de evaluare se retransmit
la C.T.P.C., respectiv la I.G.S.U., care le păstrează pe o
perioadă de 10 ani. Dosarele se pun, la cerere, la
dispoziție autorității competente pentru desemnare sau
organelor de control împuternicite de aceasta.
CAPITOLUL VII
Acordarea certificatului de recunoaștere și a desemnării
Art. 23. — (1) Autoritățile competente pentru desemnare
analizează și aprobă, prin comisiile de recunoaștere,
propunerile din raportul de evaluare, în termen de
maximum 10 zile de la primirea acestuia.
(2) În cadrul analizei, comisia de recunoaștere
examinează raportul de evaluare și documentele din
dosarul de evaluare, verificând respectarea cerințelor
prevăzute prin prezenta procedură și urmărind gradul de
satisfacere a condițiilor minimale prevăzute în anexa nr. 4
la Hotărârea Guvernului nr. 622/2004 pe fiecare domeniu
de desemnare.
(3) În măsura în care este necesar pentru luarea
deciziilor privind recunoașterea și desemnarea, comisia de
recunoaștere poate întreprinde alte măsuri justificate pentru
informarea sa completă și corectă. Cheltuielile ocazionate
de realizarea acestor măsuri se suportă de solicitanți.
(4) Rezultatul analizei efectuate de comisia de
recunoaștere și decizia acesteia se consemnează printr-un
proces-verbal în registrul unic gestionat de comisie.
(5) În termen de maximum 3 zile de la adoptarea
deciziei de recunoaștere, comisia de recunoaștere

MONITORUL OFICIAL AL ROMÂNIEI, PARTEA I, Nr. 43/13.I.2005
eliberează certificatul de recunoaștere sau, în situația în
care solicitantul nu dovedește conformitatea cu cerințele
prevăzute în prezenta procedură, comunică solicitantului
respingerea motivată a recunoașterii.
(6) Modelul certificatului de recunoaștere este prevăzut
în anexa nr. 2.
Art. 24. — (1) Organismele care au primit certificatul de
recunoaștere din partea oricăreia dintre autoritățile
competente pentru desemnare, prevăzute la art. 5 alin. (2),
sunt înscrise în lista organismelor desemnate în domeniul
produselor pentru construcții, care se aprobă conform
prevederilor art. 5 alin. (4).
(2) Conform prevederilor art. 28 din Hotărârea
Guvernului nr. 622/2004, organismele din domeniul
produselor pentru construcții sunt supuse cerinței de
notificare. În acest scop, anterior emiterii ordinului de
desemnare, Ministerul Transporturilor, Construcțiilor și
Turismului solicită la Comisia Europeană atribuirea
numărului de identificare pentru fiecare organism ce va fi
notificat.
(3) Lista organismelor desemnate în domeniul
produselor pentru construcții conține următoarele informații
pentru fiecare organism desemnat: denumirea completă,
sediul, numărul de identificare ca organism notificat,
familiile de produse pentru construcții și utilizările
preconizate, numărul deciziei Comisiei Europene referitoare
la procedura de atestare a conformității familiei respective
de produse, sistemul de atestare a conformității și funcția
de evaluare a organismului. Modelul de întocmire a listei
organismelor desemnate în domeniul produselor pentru
construcții este prezentat în anexa nr. 3.
(4) C.T.P.C. întocmește și ține la zi baza de date
centralizată pentru actualizarea, ori de câte ori este
necesar, a ordinelor de aprobare a listei prevăzute la alin. (1).
(5) Ministerul Transporturilor, Construcțiilor și Turismului
notifică Comisiei Europene și celorlalte state membre ale
Uniunii Europene organismele desemnate în domeniul
produselor pentru construcții, conform procedurii aplicabile
la nivel comunitar.
(6) Pe durata desemnării, organismele sunt supuse
supravegherii permanente, conform prevederilor cap. VIII. O
desemnare acordată poate fi suspendată, limitată sau
retrasă conform prevederilor cap. IX.
CAPITOLUL VIII
Supravegherea organismelor recunoscute și desemnate
Art. 25. — (1) Organismele desemnate în domeniul
produselor pentru construcții trebuie să îndeplinească în
mod permanent cerințele și condițiile care au stat la baza
deciziei privind recunoașterea lor, precum și cerințele de
funcționare prevăzute la alin. (2).
(2) Pe perioada recunoașterii și desemnării, organismele
recunoscute și desemnate au următoarele obligații
generale:
a) să accepte numai solicitările care corespund
domeniului desemnat, din partea oricăror persoane
responsabile cu introducerea pe piață a produselor pentru
construcții;
b) să respecte, la toate nivelurile proprii de organizare,
condițiile care să asigure confidențialitatea;
c) să permită autorității competente pentru desemnare,
care le-a desemnat, să efectueze, prin C.T.P.C./I.G.S.U.,
auditurile de supraveghere planificate, precum și, dacă este
cazul, inspecții inopinate de supraveghere;
d) să participe, la intervale regulate, la schimburile de
experiență dintre organismele desemnate de profil,
programate de autoritatea competentă pentru desemnare;

13

e) să asigure menținerea la zi a instruirii personalului și
păstrarea, repararea și, după caz, înlocuirea echipamentelor
tehnice, astfel încât condițiile de desemnare să fie
îndeplinite pe toată durata desemnării;
f) să păstreze și să actualizeze înregistrările relevante
privind calificarea, perfecționarea și experiența profesională
a personalului propriu;
g) să elaboreze și să actualizeze procedurile din care
rezultă obligațiile și responsabilitățile personalului;
h) să elaboreze o documentație sintetică privind
îndeplinirea obligațiilor prevăzute la lit. d)—g), pe care să o
pună la dispoziție personalului;
i) să comunice imediat autorității competente pentru
desemnare, care le-a desemnat, schimbarea directorului
tehnic sau a locțiitorului său permanent și să facă
cunoscute, cu cel puțin 10 zile înainte de a fi puse în
aplicare, intențiile de modificare importante survenite în
legătură cu oricare dintre documentele prevăzute la art. 11
alin. (3), precum și orice altă măsură care ar putea afecta
îndeplinirea cerințelor pentru desemnare;
j) să plătească anual costurile aferente auditului de
supraveghere planificat.
(3) Laboratoarele de încercări și organismele de
inspecție pot să utilizeze numai aparatură de încercare
verificată potrivit regulilor tehnice general cunoscute; în
scopul validării rezultatelor la încercări laboratoarele și
organismele de inspecție trebuie să participe la încercările
comparative programate de autoritatea competentă pentru
desemnare.
Art. 26. — (1) Organismele de certificare, organismele
de inspecție și laboratoarele de încercări trebuie să
întocmească rapoarte anuale privind activitățile lor de
certificare, inspecție și încercare, inclusiv documentația
relevantă. Rapoartele se întocmesc pentru activitatea pe un
an calendaristic și se transmit la C.T.P.C./I.G.S.U. până la
data de 1 februarie a anului următor, în vederea utilizării
acestora în cadrul activităților de supraveghere.
(2) Rapoartele trebuie să conțină un rezumat cu
informații asupra subiectului respectiv, cu privire la
personalul implicat, procedurile aplicate corespunzător
cerințelor tehnice, rezultatele obținute și unitățile de
producție controlate. De asemenea, rapoartele trebuie să
conțină data/datele încercării/încercărilor, data certificării și
perioada de inspecție, după caz. Rapoartele se semnează
de directorul tehnic al organismului. Rapoartele se
păstrează de către C.T.P.C./I.G.S.U. pe o durată de 10 ani
și se pun la dispoziție, la cerere, autorităților competente
pentru desemnare, în cadrul activității de supraveghere a
organismelor desemnate în domeniul produselor pentru
construcții.
(3) Pe baza rapoartelor prevăzute la alin. (1), C.T.P.C.,
respectiv I.G.S.U., întocmește rapoarte anuale referitoare la
activitatea organismelor aflate sub supravegherea sa în
anul calendaristic precedent, care se transmit comisiilor de
recunoaștere din cadrul autorităților competente de resort
până la data de 1 martie.
Art. 27. — (1) Prevederile referitoare la supravegherea
organismelor, cuprinse în cap. II secțiunea a 3-a din
normele metodologice, se aplică și organismelor desemnate
în domeniul produselor pentru construcții.
(2) Activitățile de supraveghere a organismelor
desemnate în domeniul produselor pentru construcții se
efectuează de C.T.P.C., respectiv de I.G.S.U., prin schimb
curent de informații și audituri de supraveghere planificate,
precum și, dacă este cazul, prin inspecții inopinate de
supraveghere. Auditurile de supraveghere planificate se
stabilesc prin programe de supraveghere care se
elaborează de către C.T.P.C./I.G.S.U., prin colaborare între
ele și/sau cu organismul național de acreditare, pentru
corelarea diferitelor programe de supraveghere.

14

MONITORUL OFICIAL AL ROMÂNIEI, PARTEA I, Nr. 43/13.I.2005

(3) Auditurile și/sau inspecțiile de supraveghere se
finalizează cu rapoarte de supraveghere, prin care se
consemnează gradul de îndeplinire a cerințelor prevăzute
la art. 25 și se fac propuneri referitoare la menținerea sau,
după caz, la limitarea, suspendarea ori retragerea
desemnărilor acordate. Rapoartele de supraveghere se
transmit comisiilor de recunoaștere care au acordat
recunoașterea organismelor în cauză, împreună cu
documentele considerate relevante pentru justificarea
propunerilor respective.
(4) În situația în care în cadrul procesului de
supraveghere se constată neconformități în legătură cu
îndeplinirea cerințelor prezentei proceduri, C.T.P.C.,
respectiv I.G.S.U., dacă este cazul împreună cu organismul
național de acreditare, și organismul în cauză stabilesc un
program de acțiuni corective necesare pentru eliminarea
neconformităților, precum și modul de urmărire și raportare
a realizării acestora, care se supun avizării comisiei de
recunoaștere implicate.
(5) Comisiile de recunoaștere analizează periodic
situația organismelor desemnate pe baza rapoartelor de
supraveghere, a documentelor anexate, a programelor de
acțiuni corective, a eventualelor sesizări și reclamații și a
oricăror alte informații relevante pe care le dețin și decid
asupra menținerii sau, după caz, a limitării, suspendării ori
retragerii desemnărilor acordate; rezultatul motivat al
deciziei se consemnează în registrul unic gestionat de
comisie.
(6) Menținerea sau, după caz, limitarea, suspendarea ori
retragerea desemnării se evidențează pe certificatul de
recunoaștere prin înscrierea pe verso a situației respective,
a numărului și datei deciziei în cauză.
(7) Modificările care survin asupra listei organismelor
desemnate ca urmare a deciziilor de limitare, suspendare
ori retragere a desemnărilor acordate se aprobă prin ordin
al ministrului de resort, care se publică în Monitorul Oficial
al României, Partea I.
(8) Deciziile de limitare, suspendare ori retragere a
desemnărilor acordate, referitoare la organisme notificate,
se notifică de Ministerul Transporturilor, Construcțiilor și
Turismului Comisiei Europene și statelor membre ale
Uniunii Europene.
CAPITOLUL IX
Limitarea, suspendarea și retragerea recunoașterii
și desemnării
Art. 28. — (1) Desemnarea expiră dacă organismul
renunță la desemnare printr-o comunicare scrisă, transmisă
autorității competente pentru desemnare, care l-a
recunoscut.
(2) Recunoașterea și desemnarea se retrag:
a) dacă apar ulterior motive care ar fi justificat
respingerea recunoașterii și desemnării;
b) dacă organismul a încălcat în mod repetat obligațiile
ce îi revin.
(3) Recunoașterea și desemnarea pot fi retrase dacă
organismul:
a) nu a avut activitate timp de 2 ani;
b) nu participă la schimbul de experiență prevăzut la
art. 25 alin. (1) lit. d);
c) nu participă la încercările comparative conform
art. 25 alin. (3).
Art. 29. — (1) Prevederile referitoare la limitarea,
suspendarea și retragerea desemnării, conform art. 9 și 10
din normele metodologice, se aplică și organismelor din
domeniul produselor pentru construcții.
(2) Deciziile referitoare la limitarea, suspendarea sau
retragerea desemnării unui organism se stabilesc de către

comisia de recunoaștere cu referire la familia de produse
și/sau funcția specifică afectată, pe baza propunerilor și a
documentelor justificative primite de la C.T.P.C./I.G.S.U.
CAPITOLUL X
Măsuri tranzitorii
Art. 30. — (1) Până la data intrării în vigoare a
protocolului sectorial PECA sau până la data aderării
României la Uniunea Europeană, dacă un astfel de
protocol nu a fost încheiat anterior, autoritățile competente
aprobă lista organismelor recunoscute prin ordin al
ministrului de resort, care se publică în Monitorul Oficial al
României, Partea I.
(2) Anterior emiterii ordinului de aprobare, autoritățile
competente solicită Ministerului Economiei și Comerțului,
conform prevederilor art. 19 alin. (1) din normele
metodologice, înscrierea organismelor în registrul
organismelor recunoscute și atribuirea numărului de
identificare național.
(3) Criteriile și condițiile pentru aprobare, precum și
pentru limitarea, suspendarea sau retragerea aprobării sunt
aceleași ca și pentru desemnare, cu excepția prevederilor
art. 31.
Art. 31. — (1) Aprobarea se acordă pentru perioada
prevăzută la art. 30 alin. (1), pe parcursul căreia se
efectuează cel puțin un audit de supraveghere planificat.
(2) Lista organismelor recunoscute cuprinde informațiile
prevăzute la art. 24 alin. (3), cu următoarele excepții:
a) în locul numărului de identificare ca organism
notificat, acordat de Comisia Europeană, se indică numărul
de identificare național, acordat de registrul organismelor
recunoscute;
b) în locul numărului deciziei Comisiei Europene
referitoare la procedura de atestare a conformității se
indică numărul tabelului din anexa nr. III la Regulamentul
privind atestarea conformității produselor pentru construcții.
(3) La încetarea perioadei tranzitorii prevăzute la art. 30
alin. (1), organismele recunoscute care solicită desemnarea
vor fi supuse unei noi evaluări.
CAPITOLUL XI
Responsabilități
Art. 32. — (1) Autoritățile competente pentru
desemnare, inclusiv prin comisiile de recunoaștere, au
următoarele responsabilități și atribuții în domeniile stabilite
la art. 5 alin. (2):
a) dețin responsabilitatea globală pentru recunoașterea
și desemnarea organismelor din domeniile lor de
specialitate;
b) aprobă prin ordin al ministrului de resort și publică
lista organismelor desemnate în domeniul produselor pentru
construcții și actualizările anuale ale acesteia;
c) asigură organizarea și funcționarea comisiilor de
recunoaștere, inclusiv colaborarea necesară dintre acestea;
d) înregistrează cererile de desemnare și le transmit la
C.T.P.C. în vederea evaluării, respectiv spre știință, după
caz;
e) analizează documentele justificative și aprobă
propunerile din rapoartele de evaluare și de supraveghere
ale C.T.P.C., respectiv I.G.S.U., după caz;
f) acordă recunoașterea și eliberează certificatele de
recunoaștere;
g) în perioada tranzitorie prevăzută la art. 30 alin. (1)
solicită înscrierea organismelor recunoscute în Registrul
organismelor recunoscute și acordarea numărului de
identificare național și aprobă prin ordin al ministrului de
resort lista organismelor recunoscute;

MONITORUL OFICIAL AL ROMÂNIEI, PARTEA I, Nr. 43/13.I.2005
h) aprobată limitarea, suspendarea și retragerea
recunoașterilor acordate.
(2) Ministerul Transporturilor, Construcțiilor și Turismului
are, în plus, următoarele responsabilități:
a) solicită Comisiei Europene numărul de identificare
pentru organismele desemnate în domeniul produselor
pentru construcții ce urmează să fie notificate;
b) notifică Comisiei Europene și statelor membre ale
Uniunii Europene organismele desemnate în domeniul
produselor pentru construcții, precum și, dacă este cazul,
limitarea, suspendarea sau retragerea desemnărilor acordate.
Art. 33. — (1) C.T.P.C. are următoarele atribuții:
a) efectuează evaluarea și supravegherea anuală a
organismelor din competența Ministerului Transporturilor,
Construcțiilor și Turismului, precum și, la cerere, a celor
din competența Ministerului Administrației și Internelor;
b) întocmește rapoartele de evaluare și de
supraveghere și le transmite autorității competente pentru
desemnare;
c) face propuneri privind acordarea, respingerea,
menținerea, limitarea, suspendarea sau retragerea
desemnării, după caz;
d) păstrează și gestionează dosarele constituite în
procesul de desemnare și supraveghere;
e) constituie și ține la zi baza de date centralizată,
referitoare la organismele desemnate în domeniul
produselor pentru construcții;

15

f) încasează sumele stabilite pentru evaluare și
supraveghere.
(2) Atribuțiile C.T.P.C. prevăzute la alin. (1), cu excepția
celei de la lit. e), revin și I.G.S.U. pentru organismele din
competența Ministerului Administrației și Internelor.
(3) I.G.S.U. pune periodic la dispoziție C.T.P.C.
informațiile necesare pentru actualizarea bazei de date
prevăzute la alin. (1) lit. e).
CAPITOLUL XII
Prevederi finale
Art. 34. — În temeiul prevederilor art. 25 din normele
metodologice, corelate cu prevederile art. 41 alin. (4)
lit. a) din Hotărârea Guvernului nr. 622/2004, laboratoarele
de încercări autorizate în baza Regulamentului privind
autorizarea și acreditarea laboratoarelor de analize și
încercări în construcții, prevăzut în anexa nr. 6 la
Hotărârea Guvernului nr. 766/1997 pentru aprobarea unor
regulamente privind calitatea în construcții, cu modificările
și completările ulterioare, pot să își continue activitatea în
condițiile în care au fost autorizate până la data de
27 februarie 2005.
Art. 35. — Anexele nr. 1—3 fac parte integrantă din
prezenta procedură.
ANEXA Nr. 1
la procedură

Nr. ............/data ................1)
Laboratorul/Organismul .....................................................................................................................................................
(denumirea completă, adresa, telefon/fax, e-mail, codul unic de înregistrare, nr. de ordine în registrul comerțului)

CERERE DE DESEMNARE

— model —
Laboratorul/Organismul ...................................... 2), având sediul în ................................ 3), reprezentat prin
director/președinte ........................4), în aplicarea prevederilor art. 5 alin. (1) din Normele metodologice privind desemnarea
laboratoarelor de încercări, precum și a organismelor de certificare și de inspecție care realizează evaluarea conformității
produselor din domeniile reglementate prevăzute în Legea nr. 608/2001 privind evaluarea conformității produselor,
aprobate prin Hotărârea Guvernului nr. 487/2002, cu modificările și completările ulterioare, și ale art. 6 alin. (1) din
Procedura de desemnare a organismelor pentru atestarea conformității produselor pentru construcții, aprobată prin Ordinul
ministrului transporturilor, construcțiilor și turismului și al ministrului administrației și internelor nr. 2.134/460/2004, solicită
Ministerului ................................5) să fie evaluat în vederea desemnării, în scopul de a participa la atestarea conformității
produselor pentru construcții din familia de produse ...............................6), ca ................................7), în cadrul sistemului
de atestare a conformității produselor .......................................8).
Anexăm la prezenta cerere următoarele documente9):
—
—
—
Directorul/Președintele10) laboratorului/organismului
...................................................................................
1)

Numărul/data de înregistrare de către autoritatea competentă pentru desemnare.
Denumirea completă a laboratorului sau organismului.
3) Adresa completă, codul poștal.
4) Numele și prenumele.
5) Denumirea completă a autorității
competente pentru desemnare, conform art. 5 alin. (2) din Procedura de desemnare a organismelor
pentru atestarea conformității produselor pentru construcții.
6) Denumirea familiei și subfamiliilor de produse și a utilizării/utilizărilor preconizate, conform anexelor nr. I, II și III la Regulamentul privind
atestarea conformității produselor pentru construcții.
7) Denumirea tipului de organism, conform art. 6 alin. (3) din Procedura de desemnare a organismelor pentru atestarea conformității produselor
pentru construcții, corespunzător funcției și sarcinilor aferente sistemului de atestare a conformității produselor aplicabil, prevăzut în anexa nr. III la
Regulamentul privind atestarea conformității produselor pentru construcții.
8) Sistemul de atestare a conformității aplicabil, prevăzut în anexa nr. III la Regulamentul privind atestarea conformității produselor
pentru construcții.
9) Documentele necesare conform prevederilor art. 11 alin. (3) din Procedura de desemnare a organismelor pentru atestarea conformității
produselor pentru construcții.
10) Numele, prenumele și semnătura directorului/președintelui și ștampila laboratorului sau organismului.
2)

16

MONITORUL OFICIAL AL ROMÂNIEI, PARTEA I, Nr. 43/13.I.2005
ANEXA Nr. 2
la procedură
MINISTERUL ...........................................................1)

Comisia de recunoaștere ........................
CERTIFICAT DE RECUNOAȘTERE

— model —
Nr. .............../data emiterii ...................
În aplicarea prevederilor art. 7 din Normele metodologice privind desemnarea laboratoarelor de încercări, precum și
a organismelor de certificare și de inspecție care realizează evaluarea conformității produselor din domeniile reglementate
prevăzute în Legea nr. 608/2001 privind evaluarea conformității produselor, aprobate prin Hotărârea Guvernului
nr. 487/2002, cu modificările și completările ulterioare, precum și ale art. 5 alin. (2) din Procedura de desemnare a
organismelor pentru atestarea conformității produselor pentru construcții, aprobată prin Ordinul ministrului transporturilor,
construcțiilor și turismului și al ministrului administrației și internelor nr. 2.134/460/2004 și ca urmare a Cererii de
desemnare nr. .........../.............., se emite prezentul certificat de recunoaștere, prin care se atestă că
laboratorul/organismul ........................2), cu sediul în ........................3), respectă cerințele minime prevăzute la art. 14 din
Legea nr. 608/2001 privind evaluarea conformității produselor, cu modificările și completările ulterioare, și are competența,
capacitatea și aptitudinea de a realiza funcțiile/sarcinile specifice privind atestarea conformității produselor
ca........................4) în sistemul de atestare a conformității ........................5) pentru familiile de produse ........................6),
conform prevederilor aplicabile din Hotărârea Guvernului nr. 622/2004 privind stabilirea condițiilor de introducere pe piață
a produselor pentru construcții.
La data retragerii desemnării laboratorului/organismului prezentul certificat se anulează.
Președintele7) comisiei de recunoaștere,
.....................................................................

1) Denumirea completă a autorității competente pentru desemnare, conform art. 5 alin. (2) din Procedura de desemnare a organismelor pentru
atestarea conformității produselor pentru construcții.
2) Denumirea completă a laboratorului sau organismului.
3) Adresa completă, codul poștal.
4) Denumirea tipului de organism corespunzător funcțiilor/sarcinilor specifice pentru atestarea conformității produselor pentru construcții, conform
prevederilor art. 6 alin. (3) din Procedura de desemnare a organismelor pentru atestarea conformității produselor pentru construcții.
5) Sistemul de atestare a conformității aplicabil, prevăzut în anexa nr. III la Regulamentul privind atestarea conformității produselor
pentru construcții.
6) Denumirea familiei/subfamiliilor de produse și a utilizării/utilizărilor preconizate, conform anexelor nr. I, II și III la Regulamentul privind
atestarea conformității produselor pentru construcții.
7) Numele, prenumele, semnătura și ștampila autorității competente.
ANEXA Nr. 3
la procedură

LISTA

organismelor ...........................*) în domeniul produselor pentru construcții
— model —
Numărul
de identificare

Exemplu: ABCD,
București, str. ..........

xxxx

Numărul
Deciziei EC1)

Sistemul
de atestare
a conformității

Cimenturi obișnuite

97/555/EC

Sistem 1+

Produse aferente betonului,
mortarului și pastei de ciment
(aditivi)
Produse termoizolante (produse
fabricate industrial și produse
formate in-situ)

Denumirea și adresa
organismului recunoscut

99/469/EC

Sistem 2+

99/91/EC

Sistem 3

Familiile de produse/
Utilizările preconizate

Funcția organismului

Organisme de certificare produs
Organism de inspecție
Laborator de încercări
Organism de certificare CPF 2)
Laborator de încercări

1)
2)

Numărul Deciziei Comisiei Europene referitoare la procedura de atestare a conformității pentru familia de produse respectivă.
CPF = controlul producției în fabrică.
*) Se completează, după caz, cu termenul îrecunoscute“, în condițiile aplicării art. 30 alin. (1) din procedură, sau cu termenul îdesemnate“,
în condițiile aplicării art. 24 alin. (1) din procedură.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 43/13.I.2005 conține 16 pagini.

Prețul de vânzare 10.500 lei

ISSN 1453—4495

