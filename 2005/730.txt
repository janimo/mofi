PARTEA

Anul 173 (XVII) — Nr. 730

I

LEGI, DECRETE, HOTĂRÂRI ȘI ALTE ACTE

Joi, 11 august 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 318 din 14 iunie 2005 referitoare la excepția
de neconstituționalitate a dispozițiilor art. III
alin. (1) și (2) din Legea nr. 195/2004 pentru
aprobarea Ordonanței de urgență a Guvernului
nr. 58/2003 privind modificarea și completarea
Codului de procedură civilă......................................

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

307/4.275. — Ordin al ministrului muncii, solidarității
1–3

sociale și familiei și al ministrului educației și
cercetării pentru aprobarea Regulamentului de

838.

HOTĂRÂRI ALE GUVERNULUI ROMÂNIEI
— Hotărâre privind aprobarea stemelor unor
comune din județul Prahova ....................................

DECIZII

ALE

organizare și funcționare a Consiliului Național de
4–9

CURȚII

Formare Profesională a Adulților .............................

9–16

CONSTITUȚIONALE

CURTEA CONSTITUȚIONALĂ

D E C I Z I A Nr. 318
din 14 iunie 2005

referitoare la excepția de neconstituționalitate a dispozițiilor art. III alin. (1) și (2)
din Legea nr. 195/2004 pentru aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. III alin. (1) și (2) din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, excepție ridicată de Costache
Rogoz în Dosarul nr. 3.893/2004 al Curții de Apel Bacău —
Secția civilă.
La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 173 D/2005, având ca obiect aceeași excepție, ridicată
de Elena Tulbure în Dosarul nr. 3.223/2004 al Curții de
Apel Bacău — Secția civilă.

2

MONITORUL OFICIAL AL ROMÂNIEI, PARTEA I, Nr. 730/11.VIII.2005

La apelul nominal este prezentă autoarea excepției, prin
mandatar Neculai Budău, lipsind celelalte părți, față de
care procedura de citare a fost legal îndeplinită.
Curtea, având în vedere că excepțiile de
neconstituționalitate care fac obiectul dosarelor
nr. 127 D/2005 și nr. 173 D/2005 au conținut identic, pune
în discuție, din oficiu, conexarea dosarelor.
Neculai Budău nu se opune măsurii conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale,
dispune
conexarea
Dosarului
nr. 173 D/2005 la Dosarul nr. 127 D/2005, care a fost
primul înregistrat.
Cauza fiind în stare de judecată, Neculai Budău, pentru
autoarea excepției Elena Tulbure, solicită admiterea
excepției de neconstituționalitate.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale și
nici celor din actele internaționale invocate ca fiind
încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 14 februarie 2005 și 19 ianuarie
2005, pronunțate în dosarele nr. 3.893/2004 și
nr. 3.223/2004, Curtea de Apel Bacău — Secția civilă a
sesizat Curtea Constituțională cu excepția de
neconstituționalitate a dispozițiilor art. III alin. (1) și (2) din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, excepție ridicată
de Costache Rogoz și de Elena Tulbure în dosarele
menționate.
În motivarea excepției de neconstituționalitate se
susține, în esență, că prin judecarea recursului de către
aceeași instanță care a soluționat calea de atac a apelului,
în speță Curtea de Apel Bacău, se încalcă dreptul fiecărei
persoane de a fi judecată de o instanță imparțială. Se
arată că îa accepta raționamentul contrar, cum că nu ar
exista nici o vătămare a persoanei dacă recursul ar fi
soluționat de către aceeași instanță de judecată, înseamnă
că s-ar crea premisele unei discriminări în fața legii [...]“,
întrucât unii cetățeni ar putea avea la dispoziție trei grade
de jurisdicție, iar alții numai două grade de jurisdicție.
Curtea de Apel Bacău — Secția civilă apreciază că
excepția de neconstituționalitate este neîntemeiată, întrucât
prevederile legale criticate nu încalcă dispozițiile
constituționale invocate. Se arată că, în conformitate cu
art. 126 alin. (2) din Constituție, îcompetența instanțelor
judecătorești și procedura de judecată sunt prevăzute
numai prin lege, iar diferența dintre apel și recurs este
dată de compunerea instanței, de procedura de judecată
incidentă în fiecare cale de atac și de efectele hotărârii
pronunțate în aceste căi de atac, și nu de instanța care
judecă, în speță Curtea de Apel Bacău“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Guvernul apreciază că excepția de neconstituționalitate
este neîntemeiată, întrucât stabilirea normelor tranzitorii ale
Legii nr. 195/2004 reprezintă o expresie a principiului
înscris în art. 126 alin. (2) din Constituție, potrivit căruia
atât competența instanțelor judecătorești, cât și procedura
de judecată sunt prevăzute prin lege. Se arată totodată că
accesul la justiție nu presupune în mod necesar accesul la
toate gradele de jurisdicție și la toate nivelurile de instanță,
astfel încât judecarea recursului de către o instanță de
același nivel cu cea care a soluționat apelul nu încalcă
acest drept constituțional. În ceea ce privește pretinsa lipsă
a garanțiilor imparțialității instanței se arată că nu poate fi
reținută, întrucât aceste garanții sunt conferite de
dispozițiile care reglementează statutul magistraților.
Avocatul Poporului consideră că dispozițiile legale
criticate, stabilind competența instanțelor de judecată în
materia fondului funciar, nu îngrădesc sub nici un aspect
liberul acces la justiție, nu încalcă dreptul părților la un
proces echitabil și la soluționarea cauzei într-un termen
rezonabil, astfel încât excepția de neconstituționalitate este
neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. III alin. (1) și (2) din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, potrivit cărora: î(1) Hotărârile pronunțate de
judecătorii în primă instanță în materia fondului funciar sunt
supuse apelului la tribunal și rercursului la curtea de apel.
(2) În cazurile prevăzute la alin. (1), apelurile aflate pe rolul
curților de apel la data intrării în vigoare a prezentei legi se
trimit la tribunale, iar recursurile aflate pe rolul Înaltei Curți de
Casație și Justiție se trimit la curțile de apel. Dispozițiile art. II
alin. (3) sunt aplicabile în mod corespunzător.“
În motivarea excepției de neconstituționalitate se invocă
dispozițiile constituționale cuprinse în art. 20 și 21,
referitoare la tratatele internaționale privind drepturile
omului, respectiv la accesul liber la justiție, dispozițiile
art. 6 și 13 din Convenția pentru apărarea drepturilor
omului și a libertăților fundamentale, care reglementează
dreptul la un proces echitabil, respectiv dreptul la un recurs
efectiv, precum și prevederile art. 6 și 7 din Declarația
Universală a Drepturilor Omului, care consacră dreptul
fiecăruia de a i se recunoaște personalitatea juridică,
oriunde s-ar afla, respectiv egalitatea în fața legii.
Examinând excepția invocată, Curtea constată că art. III
din Legea nr. 195/2004 cuprinde în alin. (1) dispoziții

MONITORUL OFICIAL AL ROMÂNIEI, PARTEA I, Nr. 730/11.VIII.2005
privind competența instanțelor judecătorești în materia
fondului funciar, iar în alin (2) reglementează o situație cu
caracter tranzitoriu, determinată de noile reguli de
competență astfel instituite, care constă în faptul că
aceeași instanță ce soluționase în baza reglementărilor
anterioare apelul împotriva hotărârii judecătoriei urmează ca
în temeiul noilor reglementări să soluționeze și recursul
trimis de Înalta Curte de Casație și Justiție, pe al cărei rol
se afla.
Stabilirea prin dispozițiile criticate a unor noi reguli de
competență a instanțelor judecătorești s-a realizat de către
legiuitor în temeiul prerogativelor sale constituționale,
prevăzute de art. 126 alin. (2) din Legea fundamentală,
potrivit cărora îcompetența instanțelor judecătorești și
procedura de judecată sunt stabilite prin lege“, fiind
determinată de necesitatea deblocării activității de
soluționare a recursurilor de către Înalta Curte de Casație
și Justiție. Această instanță, în aplicarea prevederilor
Ordonanței de urgență a Guvernului nr. 58/2003, avea
competență generală în materia recursului civil și, dat fiind
numărul mare al cauzelor pe rol, se afla în imposibilitate
de a asigura soluționarea acestora în termenul rezonabil
impus de art. 21 alin. (3) din Constituție. Faptul că în
temeiul noilor dispoziții privitoare la competența instanțelor
judecătorești, care sunt de imediată aplicare, recursul a
încetat să constituie apanajul exclusiv al Înaltei Curți de
Casație și Justiție, astfel încât aceeași instanță care a
soluționat calea de atac a apelului soluționează (într-o
compunere diferită a completului) și recursul trimis de
Înalta Curte de Casație și Justiție, pe al cărei rol se afla,
nu este de natură să aducă atingere dispozițiilor
constituționale, respectiv din actele internaționale invocate
în motivarea excepției.
Astfel, textul de lege criticat nu încalcă liberul acces la
justiție, prevăzut de art. 21 din Constituție, și nici dreptul la
un recurs efectiv în fața unei instanțe naționale,
reglementat de art. 13 din Convenția pentru apărarea
drepturilor omului și a libertăților fundamentale, întrucât nu
împiedică în nici un fel părțile de a apela la instanțele

3

judecătorești și de a promova căile de atac prevăzute de
lege.
Totodată dispozițiile legale ce fac obiectul excepției nu
aduc nici o atingere principiului imparțialității instanțelor
judecătorești, în contextul dreptului la un proces echitabil,
prevăzut de art. 21 alin. (3) din Legea fundamentală și de
art. 6 din Convenția pentru apărarea drepturilor omului și a
libertăților fundamentale, întrucât judecarea recursului de
către aceeași instanță care a soluționat apelul nu constituie
în sine o prezumție a lipsei de imparțialitate a judecătorilor
care se pronunță asupra recursului. Cele două căi de atac —
apelul și recursul — sunt guvernate de reguli procedurale
distincte, menite să asigure realizarea dreptului la un
proces echitabil, chiar și în situația judecării recursului de
către aceeași instanță — în speță curtea de apel — care
a judecat, în temeiul normelor de competență anterioare,
apelul împotriva hotărârii judecătoriei.
Nu poate fi reținută nici critica formulată în raport de
art. 7 din Declarația Universală a Drepturilor Omului, care
consacră egalitatea în fața legii, întrucât prevederile legale
ce fac obiectul excepției de neconstituționalitate se aplică
în mod egal tuturor persoanelor care se află în situația
avută în vedere de ipoteza normei în discuție, susținerea
în sensul că se creează premisele unei discriminări în fața
legii, prin aceea că unii cetățeni ar avea la dispoziție trei
grade de jurisdicție, iar alții numai două grade de
jurisdicție, fiind fundamentată pe o interpretare eronată a
textului de lege criticat.
În ceea ce privește dispozițiile art. 6 din Declarația
Universală a Drepturilor Omului, care consacră dreptul
fiecăruia de a i se recunoaște personalitatea juridică,
oriunde s-ar afla, acestea nu au incidență în cauză.
Întrucât art. III din Legea nr. 195/2004 nu încalcă nici o
dispoziție cuprinsă în reglementările internaționale invocate
de autorii excepției, nu se poate reține nici critica formulată
în raport de art. 20 din Constituție, referitor la tratatele
internaționale privind drepturile omului.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. III alin. (1) și (2) din Legea nr. 195/2004 pentru
aprobarea Ordonanței de urgență a Guvernului nr. 58/2003 privind modificarea și completarea Codului de procedură civilă,
excepție ridicată de Costache Rogoz și Elena Tulbure în dosarele nr. 3.893/2004 și nr. 3.223/2004 ale Curții de Apel
Bacău — Secția civilă.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

4

MONITORUL OFICIAL AL ROMÂNIEI, PARTEA I, Nr. 730/11.VIII.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor unor comune din județul Prahova
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Apostolache,
Cosminele, Fântânele, Florești, Gornet-Cricov, Gura Vitioarei, Jugureni,
Sângeru, Surani, Șirna, județul Prahova, prevăzute în anexele nr. 1.1—1.10.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.10.
(3) Anexele nr. 1.1—1.10 și 2.1—2.10 fac parte integrantă din
prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
București, 28 iulie 2005.
Nr. 838.

ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Apostolache, județul Prahova

elementelor însumate ale stemei comunei Apostolache,
județul Prahova
Descrierea stemei
Stema comunei Apostolache, potrivit anexei nr. 1.1, se
compune dintr-un scut triunghiular cu marginile rotunjite,
despicat.
În partea dreaptă, în câmp roșu, se află o clopotniță de
argint, încadrată de zidurile incintei, tot de argint, așezată
pe o terasă verde ce este străbătută de o fascie undată,
de argint, plasată în bandă.
În partea stângă, în câmp albastru, se află un stejar
dezrădăcinat, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Clopotnița face referire la mănăstirea Apostolache,
ctitorită de comisul Apostolache la sfârșitul secolului
al XVI-lea, de la care localitatea și-a luat numele.
Fascia undată reprezintă râul Cricovul Sărat ce străbate
localitatea.
Stejarul simbolizează bogăția silvică a zonei.
Coroana murală cu un turn crenelat semnifică faptul că
localitatea are rangul de comună.

5

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXA Nr. 1.2

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Cosminele, județul Prahova

elementelor însumate ale stemei comunei Cosminele,
județul Prahova
Descrierea stemei
Stema comunei Cosminele, potrivit anexei nr. 1.2, se
compune dintr-un scut triunghiular cu marginile rotunjite,
tăiat.
În partea superioară, în câmp roșu, se află trei scuturi
renascentiste, de aur.
În vârful scutului, în câmp albastru, se află un război de
țesut, orizontal, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Cele trei scuturi fac referire la legenda întemeierii
localității de către scutarii lui Mihai Viteazul. Din această
comună este originar profesorul Nicolae Simache, unul
dintre părinții muzeografiei românești.
Războiul de țesut reprezintă ocupația tradițională a
femeilor din zonă.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.3

ANEXA Nr. 2.3

STEMA

DESCRIEREA ȘI SEMNIFICAȚIILE

comunei Fântânele, județul Prahova

elementelor însumate ale stemei comunei Fântânele,
județul Prahova
Descrierea stemei
Stema comunei Fântânele, potrivit anexei nr. 1.3, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, se află o fântână
cu cumpănă, de argint.
În partea inferioară, în câmp albastru, se află un teasc.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Fântâna dă denumirea localității.
Teascul simbolizează bogăția viticolă a zonei.
Coroana murală cu un turn crenelat semnifică faptul că
localitatea are rangul de comună.

6

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXA Nr. 1.4

ANEXA Nr. 2.4

STEMA

DESCRIEREA ȘI SEMNIFICAȚIILE

comunei Florești, județul Prahova

elementelor însumate ale stemei comunei Florești,
județul Prahova
Descrierea stemei
Stema comunei Florești, potrivit anexei nr. 1.4, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, se află o acvilă
bicefală încoronată, de aur.
În partea inferioară, în câmp argintiu, se află un leu
rampant roșu, orientat spre dreapta, ținând în laba dreaptă
un bujor roșu.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Leul rampant face parte din blazonul familiei Florescu,
originară din aceste locuri.
Acvila bicefală reprezintă piesa heraldică principală din
blazonul familiei Cantacuzino.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.5

ANEXA Nr. 2.5

STEMA

DESCRIEREA ȘI SEMNIFICAȚIILE

comunei Gornet-Cricov, județul Prahova

elementelor însumate ale stemei comunei Gornet-Cricov,
județul Prahova
Descrierea stemei
Stema comunei Gornet-Cricov, potrivit anexei nr. 1.5, se
compune dintr-un scut triunghiular cu marginile rotunjite,
despicat de un brâu undat, de argint.
În partea dreaptă, în câmp albastru, se află o biserică
de argint.
În partea stângă, în câmp roșu, se află un ciorchine de
strugure, flancat de ambele părți de câte o frunză cu vrej,
totul de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Brâul undat simbolizează râul Cricov, care străbate
comuna și dă numele localității.
Ciorchinele de strugure reprezintă bogăția viticolă a
zonei.
Biserica face referire la existența în trecut a unui schit
în satul Voidel, ce a aparținut mănăstirii Turnu din Târgșor
în secolele XVII-XVIII.
Coroana murală cu un turn crenelat semnifică faptul că
localitatea are rangul de comună.

7

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXA Nr. 1.6

ANEXA Nr. 2.6

STEMA

DESCRIEREA ȘI SEMNIFICAȚIILE

comunei Gura Vitioarei, județul Prahova

elementelor însumate ale stemei comunei Gura Vitioarei,
județul Prahova
Descrierea stemei
Stema comunei Gura Vitioarei, potrivit anexei nr. 1.6, se
compune dintr-un scut triunghiular albastru cu marginile
rotunjite, pe care se află un caduceu negru, tăiat de un
brâu undat, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Caduceul simbolizează vocația de comercianți a
locuitorilor, la intrarea în satul Făget aflându-se vestitul
monument de arhitectură Hanul Roșu, datând din secolul al
XVII-lea.
Brâul undat reprezintă râul Teleajen care străbate
localitatea.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.7

ANEXA Nr. 2.7

STEMA

DESCRIEREA ȘI SEMNIFICAȚIILE

comunei Jugureni, județul Prahova

elementelor însumate ale stemei comunei Jugureni,
județul Prahova
Descrierea stemei
Stema comunei Jugureni, potrivit anexei nr. 1.7, se
compune dintr-un scut triunghiular cu marginile rotunjite,
tăiat și despicat în partea superioară.
În partea dreaptă, în câmp de argint, se află un jug din
lemn.
În partea stângă, în câmp albastru, se află o fântână
heraldică, de argint.
În partea inferioară, în câmp verde, se află o viță-de-vie
cu frunze și ciorchini de struguri, susținută de un arac, totul
de aur, așezată pe o terasă neagră.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Jugul dă denumirea localității și reprezintă ocupația de
bază a locuitorilor, confecționarea de juguri.
Fântâna simbolizează faptul că localitatea se află la o
răscruce de drumuri, spre ținuturile buzoiene.
Vița-de-vie reprezintă bogăția viticolă a zonei.
Coroana murală cu un turn crenelat semnifică faptul că
localitatea are rangul de comună.

8

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXA Nr. 1.8

ANEXA Nr. 2.8

STEMA

DESCRIEREA ȘI SEMNIFICAȚIILE

comunei Sângeru, județul Prahova

elementelor însumate ale stemei comunei Sângeru,
județul Prahova
Descrierea stemei
Stema comunei Sângeru, potrivit anexei nr. 1.8, se
compune dintr-un scut triunghiular auriu cu marginile
rotunjite.
În mijlocul scutului se află o floare de sânger.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Floarea de sânger dă denumirea localității.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.9

ANEXA Nr. 2.9

STEMA

DESCRIEREA ȘI SEMNIFICAȚIILE

comunei Surani, județul Prahova

elementelor însumate ale stemei comunei Surani,
județul Prahova
Descrierea stemei
Stema comunei Surani, potrivit anexei nr. 1.9, se
compune dintr-un scut triunghiular albastru cu marginile
rotunjite, tăiat.
În partea superioară se află trei tufe de argint, așezate
două cu una.
În partea inferioară se află un cap de mistreț, de argint,
cu colți armați roșii.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Tufele și mistrețul semnifică faptul că localitatea se află
într-o zonă de deal împădurită, bogată în vânat.
Coroana murală cu un turn crenelat semnifică faptul că
localitatea are rangul de comună.

9

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXA Nr. 1.10

ANEXA Nr. 2.10

STEMA

DESCRIEREA ȘI SEMNIFICAȚIILE

comunei Șirna, județul Prahova

elementelor însumate ale stemei comunei Șirna,
județul Prahova
Descrierea stemei
Stema comunei Șirna, potrivit anexei nr. 1.10, se
compune dintr-un scut triunghiular cu marginile rotunjite,
despicat.
În partea dreaptă, în câmp albastru, se află un personaj
aureolat, purtând o mantie și călărind spre stânga un cal,
totul de argint. Personajul străpunge cu o suliță un balaur
de argint.
În partea stângă, în câmp roșu, se află un snop de
spice de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Personajul aureolat face referire la existența în satul
Tăriceni a bisericii Sfântul Gheorghe, ce datează din anul
1739.
Snopul de spice arată că în zonă sunt terenuri agricole
și reprezintă ocupația de bază a locuitorilor.
Coroana murală cu un turn crenelat semnifică faptul că
localitatea are rangul de comună.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
Nr. 307 din 16 mai 2005

MINISTERUL EDUCAȚIEI ȘI CERCETĂRII
Nr. 4.275 din 7 iunie 2005

ORDIN
pentru aprobarea Regulamentului de organizare și funcționare a Consiliului Național
de Formare Profesională a Adulților
Având în vedere:
— Legea nr. 132/1999 privind înființarea, organizarea și funcționarea Consiliului Național de Formare Profesională
a Adulților, republicată, modificată și completată prin Legea nr. 559/2004;
— Hotărârea Guvernului nr. 737/2003 privind organizarea și funcționarea Ministerului Muncii, Solidarității Sociale și
Familiei, cu modificările și completările ulterioare;
— Hotărârea Guvernului nr. 223/2005 privind organizarea și funcționarea Ministerului Educației și Cercetării, cu
modificările și completările ulterioare,
ministrul muncii, solidarității sociale și familiei și ministrul educației și cercetării emit următorul ordin:
Art. 1. — Se aprobă Regulamentul de organizare și
funcționare a Consiliului Național de Formare Profesională
a Adulților, prevăzut în anexa care face parte integrantă din
prezentul ordin.

Art. 2. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Gheorghe Barbu

Ministrul educației și cercetării,
Mircea Miclea

10

MONITORUL OFICIAL AL ROMÂNIEI, PARTEA I, Nr. 730/11.VIII.2005
ANEXĂ

REGULAMENT
de organizare și funcționare a Consiliului Național de Formare Profesională a Adulților
CAPITOLUL I
Dispoziții generale
Art. 1. — Consiliul Național de Formare Profesională a
Adulților, denumit în continuare CNFPA, înființat în temeiul
prevederilor Legii nr. 132/1999 privind înființarea,
organizarea și funcționarea Consiliului Național de Formare
Profesională a Adulților, republicată, modificată și
completată prin Legea nr. 559/2004, este o autoritate
administrativă autonomă, cu personalitate juridică, cu sediul
în municipiul București, piața Valter Mărăcineanu nr. 1—3,
sectorul 1.
Art. 2. — CNFPA se constituie și funcționează în sistem
tripartit și are în componență reprezentanți ai administrației
publice centrale, ai organizațiilor sindicale și ai organizațiilor
patronale reprezentative la nivel național.
Art. 3. — (1) CNFPA are rol consultativ în
fundamentarea și promovarea politicilor și strategiilor de
formare profesională a adulților.
(2) CNFPA coordonează și controlează la nivel național
următoarele activități:
a) autorizarea furnizorilor de formare profesională, prin
comisiile de autorizare județene, respectiv a municipiului
București;
b) elaborarea standardelor ocupaționale;
c) evaluarea și certificarea competențelor profesionale
dobândite de adulți prin formare profesională continuă.
(3) CNFPA îndeplinește rolul de autoritate națională
pentru calificări.
CAPITOLUL II
Structura CNFPA
Art. 4. — (1) CNFPA este constituit din 15 membri,
după cum urmează:
a) 5 membri, reprezentanți ai administrației publice
centrale, numiți prin decizie a primului-ministru, la
propunerea ministrului muncii, solidarității sociale și familiei
și a ministrului educației și cercetării;
b) 5 membri desemnați prin consens de organizațiile
patronale reprezentative la nivel național;
c) 5 membri desemnați prin consens de organizațiile
sindicale reprezentative la nivel național.
(2) Sunt reprezentative la nivel național organizațiile
sindicale și organizațiile patronale care îndeplinesc condițiile
prevăzute de lege.
Art. 5. — În CNFPA poate fi desemnată persoana care
îndeplinește cumulativ următoarele condiții:
a) are cetățenie română și domiciliul în România;
b) are capacitate de exercițiu;
c) nu a suferit condamnări pentru infracțiuni săvârșite cu
intenție.
Art. 6. — (1) CNFPA este condus de un președinte,
numit din rândul membrilor CNFPA, prin decizie a primuluiministru, la propunerea comună a ministrului muncii,
solidarității sociale și familiei și a ministrului educației și
cercetării. Plenul CNFPA face propuneri celor doi miniștri
privind alegerea președintelui.
(2) Numirea președintelui se face pentru un mandat de
4 ani.
(3) Mandatul președintelui încetează prin demisie, prin
deces sau prin decizie de revocare emisă de

primul-ministru, la propunerea comună a ministrului muncii,
solidarității sociale și familiei și a ministrului educației și
cercetării.
Art. 7. — (1) Mandatul membrilor CNFPA este de 4 ani
și poate fi reînnoit.
(2) La încheierea mandatului, procedura de numire,
respectiv de desemnare, se reia pentru toți membrii
CNFPA, inclusiv pentru membrii înlocuiți pe parcurs.
(3) Mandatul membrilor CNFPA, inclusiv al președintelui,
se prelungește până la numirea noilor membri. Mandatul
noilor membri începe la data la care toate cele trei părți
și-au numit, respectiv desemnat, reprezentanții.
(4) Cu 60 de zile înainte de data încheierii mandatului,
CNFPA va declanșa procedura de numire, respectiv de
desemnare, a noilor membri, conform art. 4.
(5) În timpul mandatului lor, membrii CNFPA pot fi
revocați de cei care i-au numit sau i-au desemnat, după
caz.
Art. 8. — (1) Administrația publică centrală, organizațiile
patronale și sindicale reprezentative la nivel național au
obligația să numească sau să-și desemneze noii
reprezentanți cu cel puțin 30 de zile înainte de expirarea
mandatului membrilor în activitate.
(2) În cazul vacantării locurilor în CNFPA, ca urmare a
demisiei, revocării sau decesului, în termen de o lună vor fi
numite ori desemnate alte persoane pentru durata restantă
a mandatului.
Art. 9. — Membrii CNFPA își păstrează calitatea de
angajați ai instituțiilor sau unităților din care provin,
păstrându-și drepturile și obligațiile care decurg din această
calitate.
Art. 10. — Pentru exercitarea atribuțiilor ce îi revin,
CNFPA este ajutat de un secretariat tehnic care cuprinde
40 de posturi în 2005, 60 de posturi în 2006 și 75 de
posturi în 2007. Structura organizatorică a Secretariatului
tehnic se aprobă, la propunerea plenului CNFPA, prin ordin
al ministrului muncii, solidarității sociale și familiei.
Art. 11. — (1) Secretariatul tehnic este condus de un
director general, numit de președintele CNFPA pe bază de
concurs organizat în condițiile legii.
(2) Condițiile și criteriile de ocupare a postului de
director general sunt stabilite de plenul CNFPA.
Art. 12. — Personalul Secretariatului tehnic este angajat,
în funcție de nevoile instituției, prin concurs organizat în
condițiile legii, pe baza unor criterii stabilite de directorul
general.
CAPITOLUL III
Funcționarea CNFPA
Art. 13. — Plenul CNFPA se întrunește în ședințe
ordinare, de regulă lunar, sau în ședințe extraordinare, ori
de câte ori este necesar, la cererea președintelui sau a
două treimi din numărul membrilor săi.
Art. 14. — (1) Ședințele CNFPA se desfășoară numai
în prezența a cel puțin două treimi din numărul membrilor
săi, cu condiția ca fiecare parte să fie reprezentată.
(2) Dacă un membru este absent la trei ședințe
consecutive, CNFPA solicită organizației pe care acest
membru o reprezintă să nominalizeze, respectiv să
desemneze, o altă persoană.
(3) Ședințele CNFPA nu sunt publice.

MONITORUL OFICIAL AL ROMÂNIEI, PARTEA I, Nr. 730/11.VIII.2005
(4) La ședințele CNFPA participă directorul general al
Secretariatului tehnic.
(5) La ședințele CNFPA pot fi invitați, de către membrii
CNFPA, angajați ai Secretariatului tehnic, reprezentanți ai
altor
instituții,
organizații
guvernamentale
sau
neguvernamentale.
(6) Procesul-verbal al ședinței este întocmit de un
angajat al Secretariatului tehnic.
Art. 15. — (1) Hotărârile CNFPA se adoptă cu votul a
cel puțin două treimi din numărul membrilor prezenți, cu
condiția ca fiecare parte să fie reprezentată.
(2) Votul se exprimă în mod deschis.
Art. 16. — (1) În vederea unor situații de
indisponibilitate a președintelui pe perioade de cel mult 60
de zile, plenul CNFPA desemnează un înlocuitor, care
îndeplinește atribuțiile președintelui.
(2) Înlocuitorul va fi desemnat dintre reprezentanții
părților din care nu face parte președintele.
(3) Înlocuitorul are dreptul numai la indemnizația de
membru.
Art. 17. — În caz de indisponibilitate a președintelui pe
o perioadă ce depășește 60 de zile consecutive, CNFPA
inițiază procedura de înlocuire a președintelui.
Art. 18. — Președintele conduce ședințele plenului
CNFPA.
Art. 19. — (1) Ordinea de zi, stabilită de președinte, și
materialele aferente ședinței se transmit de Secretariatul
tehnic membrilor CNFPA cu cel puțin 5 zile înainte de data
ședinței.
(2) În situații deosebite convocarea ședinței CNFPA și
transmiterea materialelor aferente se pot face cu 48 de ore
înainte de data ședinței.
Art. 20. — (1) Procesul-verbal întocmit cu ocazia
ședinței CNFPA cuprinde: data ședinței, numele
participanților, stabilirea legalității ședinței, ordinea de zi
aprobată de CNFPA, înscrierile la cuvânt, principalele
probleme dezbătute, hotărârile adoptate și rezultatul
voturilor. La cererea membrilor, se vor consemna în
procesul-verbal diverse observații.
(2) Procesul-verbal se distribuie membrilor la ședința
următoare, iar aceștia pot prezenta obiecțiuni până la
viitoarea ședință.
(3) Procesul-verbal, în formă finală, semnat de persoana
care l-a întocmit și de președinte, se îndosariază împreună
cu toate documentele aferente ședinței.
(4) Hotărârile adoptate se redactează și se numerotează
pe parcursul fiecărui an calendaristic.
CAPITOLUL IV
Atribuțiile plenului CNFPA
Art. 21. — Plenul asigură conducerea generală a
CNFPA, având următoarele atribuții:
a) propune Ministerului Muncii, Solidarității Sociale și
Familiei și Ministerului Educației și Cercetării elemente de
politici și de strategii naționale privind dezvoltarea
resurselor umane, inclusiv formarea profesională a adulților;
b) participă la elaborarea unor planuri sau programe de
interes național în domeniul formării profesionale a adulților;
c) promovează dialogul social, sprijină înființarea
comitetelor sectoriale; avizează, conform rolului său
consultativ, proiectele de acte normative care au ca obiect
formarea profesională a adulților;
d) colaborează, în scopul realizării obiectului său de
activitate, cu ministere și alte organe de specialitate ale
administrației publice centrale, cu autorități administrative
autonome, cu organizații neguvernamentale naționale și

11

internaționale, cu furnizorii de formare profesională și cu
alte instituții publice;
e) solicită autorităților și instituțiilor publice informații,
date statistice și studii referitoare la formarea profesională
a adulților;
f) promovează și aprobă acorduri de colaborare cu
instituții similare din țară și din străinătate în vederea
implementării directivelor și recomandărilor Uniunii Europene
în domeniul formării profesionale a adulților;
g) aprobă participarea și contribuie la realizarea unor
programe și proiecte naționale și internaționale în domeniul
formării profesionale a adulților;
h) aprobă metodologii și regulamente, în scopul realizării
obiectului său de activitate, în limitele prevederilor legale;
i) aprobă programele-cadru de formare profesională în
baza cărora furnizorii de formare profesională elaborează
programele de formare profesională;
j) înființează comisii de autorizare a furnizorilor de
formare profesională la nivelul județelor și al municipiului
București;
k) analizează problemele deosebite care apar în
activitatea comisiilor de autorizare; semnalează Ministerului
Muncii, Solidarității Sociale și Familiei, Ministerului Educației
și Cercetării, Agenției Naționale pentru Ocuparea Forței de
Muncă, organizațiilor patronale și organizațiilor sindicale
care au desemnat membri în comisiile de autorizare
deficiențele constatate în activitatea acestora;
l) aprobă modelul de ștampilă pentru comisiile de
autorizare și modelele de timbru sec care se aplică pe
certificatele de calificare și pe certificatele de competențe
profesionale;
m) hotărăște admiterea sau respingerea contestațiilor
depuse de furnizorii de formare profesională în procesul de
autorizare;
n) aprobă tarifele pentru: serviciile de asistență tehnică
privind elaborarea, verificarea și aprobarea standardelor
ocupaționale, a serviciilor de formare, evaluare și autorizare
a centrelor de evaluare a competențelor profesionale,
precum și pentru indemnizațiile membrilor comisiilor de
autorizare a furnizorilor de formare profesională,
specialiștilor pe domenii ocupaționale, a verificatorilor interni
și verificatorilor externi, care nu sunt salariați ai
Secretariatului tehnic al CNFPA;
o) aprobă criterii specifice și proceduri unitare privind
realizarea standardelor ocupaționale;
p) aprobă standarde ocupaționale noi și actualizate,
conform evoluțiilor pe piața muncii;
q) autorizează centrele de evaluare a competențelor
profesionale;
r) aprobă planul de activitate semestrial al CNFPA;
s) analizează semestrial activitatea Secretariatului tehnic
și aprobă raportul de activitate pe semestrul I și raportul
anual, prezentate de directorul general;
t) avizează și propune spre aprobare Ministerului Muncii,
Solidarității Sociale și Familiei proiectul bugetului de venituri
și cheltuieli; aprobă defalcarea bugetului de venituri și
cheltuieli pe articole bugetare;
u) avizează și propune spre aprobare Ministerului
Muncii, Solidarității Sociale și Familiei investițiile ce
urmează a fi realizate;
v) avizează propunerea de scoatere din funcțiune a
mijloacelor fixe și a obiectelor de inventar, pe care o
înaintează spre aprobare Ministerului Muncii, Solidarității
Sociale și Familiei;
w) aprobă planul de audit public intern, precum și
raportul anual;

12

MONITORUL OFICIAL AL ROMÂNIEI, PARTEA I, Nr. 730/11.VIII.2005

x) aprobă anual statul de funcții al Secretariatului tehnic
și modificările necesare pe parcursul anului, ce sunt
înaintate Ministerului Muncii, Solidarității Sociale și Familiei
pentru a fi avizate;
y) aprobă condițiile de ocupare a postului de director
general al Secretariatului tehnic;
z) desemnează reprezentanții CNFPA în comisiile de
concurs, după caz;
aa) aprobă deplasările în străinătate ale membrilor
CNFPA și ale personalului Secretariatului tehnic cu ocazia
reprezentării CNFPA la manifestări internaționale din
domeniul formării profesionale;
bb) membrii CNFPA care se deplasează, în numele
CNFPA, la evenimente internaționale au obligația ca la
următoarea ședință a CNFPA să prezinte, în scris, o
informare care se înregistrează și se îndosariază pentru
consultare;
cc) soluționează contestațiile personalului referitoare la
hotărârile președintelui;
dd) în situații excepționale, poate mandata președintele
sau directorul general să preia pe o perioadă limitată o
parte din atribuțiile plenului CNFPA;
ee) aprobă Registrul național al calificărilor;
ff) asigură respectarea prevederilor acordului național
tripartit asupra cadrului național al calificărilor, referitoare la
înființarea comitetelor sectoriale;
gg) desemnează membri ai CNFPA pentru analizarea
aspectelor invocate în contestații, dacă este cazul;
hh) alte atribuții ce rezultă din îndeplinirea obiectului de
activitate al CNFPA.
CAPITOLUL V
Atribuțiile președintelui, directorului general
și directorilor
Art. 22. — Președintele are următoarele atribuții:
a) asigură conducerea CNFPA în intervalul dintre
ședințe;
b) reprezintă CNFPA în relațiile cu Guvernul,
Parlamentul, cu alte persoane juridice sau fizice, precum și
în justiție;
c) asigură promovarea imaginii CNFPA;
d) convoacă ședințele CNFPA și propune ordinea de zi;
e) conduce ședințele CNFPA și moderează discuțiile,
dând cuvântul participanților în ordinea înscrierilor,
sintetizează și supune la vot hotărârile, comunicând
rezultatele votului;
f) răspunde de îndeplinirea hotărârilor luate de plenul
CNFPA și dispune luarea măsurilor necesare în acest sens
de către Secretariatul tehnic;
g) poate dispune controlul activității Secretariatului
tehnic;
h) aprobă fișa postului pentru directorul general al
Secretariatului tehnic;
i) numește directorul general al Secretariatului tehnic;
j) aprobă evaluarea anuală a performanțelor profesionale
ale directorului general al Secretariatului tehnic;
k) soluționează contestațiile personalului referitoare la
deciziile directorului general;
l) aprobă deplasările în țară ale directorului general;
m) îndeplinește orice alte atribuții stabilite în sarcina sa
de plenul CNFPA.
Art. 23. — Președintele semnează hotărârile adoptate
de CNFPA, hotărârile pentru reglementarea unor măsuri cu
caracter administrativ, precum și alte documente rezultate
din exercitarea atribuțiilor sale.

Art. 24. — Directorul general al Secretariatului tehnic
are următoarele atribuții:
a) aplică hotărârile plenului CNFPA și ale președintelui
și răspunde de îndeplinirea lor întocmai și la timp,
raportând în acest sens plenului;
b) participă la ședințele CNFPA;
c) propune proiectul planului de activitate semestrial al
CNFPA;
d) întocmește raportul de activitate al CNFPA pe
semestrul I și raportul de activitate anual;
e) răspunde în fața plenului CNFPA și a președintelui
de întreaga activitate desfășurată de Secretariatul tehnic;
f) organizează și coordonează activitatea Secretariatului
tehnic, în conformitate cu planurile de activitate aprobate
de CNFPA;
g) poate fi mandatat de plenul CNFPA sau de
președinte să reprezinte CNFPA în diverse structuri,
comitete, consilii, din țară și din străinătate;
h) înregistrează și prezintă propuneri de colaborare cu
organizații interne sau internaționale; propune încheierea de
acorduri, convenții, protocoale și alte înțelegeri de
cooperare internă și externă în domeniul formării
profesionale a adulților;
i) propune participarea CNFPA la proiecte interne și
internaționale în domeniul formării profesionale;
j) susține inițiativele partenerilor sociali privind
promovarea dialogului social și dezvoltarea parteneriatului
în domeniul formării profesionale a adulților, precum și
colaborarea internă și internațională în domeniul formării
profesionale;
k) sprijină înființarea comitetelor sectoriale și
coordonează activitatea acestora;
l) coordonează și participă la realizarea lucrărilor de
complexitate sau importanță deosebită;
m) elaborează materiale de sinteză privind activitatea
CNFPA și a Secretariatului tehnic;
n) prezintă plenului CNFPA, spre avizare, proiectul
bugetului CNFPA;
o) are calitatea de ordonator terțiar de credite;
p) propune anual plenului CNFPA statul de funcții al
Secretariatului tehnic;
q) aprobă fișele posturilor pentru personalul
Secretariatului tehnic;
r) evaluează anual performanțele profesionale ale
personalului din Secretariatul tehnic;
s) aprobă tematicile și programul de pregătire și
perfecționare profesională pentru personalul Secretariatului
tehnic;
t) aprobă scoaterea la concurs a posturilor vacante din
statul de funcții al Secretariatului tehnic;
u) aprobă încadrarea, promovarea și eliberarea din
funcție a personalului Secretariatului tehnic;
v) aprobă deplasările în țară, în interes de serviciu,
pentru personalul Secretariatului tehnic;
w) propune deplasările în străinătate, în interes de
serviciu, în vederea reprezentării CNFPA la lucrările unor
organisme internaționale, participării la schimburi de
experiență, vizite de studii, cursuri de perfecționare,
seminarii, conferințe sau alte manifestări din domeniul
formării profesionale, pe care le supune spre aprobare
CNFPA;
x) aprobă Regulamentul de ordine interioară, asigură
respectarea acestuia de către personalul Secretariatului
tehnic și ia măsuri de sancționare a abaterilor;
y) desemnează specialiști și/sau membri ai
Secretariatului tehnic al CNFPA pentru analizarea
aspectelor invocate în contestații;

MONITORUL OFICIAL AL ROMÂNIEI, PARTEA I, Nr. 730/11.VIII.2005
z) aprobă folosirea specialiștilor pe domenii
ocupaționale, verificatori interni și verificatori externi;
aa) certifică evaluatorii de competențe profesionale;
bb) aprobă planul de audit public intern, precum și
raportul anual;
cc) îndeplinește și alte atribuții stabilite de plenul
CNFPA sau de președinte.
Art. 25. — În exercitarea conducerii operative a
Secretariatului tehnic, directorul general emite decizii.
Art. 26. — Directorii asigură organizarea și coordonarea
activităților desfășurate de direcțiile de specialitate și
aplicarea deciziilor directorului general.
Art. 27. — Directorii au următoarele atribuții:
a) fac propuneri privind planul de activitate, organizează
activitatea direcțiilor în baza planului anual aprobat,
controlează și răspund de realizarea întocmai și la timp a
obiectivelor și sarcinilor ce revin direcției;
b) răspund de încărcarea echilibrată a salariaților;
c) răspund de buna colaborare cu celelalte direcții din
Secretariatul tehnic;
d) participă la ședințele CNFPA atunci când li se
solicită acest lucru;
e) participă la realizarea lucrărilor de complexitate sau
importanță deosebită;
f) îndrumă personalul din subordine în vederea rezolvării
sarcinilor curente;
g) asigură elaborarea în termen a studiilor, sintezelor,
analizelor, rapoartelor cerute de directorul general;
h) propun deplasările în interes de serviciu în țară și în
străinătate ale personalului din subordine;
i) întocmesc fișele posturilor pentru personalul din cadrul
direcției;
j) fac propuneri privind necesarul de personal și
condițiile de angajare, evaluarea anuală a performanțelor
profesionale, promovarea și alte forme de motivare a
personalului direcției;
k) fac propuneri privind necesarul de specialiști pe
domenii ocupaționale, de verificatori interni și externi;
l) propun tematicile și programul de pregătire și
perfecționare a personalului din subordine;
m) asigură respectarea normelor de ordine și disciplină
de către personalul direcției și propun măsuri de
sancționare a abaterilor;
n) propun și ordonanțează, în calitate de inițiatori,
cheltuielile pentru bunurile necesare desfășurării activității
direcției;
o) pot fi mandatați de președinte sau de directorul
general să reprezinte CNFPA în relația cu alte instituții;
p) răspund în fața președintelui și a directorului general
pentru activitatea proprie și pentru activitatea personalului
direcției.
CAPITOLUL VI
Atribuțiile direcțiilor și compartimentelor
din cadrul Secretariatului tehnic
Art. 28. — Direcția metodologie din cadrul
Secretariatului tehnic al CNFPA are următoarele atribuții:
a) elaborează studii și analize, în vederea fundamentării
elementelor de politici și strategii în domeniul dezvoltării
resurselor umane, inclusiv al formării profesionale a
adulților;
b) analizează și formulează observații la proiectele de
acte normative primite de CNFPA spre avizare;
c) elaborează și actualizează metodologii, regulamente
și instrucțiuni necesare pentru coordonarea, la nivel
național, a activității de autorizare a furnizorilor de formare

13

profesională sau pentru alte activități privind formarea
profesională a adulților, în limitele prevederilor legale;
d) realizează activități de pregătire a actorilor implicați
în procesul de autorizare, în vederea aplicării unitare a
metodologiilor, regulamentelor și instrucțiunilor elaborate;
e) participă la elaborarea Registrului național al
calificărilor profesionale din România;
f) propune tarifele pentru stabilirea indemnizațiilor
membrilor comisiilor de autorizare și ale specialiștilor pe
domenii ocupaționale folosiți în cadrul procesului de
autorizare a furnizorilor de formare;
g) îndrumă metodologic, coordonează și controlează
activitatea comisiilor de autorizare și a secretariatelor
tehnice ale acestora, centralizează datele privind activitatea
de autorizare;
h) colaborează cu organizațiile care au reprezentanți în
comisiile de autorizare, în scopul asigurării unei bune
desfășurări a procesului de autorizare;
i) participă la rezolvarea contestațiilor depuse de
furnizorii de formare profesională în legătură cu activitatea
comisiilor de autorizare;
j) coordonează și participă la monitorizarea furnizorilor
de formare profesională, propunând soluții pentru
rezolvarea problemelor apărute în activitatea comisiilor de
autorizare;
k) colaborează la elaborarea metodologiei de realizare a
cercetării statistice aferente formării profesionale a adulților;
l) întocmește și actualizează lista profesiilor sau
ocupațiilor pentru care există cerințe speciale la
organizarea pregătirii profesionale, colaborând în acest
scop cu autoritățile de reglementare, în condițiile legii;
m) colaborează cu compartimentul de informatică la
actualizarea și validarea datelor cuprinse în Registrul
național al furnizorilor de formare profesională autorizați și
în alte baze de date cu informații referitoare la activitatea
direcției;
n) acordă instituțiilor și persoanelor interesate
consultanță de specialitate privind formarea profesională a
adulților;
o) promovează calitatea și inovația în domeniul formării
profesionale a adulților;
p) propune modalități de implicare a partenerilor sociali
și de dezvoltare a parteneriatului în domeniul formării
profesionale a adulților și colaborează cu structurile create
de partenerii sociali la nivelul sectoarelor de activitate sau
pentru rezolvarea unor probleme specifice formării
profesionale a adulților, corespunzător atribuțiilor direcției;
sprijină înființarea comitetelor sectoriale și contribuie la
coordonarea activității acestora;
q) propune modalități de cooperare și colaborează cu
organizații din țară și din străinătate, corespunzător
atribuțiilor direcției;
r) organizează conferințe, seminarii, consultări de
specialitate, naționale și internaționale, în scopul realizării
atribuțiilor direcției;
s) propune și participă la realizarea unor programe și
proiecte interne și internaționale, corespunzător atribuțiilor
direcției;
t) propune, în calitate de inițiator, cheltuielile pentru
bunurile necesare desfășurării propriei activități;
u) îndeplinește alte atribuții și obligații stabilite de
președinte sau de directorul general.
Art. 29. — Direcția pentru standarde ocupaționale și
atestare din cadrul Secretariatului tehnic al CNFPA are
următoarele atribuții:
a) elaborează studii și analize, în vederea fundamentării
elementelor de politici și strategii în domeniul dezvoltării

14

MONITORUL OFICIAL AL ROMÂNIEI, PARTEA I, Nr. 730/11.VIII.2005

resurselor umane, inclusiv al formării profesionale a
adulților;
b) analizează și formulează observații la proiectele de
acte normative primite de CNFPA spre avizare;
c) elaborează criterii specifice și proceduri unitare
privind elaborarea standardelor ocupaționale;
d) analizează și avizează standarde ocupaționale noi
sau actualizate și le anulează, după caz, pe cele existente;
e) propune plenului CNFPA aprobarea standardelor
ocupaționale;
f) elaborează și actualizează procedura de evaluare și
certificare a competențelor profesionale dobândite pe alte
căi decât cele formale;
g) verifică, în vederea autorizării, instituțiile care pot să
efectueze evaluarea și certificarea competențelor
profesionale obținute pe alte căi decât cele formale;
h) propune plenului CNFPA autorizarea centrelor de
evaluare și certificare a competențelor profesionale;
i) evaluează evaluatorii de competențe profesionale,
verificatori interni și verificatori externi, în vederea
certificării;
j) monitorizeză activitatea centrelor de evaluare și
certificare a competențelor profesionale;
k) propune tarife pentru serviciile de asistență tehnică
privind elaborarea, verificarea și aprobarea standardelor
ocupaționale și a serviciilor de formare, de evaluare și
autorizare a centrelor de evaluare și certificare a
competențelor profesionale, precum și pentru plata
verificatorilor interni și externi care pot fi angajați de
CNFPA pentru îndeplinirea atribuțiilor direcției;
l) dezvoltă și gestionează, împreună cu compartimentul
de informatică, bănci de date privind: standardele
ocupaționale, centrele de evaluare autorizate, evaluatorii,
verificatorii interni, verificatorii externi certificați;
m) efectuează activități de pregătire, transfer de
cunoștințe și asistență tehnică în domeniul său de
activitate, oferă asistență metodologică privind elaborarea
standardelor ocupaționale și aplicarea procedurii de
evaluare a competențelor profesionale dobândite pe alte căi
decât cele formale;
n) promovează calitatea procesului de evaluare și
certificare a competențelor profesionale;
o) colaborează cu Direcția metodologie la elaborarea și
actualizarea metodologiilor, regulamentelor și instrucțiunilor
privind formarea profesională a adulților;
p) participă la rezolvarea contestațiilor în cadrul
procesului de autorizare și monitorizare a centrelor de
evaluare, precum și de autorizare și monitorizare a
furnizorilor de formare, pentru aspecte referitoare la
standardele ocupaționale;
q) propune modalități de implicare a partenerilor sociali
și de dezvoltare a parteneriatului în domeniul formării
profesionale a adulților și colaborează cu structurile create
de partenerii sociali la nivelul sectoarelor de activitate sau
pentru rezolvarea unor probleme specifice formării
profesionale a adulților, corespunzător atribuțiilor direcției;
r) propune modalități de cooperare și colaborează cu
organizații din țară și din străinătate, corespunzător
atribuțiilor direcției;
s) organizează conferințe, seminarii, consultări de
specialitate, naționale și internaționale, în scopul realizării
atribuțiilor direcției;
t) propune și participă la realizarea unor programe și
proiecte interne și internaționale, corespunzător atribuțiilor
direcției;
u) propune, în calitate de inițiator, cheltuielile pentru
bunurile necesare desfășurării propriei activități;

v) îndeplinește alte atribuții și obligații stabilite de
președinte sau de directorul general.
Art. 30. — (1) Unitatea de implementare a programelor
PHARE din structura Secretariatului tehnic al CNFPA,
denumită în continuare UIP, este coordonată de un director
și are atribuții generale conform Hotărârii Guvernului
nr. 869/2002 pentru perfecționarea activității unităților de
implementare a programelor PHARE.
(2) Atribuțiile specifice ale UIP, structura organizatorică,
locul UIP în organigrama CNFPA, spațiul afectat și dotarea
minimă necesară exercitării atribuțiilor UIP se stabilesc prin
hotărâre a CNFPA.
Art. 31. — Direcția economico-financiară din cadrul
Secretariatului tehnic al CNFPA are următoarele atribuții:
a) organizează și asigură evidența contabilă și
financiară a CNFPA, în conformitate cu reglementările în
vigoare;
b) întocmește proiectul de buget de venituri și cheltuieli,
conform legii, pe care îl supune aprobării plenului CNFPA,
după care îl înaintează Ministerului Muncii, Solidarității
Sociale și Familiei;
c) asigură execuția bugetului propriu al CNFPA;
d) elaborează lunar cererea de credite pentru nevoile
proprii ale CNFPA;
e) efectuează plățile și încasările, în conformitate cu
reglementările în vigoare;
f) întocmește documentația necesară în vederea
achiziționării valutei pentru deplasările externe;
g) întocmește trimestrial și anual darea de seamă
contabilă a CNFPA și o depune la Ministerul Muncii,
Solidarității Sociale și Familiei;
h) asigură și ține evidența contabilă a valorilor materiale
și bănești, a mijloacelor fixe, a obiectelor de inventar, a
salariilor, precum și a operațiunilor financiare ale CNFPA;
i) ține evidența contabilă a veniturilor provenite din
taxele de autorizare și din vânzarea certificatelor de
compentențe profesionale, precum și a altor venituri
extrabugetare, după caz, pe care le virează la bugetul de
stat;
j) organizează inventarierea patrimoniului CNFPA la
perioadele prevăzute de legislația în vigoare;
k) întocmește documentația necesară și efectuează
achizițiile de bunuri materiale necesare desfășurării
activității instituției;
l) exercită controlul financiar preventiv propriu, în
conformitate cu prevederile legale în vigoare;
m) organizează și păstrează arhiva în cadrul CNFPA;
n) propune scoaterea din funcțiune a mijloacelor fixe și
a obiectelor de inventar;
o) urmărește recuperarea creanțelor și lichidarea
arieratelor, în condițiile și la termenele prevăzute de
reglementările în vigoare;
p) propune, în calitate de inițiator, cheltuielile pentru
bunurile necesare desfășurării propriei activități;
q) colaborează cu celelalte compartimente ale instituției
pentru îndeplinirea atribuțiilor specifice;
r) efectuează plata specialiștilor pe domenii
ocupaționale, a verificatorilor interni și a verificatorilor
externi;
s) decontează cheltuielile de transport, cazare și
indemnizații de delegare pentru specialiștii pe domenii
ocupaționale, verificatorii interni și verificatorii externi, pe
perioada în care aceștia se deplasează în altă localitate
din țară decât cea de domiciliu;
t) îndeplinește alte atribuții și obligații stabilite de
președinte sau de directorul general.

MONITORUL OFICIAL AL ROMÂNIEI, PARTEA I, Nr. 730/11.VIII.2005
Art. 32. — Compartimentul audit public intern din cadrul
Secretariatului tehnic al CNFPA are următoarele atribuții:
a) elaborează proiectul planului de audit public intern pe
care îl supune spre aprobare directorului general și plenului
CNFPA;
b) efectuează activități de audit public intern pentru a
evalua dacă sistemele de management financiar și control
ale instituției sunt transparente și sunt conforme cu
normele de legalitate, regularitate, economicitate, eficiență
și eficacitate;
c) informează compartimentul de audit public intern din
cadrul Ministerului Muncii, Solidarității Sociale și Familiei
despre recomandările neînsușite de către directorul general,
precum și despre consecințele acestora;
d) prezintă rapoarte periodice directorului general privind
constatările, concluziile și recomandările rezultate din
activitățile sale de audit;
e) elaborează raportul anual al activității de audit public
intern, care va fi avizat de către directorul general și de
plenul CNFPA;
f) în cazul identificării unor iregularități sau posibile
prejudicii, raportează imediat directorului general;
g) propune și ordonanțează, în calitate de inițiator,
cheltuielile pentru bunurile necesare desfășurării propriei
activități;
h) îndeplinește alte atribuții prevăzute de legislația în
vigoare, precum și sarcini stabilite de președinte sau de
directorul general.
Art. 33. — Compartimentul juridic din cadrul
Secretariatului tehnic al CNFPA are următoarele atribuții:
a) avizează și contrasemnează actele cu caracter juridic
în condițiile legii;
b) verifică legalitatea actelor cu caracter juridic și
administrativ primite spre avizare;
c) apără drepturile și interesele legitime ale CNFPA în
raporturile cu autoritățile publice, instituțiile de orice natură,
precum și cu orice persoană fizică sau juridică, română ori
străină;
d) asigură consultanță, asistență și reprezentarea
CNFPA în fața instanțelor judecătorești, organelor de
urmărire penală ori altor instituții;
e) ține evidențele cerute de legislația în vigoare și de
regulamentele corpului profesional;
f) redactează opinii juridice cu privire la aspectele legale
ce privesc activitatea profesională a consilierului juridic;
g) redactează proiectele de contracte, negociază
clauzele legale contractuale;
h) redactează acte juridice, emise de CNFPA;
i) atestă identitatea părților, a consimțământului, a
conținutului și a datei actelor încheiate, care privesc
CNFPA.
Art. 34. — Compartimentul resurse umane din cadrul
Secretariatului tehnic al CNFPA are următoarele atribuții:
a) întocmește statul de funcții al Secretariatului tehnic al
CNFPA, îl supune spre aprobare plenului CNFPA și îl
transmite Ministerului Muncii, Solidarității Sociale și Familiei
spre avizare;
b) organizează concursurile pentru ocuparea posturilor
vacante, în conformitate cu prevederile legale;
c) elaborează documentele necesare pentru încadrarea,
promovarea, pensionarea și încetarea contractelor de
muncă ale personalului Secretariatului tehnic al CNFPA;
d) întocmește și gestionează dosarele de personal ale
salariaților Secretariatului tehnic al CNFPA;
e) gestionează și completează carnetele de muncă și
registrul de evidență a salariaților Secretariatului tehnic al
CNFPA;

15

f) calculează și răspunde de aplicarea corectă a
reglementărilor legale privind acordarea drepturilor salariale
pentru salariații Secretariatului tehnic al CNFPA și membrii
CNFPA;
g) elaborează bugetul de venituri și cheltuieli al CNFPA
pentru cheltuielile cu salariile și îl transmite Direcției
economico-financiare;
h) întocmește și actualizează, în colaborare cu celelalte
direcții și compartimente, Regulamentul de organizare și
funcționare al CNFPA, îl supune spre aprobare plenului
CNFPA și îl transmite Ministerului Muncii, Solidarității
Sociale și Familiei și Ministerului Educației și Cercetării
spre aprobare;
i) întocmește și actualizează, în colaborare cu celelalte
direcții și compartimente, Regulamentul de ordine interioară
al Secretariatului tehnic al CNFPA și îl supune spre
aprobare directorului general;
j) îndeplinește atribuțiile în domeniul protecției muncii;
k) coordonează activitatea de evaluare anuală
individuală a angajaților Secretariatului tehnic al CNFPA;
l) propune și ordonanțează, în calitate de inițiator,
cheltuielile pentru bunurile necesare desfășurării propriei
activități;
m) îndeplinește alte atribuții prevăzute de legislația în
vigoare, precum și sarcini stabilite de președinte sau de
directorul general.
Art. 35. — Compartimentul de informatică din cadrul
Secretariatului tehnic al CNFPA are următoarele atribuții:
a) întocmește lista de echipamente electronice necesare
CNFPA;
b) stabilește și aplică politici de securizare a datelor
CNFPA;
c) asigură buna funcționare a sistemelor de calcul
folosite de CNFPA;
d) asigură funcționarea programelor software de bază
folosite de CNFPA;
e) asigură funcționarea rețelei CNFPA;
f) administrează serverele CNFPA;
g) stabilește drepturile (nivelul de acces) în rețeaua
CNFPA pentru fiecare angajat, în concordanță cu nevoile
acestuia;
h) dezvoltă și întreține programele software necesare
CNFPA;
i) dezvoltă și întreține site-ul CNFPA;
j) realizează materiale pentru promovarea imaginii
CNFPA și a evenimentelor organizate de acesta;
k) stabilește politici de promovare a imaginii CNFPA
prin intermediul Internetului;
l) participă la proiectele în care este implicat CNFPA
(componenta IT);
m) dezvoltă relații cu departamentele IT ale partenerilor
CNFPA (ministere, agenții, sindicate, patronate, organizații
neguvernamentale etc.)
n) propune și ordonanțează, în calitate de inițiator,
cheltuielile pentru bunurile necesare desfășurării propriei
activități;
o) îndeplinește alte atribuții prevăzute de legislația în
vigoare, precum și sarcini stabilite de președinte sau de
directorul general.
Art. 36. — Compartimentul informare și relații publice
din cadrul Secretariatului tehnic al CNFPA are următoarele
atribuții:
a) furnizează informațiile de interes public oricărei
persoane care solicită acest lucru în condițiile Legii
nr. 544/2001 sau direcționează solicitările de informare
către compartimentele/persoanele în măsură să le
furnizeze;
b) primește, înregistrează, urmărește rezolvarea petițiilor
și expediază răspunsurile către petiționari;

16

MONITORUL OFICIAL AL ROMÂNIEI, PARTEA I, Nr. 730/11.VIII.2005

c) înaintează petițiile înregistrate către compartimentele
de specialitate, în funcție de obiectul acestora, și
precizează termenul de trimitere a răspunsului;
d) urmărește soluționarea și redactarea în termen a
răspunsului;
e) clasează și arhivează petițiile;
f) îndeplinește alte atribuții prevăzute de legislația în
vigoare, precum și alte sarcini stabilite de președinte sau
de directorul general.
CAPITOLUL VII
Relația cu comitetele sectoriale
Art. 37. — (1) Comitetele sectoriale sunt structuri de
dialog social, organizate la nivelul sectoarelor de activitate
stabilite de CNFPA.
(2) Pentru îndeplinirea rolului său de autoritate națională
pentru calificări și fiind abilitat prin lege să sprijine
înființarea comitetelor sectoriale și să coordoneze activitatea
acestora, CNFPA:
a) propune Acordul național tripartit privind cadrul
național al calificărilor și revizuirea acestuia;
b) inițiază înființarea de comitete sectoriale;
c) asigură respectarea prevederilor Acordului național
tripartit referitoare la înființarea comitetelor sectoriale;
d) înregistrează acordurile sectoriale de înființare a
comitetelor sectoriale;
e) poate convoca membrii comitetelor sectoriale la
reuniuni de lucru;
f) coordonează activitatea comitetelor sectoriale și a
specialiștilor propuși de comitetele sectoriale pentru
dezvoltarea calificărilor;
g) efectuează plata pentru contravaloarea lucrărilor
realizate de specialiști și recepționate de comitetele
sectoriale.

CAPITOLUL VIII
Dispoziții tranzitorii finale
Art. 38. — Toate compartimentele și personalul
Secretariatului tehnic al CNFPA au obligația:
a) să asigure realizarea la timp și de calitate a tuturor
sarcinilor stabilite de conducerea instituției;
b) să manifeste fermitate în aplicarea legilor și
solicitudine față de autoritățile publice centrale sau
județene/locale cu care colaborează ori care cer sprijin
pentru rezolvarea unor probleme din domeniul de activitate
al CNFPA;
c) să manifeste solicitudine față de toți cetățenii care se
adresează CNFPA prin audiențe, cereri, sesizări sau
reclamații, în vederea tratării problemelor ridicate de către
aceștia, în cadrul dispozițiilor legale în vigoare.
Art. 39. — Pentru îndeplinirea atribuțiilor stabilite prin
prezentul regulament, în cadrul Secretariatului tehnic al
CNFPA pot fi angajate persoane cu contract individual de
muncă cu timp parțial, în limita bugetului aprobat.
Art. 40. — Atribuțiile stabilite prin prezentul regulament
se detaliază pentru fiecare post din structura organizatorică,
prin fișa postului.
Art. 41. — Încadrarea pe posturi, conform noii structuri
organizatorice, se face după aprobarea prezentului
regulament și avizarea statului de funcții de către Ministerul
Muncii, Solidarității Sociale și Familiei.
Art. 42. — Prevederile prezentului regulament se
completează cu orice alte dispoziții legale care privesc
organizarea, funcționarea și atribuțiile CNFPA.
Art. 43. — Conducătorii tuturor compartimentelor sunt
obligați să asigure cunoașterea și respectarea de către
întregul personal din subordine a prezentului regulament.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 730/11.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047150]
ISSN 1453—4495

