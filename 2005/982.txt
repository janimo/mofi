Anul 173 (XVII) — Nr. 982

PARTEA

I

LEGI, DECRETE, HOTĂRÂRI ȘI ALTE ACTE

Vineri, 4 noiembrie 2005

SUMAR

Nr.

Pagina

HOTĂRÂRI ALE CAMEREI DEPUTAȚILOR
36. — Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților...................................................
DECIZII ALE CURȚII CONSTITUȚIONALE
Decizia nr. 506 din 4 octombrie 2005 referitoare la
excepția de neconstituționalitate a dispozițiilor
art. 62 alin. (2) din Legea nr. 53/2003 — Codul
muncii .........................................................................
Decizia nr. 566 din 27 octombrie 2005 referitoare la
excepția de neconstituționalitate a dispozițiilor
art. 215 alin. 2 și 3 din Codul penal......................

ALE

Pagina
Sociale și Familiei, în vederea acordării unui ajutor
financiar......................................................................

1–2

6

1.333. — Hotărâre privind modificarea art. 1 din
Hotărârea Guvernului nr. 326/2001 pentru
stabilirea componenței Comisiei de privatizare a
Băncii Comerciale Române — S.A. ........................

6

DECIZII ALE PRIMULUI-MINISTRU
2–3

482. — Decizie pentru eliberarea domnului Constantin
Secăreanu din funcția de vicepreședinte al
Institutului Național de Statistică ..............................

7

4–5

483. — Decizie pentru numirea domnului Cristian
Nicolae Stănică în funcția de vicepreședinte al
Institutului Național de Statistică ..............................

7

484. — Decizie privind eliberarea domnului Avram
Constantin din funcția de subprefect al județului
Bacău .........................................................................

8

485. — Decizie privind numirea domnului Olaru Neculai
în funcția de subprefect al județului Bacău............

8

HOTĂRÂRI ALE GUVERNULUI ROMÂNIEI
1.332. — Hotărâre pentru alocarea din Fondul de
rezervă bugetară la dispoziția Guvernului, prevăzut
în bugetul de stat pe anul 2005, a unei sume în
bugetul alocat Ministerului Muncii, Solidarității

HOTĂRÂRI

Nr.

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004
pentru aprobarea componenței nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările și completările
ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a

comisiilor permanente ale Camerei Deputaților, publicată în
Monitorul Oficial al României, Partea I, nr. 1.258 din

2

MONITORUL OFICIAL AL ROMÂNIEI, PARTEA I, Nr. 982/4.XI.2005

27 decembrie 2004, cu modificările și completările
ulterioare, se modifică după cum urmează:
— domnul deputat Cosmin Gabriel Popp, aparținând
Grupului parlamentar al Partidului Democrat, trece de la
Comisia pentru cultură, arte, mijloace de informare în masă
la Comisia pentru apărare, ordine publică și siguranță
națională, în calitate de membru;

— domnul deputat Longher Ghervazen, aparținând
Grupului parlamentar al minorităților naționale, trece de la
Comisia pentru agricultură, silvicultură, industrie alimentară
și servicii specifice la Comisia pentru drepturile omului,
culte și problemele minorităților naționale, în calitate de
membru.

Această hotărâre a fost adoptată de Camera Deputaților în ședința din 1 noiembrie 2005, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

ADRIAN NĂSTASE
București, 1 noiembrie 2005.
Nr. 36.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 506
din 4 octombrie 2005

referitoare la excepția de neconstituționalitate a dispozițiilor art. 62 alin. (2)
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 62 alin. (2) din Legea nr. 53/2003 —
Codul muncii, excepție ridicată de Societatea Comercială
îDaewoo Mangalia Heavy Industries“ — S.A. din Mangalia
în Dosarul nr. 414/M/2005 al Curții de Apel Constanța —
Secția pentru cauze cu minori și de familie, precum și
pentru cauze privind conflicte de muncă și asigurări sociale.
La apelul nominal răspunde autorul excepției, prin
avocat Sonia Geagiu, cu împuternicire la dosar. Lipsește
partea Florea Doina, față de care procedura de citare este
legal îndeplinită.
Având cuvântul, reprezentantul autorului excepției arată
că excepția de neconstituționalitate a dispozițiilor art. 62
alin. (2) din Codul muncii privește numai mențiunea privind
sancționarea cu nulitatea absolută a lipsei din decizia de
concediere a precizărilor cu privire la termenul în care
decizia poate fi contestată și la instanța de judecată la
care se contestă. Consideră că dispozițiile de lege criticate
încalcă liberul acces la justiție al societăților comerciale,
egalitatea părților în fața legii, precum și dreptul la apărare
al angajatorului. Arată că nici un alt act normativ din
legislația română nu prevede sancțiunea cu nulitatea, care
să rezulte din lipsa mențiunilor privind termenul sau
instanța în fața căreia poate fi contestată decizia de
concediere.
Reprezentantul Ministerului Public pune concluzii de
respingere a excepției ca fiind neîntemeiată, întrucât
dispozițiile de lege criticate nu încalcă liberul acces la
justiție, dreptul la un proces echitabil și dreptul la apărare.
Arată în acest sens că protecția angajatului se realizează
prin posibilitatea acestuia de a ataca decizia de desfacere

a contractului individual de muncă, aceasta fiind singura
modalitate prin care angajatul își poate susține cauza în
fața unei instanțe de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 9 iunie 2005, pronunțată în Dosarul
nr. 414/M/2005, Curtea de Apel Constanța — Secția pentru
cauze cu minori și de familie, precum și pentru cauze
privind conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 62 alin. (2) din Codul muncii, excepție
ridicată de Societatea Comercială îDaewoo Mangalia Heavy
Industries“ — S.A. din Mangalia într-o cauză ce are ca
obiect o contestație la decizia de concediere.
În motivarea excepției de neconstituționalitate autorul
acesteia susține că dispozițiile art. 62 alin. (2) din Codul
muncii, sancționând cu nulitate absolută decizia de
concediere dacă aceasta nu cuprinde precizări cu privire la
termenul în care poate fi contestată și la instanța
judecătorească la care se contestă, îngrădesc dreptul
angajatorului de acces liber la justiție și la un proces
echitabil, precum și exercițiul dreptului său de apărare,
punându-l în condiții de inferioritate procesuală.
Curtea de Apel Constanța — Secția pentru cauze cu
minori și de familie, precum și pentru cauze privind
conflicte de muncă și asigurări sociale apreciază că
excepția ridicată nu este întemeiată, deoarece dispozițiile
legale criticate nu încalcă nici unul dintre textele
constituționale invocate. Arată că precizările impuse de
textul de lege sunt necesare pentru ca salariatul să se
poată apăra împotriva unor eventuale măsuri abuzive ori
nejustificate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că dispozițiile legale criticate
reprezintă o concretizare a prevederilor constituționale

MONITORUL OFICIAL AL ROMÂNIEI, PARTEA I, Nr. 982/4.XI.2005
referitoare la dreptul la muncă și la protecția socială a
muncii. Consideră că aceste măsuri de protecție îsunt de
natură să asigure exercițiul neîngrădit al drepturilor și al
intereselor legitime ale salariaților, ce decurg din raporturile
juridice de muncă, în cadrul unor eventuale litigii privind
nelegalitatea sau netemeinicia deciziei de concediere,
neputând fi considerate că ar institui, în privința
angajatorului, vreo restrângere a dreptului de acces liber la
justiție sau a dreptului la un proces echitabil și la
soluționarea cauzelor într-un termen rezonabil, ori o
restrângere a dreptului de apărare“.
Avocatul Poporului apreciază că dispozițiile art. 62
alin. (2) din Codul muncii sunt constituționale, întrucât nu
contravin sub nici un aspect dreptului părților la un proces
echitabil și la soluționarea cauzei într-un termen rezonabil.
Consideră că aceste dispoziții legale au caracter procedural
și dau expresie unor principii generale ale dreptului muncii,
asigurând și exercițiul deplin al dreptului la apărare.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente și concluziile
procurorului, dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 62 alin. (2) din Legea nr. 53/2003 — Codul
muncii, publicată în Monitorul Oficial al României, Partea I,
nr. 72 din 5 februarie 2003, prevederi care au următorul
cuprins: îDecizia se emite în scris și, sub sancțiunea nulității
absolute, trebuie să fie motivată în fapt și în drept și să
cuprindă precizări cu privire la termenul în care poate fi
contestată și la instanța judecătorească la care se contestă.“
Autorul excepției susține că dispozițiile legale criticate
încalcă prevederile art. 21 alin. (2) și (3) și art. 24 alin. (1)
din Constituție, care au următorul conținut:
— Art. 21 alin. (2) și (3): î(2) Nici o lege nu poate îngrădi
exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24 alin. (1): îDreptul la apărare este garantat.“
Examinând excepția de neconstituționalitate, Curtea
Constituțională constată că aceasta este neîntemeiată și, în

3

consecință, urmează a fi respinsă pentru următoarele
considerente:
Întreaga legislație a muncii se bazează pe principii
generale care au menirea să asigure desfășurarea
raporturilor juridice de muncă într-un cadru legal, judicios și
echitabil, apărarea deopotrivă a intereselor legitime, atât ale
angajatorilor, cât și ale salariaților. Reglementările legale
adoptate pe baza acestor principii generale trebuie să
asigure accesul liber al persoanei la o activitate
economică, libera inițiativă și exercitarea acestora în
condițiile legii, garantate de art. 45 din Constituție, precum
și exercitarea neîngrădită a dreptului la muncă și la
protecția socială a salariaților, consacrat de art. 41 din
Constituție.
Printre aceste reglementări legale au o importanță
deosebită cele care se referă la încheierea, executarea și
încetarea contractelor individuale de muncă. Pentru a se
preveni eventualele comportări abuzive ale angajatorilor,
prin care ar leza drepturile și interesele legitime ale
salariaților, Codul muncii reglementează în mod expres
condițiile de fond și de formă în care angajatorul poate
dispune din propria inițiativă concedierea salariatului, cu
efect de încetare a contractului individual de muncă.
În cadrul condițiilor de formă, alin. (2) al art. 62 din
Codul muncii dispune ca decizia de concediere să fie
emisă în scris, să fie motivată în fapt și în drept și să
cuprindă precizări cu privire la termenul în care poate fi
contestată și la instanța judecătorească la care se
contestă. Lipsa acestor elemente de motivare și precizări
atrage nulitatea absolută a deciziei de concediere.
Decizia de concediere reprezintă un act unilateral,
manifestarea de voință a angajatorului, care nu trebuie să
se adreseze justiției ori altor organe pentru a solicita
încetarea raporturilor juridice de muncă cu un anumit
salariat. În schimb, salariatul are tot interesul să conteste
în justiție măsura de concediere, dacă o consideră ca fiind
luată fără motive legale și de fapt întemeiate. Apărarea
împotriva unei măsuri abuzive nelegale ori neîntemeiate de
îngrădire a exercițiului dreptului la muncă constituie un
drept constituțional fundamental al salariatului. Acest drept
îl poate exercita numai în cunoștință de cauză, respectiv
dacă este informat în mod corespunzător despre motivele
de drept și de fapt pe care angajatorul și-a întemeiat
decizia și mijloacele procedurale prin care poate contesta
măsura luată.
Odată declanșat litigiul și angajatorul își poate face
apărarea prin mijloacele procedurale legale, inclusiv prin
exercitarea căilor de atac, respectarea legalității mijloacelor
procedurale garantează desfășurarea unui proces echitabil
pentru toate părțile implicate. Precizările cu privire la
termenul de contestare și la instanța judecătorească
competentă să soluționeze litigiul încă de la început, în
cuprinsul deciziei de concediere, contribuie la soluționarea
cauzei într-un termen rezonabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 62 alin. (2) din Legea nr. 53/2003 — Codul muncii,
excepție ridicată în fața Curții de Apel Constanța — Secția pentru cauze cu minori și de familie, precum și pentru cauze
privind conflicte de muncă și asigurări sociale de Societatea Comercială îDaewoo Mangalia Heavy Industries“ — S.A. din
Mangalia în Dosarul nr. 414/M/2005.
Definitivă și general obligatorie.
Pronunțată în ședința publică din data de 4 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Cristina Toma

4

MONITORUL OFICIAL AL ROMÂNIEI, PARTEA I, Nr. 982/4.XI.2005
CURTEA CONSTITUȚIONALĂ

D E C I Z I A Nr. 566
din 27 octombrie 2005

referitoare la excepția de neconstituționalitate a dispozițiilor art. 215 alin. 2 și 3 din Codul penal
Ion Predescu
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Marilena Mincă
Florentina Geangu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 2 și 3 din Codul penal, excepție
ridicată de Aurel Vasile Popa, Valeriu Fasole și Cezar
Vladimir Rogoz în Dosarul nr. 3.058/P/2003 al Judecătoriei
Galați.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției de neconstituționalitate ca
neîntemeiată, arătând că textul de lege criticat nu încalcă
prevederile constituționale invocate de autorii excepției.
C U R T E A,

având în vedere actele și lucrările dosarului, reține
următoarele:
Prin Încheierea din 25 aprilie 2005, pronunțată în
Dosarul nr. 3.058/P/2003, Judecătoria Galați a sesizat
Curtea Constituțională cu excepția de neconstituționalitate
a dispozițiilor art. 215 alin. 2 și 3 din Codul penal, excepție
ridicată de inculpații Aurel Vasile Popa, Valeriu Fasole și
Cezar Vladimir Rogoz.
În motivarea excepției de neconstituționalitate autorii
acesteia susțin că prin dispozițiile legale criticate sunt
încălcate prevederile constituționale ale art. 11 și 20, prin
raportare la art. 1 din Protocolul adițional nr. 4 la
Convenția pentru apărarea drepturilor omului și a libertăților
fundamentale, precum și ale art. 45 referitoare la libertatea
economică și ale art. 135 alin. (2) lit. a) din Constituție
referitoare la asigurarea de către statul român a libertății
comerțului. În susținerea excepției se arată că dispozițiile
art. 215 alin. 2 și 3 din Codul penal nesocotesc libertatea
comerțului și, în același timp, statuează o sancțiune penală
în condițiile în care eroarea contractuală sau neîndeplinirea
unei obligații contractuale nu poate fi sancționată decât prin
aplicarea unei sancțiuni civile. Într-o asemenea situație,
aplicarea unor sancțiuni penale contravine și dispozițiilor
art. 1 din Protocolul adițional nr. 4 la Convenția pentru
apărarea drepturilor omului și a libertăților fundamentale,
prin aplicarea unor sancțiuni penale privative de libertate în
materia obligațiilor contractuale.
Judecătoria Galați opinează că excepția de
neconstituționalitate a prevederilor art. 215 alin. 3 și 4 din
Codul penal este neîntemeiată.

În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, deoarece textul legal criticat incriminează
infracțiunea de înșelăciune, care nu trebuie confundată cu
neexecutarea unei obligații contractuale. Așa cum rezultă
chiar din cuprinsul art. 215 alin. 3 din Codul penal, pentru
existența laturii obiective fapta trebuie să fi fost săvârșită
în așa fel încât, fără această eroare, cel înșelat nu ar fi
încheiat contractul în condițiile stipulate. Stabilirea existenței
tuturor elementelor constitutive ale infracțiunii este însă
atributul exclusiv al instanței de judecată.
Dispozițiile constituționale ale art. 135 referitoare la
economie trebuie interpretate în legătură cu art. 45
consacrat libertății economice, în sensul că ideea garantării
accesului neîngrădit la libera inițiativă este privită prin
prisma sarcinilor prevăzute la art. 135 alin. (2) și, pe cale
de consecință, nu se poate reține încălcarea de către textul
legal criticat a acestor prevederi fundamentale.
Avocatul Poporului consideră că excepția de
neconstituționalitate este neîntemeiată, întrucât nu poate fi
confundată infracțiunea de înșelăciune cu neexecutarea
unei obligații contractuale. Astfel, înșelăciunea, în oricare
dintre variantele sale, este o infracțiune contra patrimoniului,
constând în înșelarea încrederii participanților la raporturile
juridice patrimoniale. Această infracțiune este prevăzută în
toate legislațiile penale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 215 alin. 2 și 3 din Codul penal, cu
următorul conținut: îÎnșelăciunea săvârșită prin folosire de
nume sau calități mincinoase ori de alte mijloace frauduloase
se pedepsește cu închisoare de la 3 la 15 ani. Dacă mijlocul
fraudulos constituie prin el însuși o infracțiune, se aplică
regulile privind concursul de infracțiuni.
Inducerea sau menținerea în eroare a unei persoane cu
prilejul încheierii sau executării unui contract, săvârșită în așa

MONITORUL OFICIAL AL ROMÂNIEI, PARTEA I, Nr. 982/4.XI.2005
fel încât, fără această eroare, cel înșelat nu ar fi încheiat sau
executat contractul în condițiile stipulate, se sancționează cu
pedeapsa prevăzută în alineatele precedente, după distincțiile
acolo arătate.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 11 și 20, prin raportare la art. 1 din
Protocolul adițional nr. 4 la Convenția pentru apărarea
drepturilor omului și a libertăților fundamentale, precum și
ale art. 45 referitoare la libertatea economică și ale
art. 135 alin. (2) lit. a) din Constituție privind asigurarea de
către statul român a libertății comerțului.
Examinând excepția de neconstituționalitate, Curtea
reține următoarele:
Înșelăciunea, în oricare din variantele sale, este o
infracțiune contra patrimoniului, constând în înșelarea
încrederii participanților la raporturile juridice patrimoniale,
fapt absolut intolerabil în cadrul acestora. În toate sistemele
de drept înșelăciunea ori escrocheria este o faptă
incriminată și sever sancționată. Scopul acestei
reglementări este acela de a-i proteja pe cei ce își exercită
cu bună-credință drepturile și libertățile economice,
comerciale, inclusiv pe cele contractuale. Nu poate fi
confundată infracțiunea de înșelăciune cu neexecutarea
unei obligații contractuale.
Potrivit dispozițiilor art. 215 alin. 2 din Codul penal,
înșelăciunea săvârșită prin folosire de nume sau calități
mincinoase ori de alte mijloace frauduloase se pedepsește
cu închisoare de la 3 la 15 ani, iar dacă mijlocul fraudulos
constituie prin el însuși o infracțiune, se aplică regulile
privind concursul de infracțiuni. Prin această reglementare,
legiuitorul a dorit o sancționare mai aspră a infracțiunii de
înșelăciune, dacă aceasta a fost săvârșită prin folosire de
nume sau calități mincinoase ori de alte mijloace
frauduloase, dat fiind pericolul social crescut al unor
asemenea fapte.
De asemenea, dispozițiile art. 215 alin. 3 din Codul
penal cuprind expresia îîn așa fel încât, fără această eroare,
cel înșelat nu ar fi încheiat sau executat contractul în condițiile
stipulate“ care reprezintă o cerință esențială a laturii
obiective a infracțiunii de înșelăciune, în această variantă.
Fapta nu constituie infracțiune dacă această condiție nu

5

este îndeplinită, iar acest aspect îl stabilește numai instanța
de judecată prin hotărârea pe care o pronunță în cauză.
Drept urmare, prin încriminarea ca infracțiune de
înșelăciune a faptei săvârșite prin folosire de nume sau
calități mincinoase ori de alte mijloace frauduloase, precum
și a faptei de inducere sau menținere în eroare a unei
persoane cu prilejul încheierii sau executării unui contract,
săvârșită în așa fel încât, fără această eroare, cel înșelat
nu ar fi încheiat sau executat contractul în condițiile
stipulate, textul de lege criticat nu încalcă prevederile
art. 11 și 20 din Legea fundamentală, referitoare la îdreptul
internațional și dreptul intern“, respectiv, la îtratatele
internaționale privind drepturile omului“.
Cu privire la încălcarea dispozițiilor constituționale ale
art. 45 referitoare la libertatea economică și ale art. 135
alin. (2) lit. a) referitoare la asigurarea de către statul
român a libertății comerțului, este de observat că, astfel
cum rezultă din chiar conținutul textului criticat, elementul
material al infracțiunii de înșelăciune are drept premisă o
acțiune și, respectiv, o omisiune, care induce
cocontractantul într-o eroare determinantă la încheierea ori
executarea actului. Dacă eroarea nu ar fi existat, contractul
nu s-ar fi încheiat sau executat în condițiile respective. Prin
urmare, nu poate fi confundată infracțiunea de înșelăciune
cu neexecutarea unei obligații contractuale. De aceea,
invocarea dispozițiilor constituționale menționate, precum și
a celor ale art. 1 din Protocolul adițional nr. 4 la Convenția
pentru apărarea drepturilor omului și a libertăților
fundamentale, privitoare la interzicerea privării de libertate
pentru datorii, este nepertinentă.
De altfel, asupra constituționalității dispozițiilor art. 215
alin. 3 din Codul penal, sub aspectul acelorași critici de
neconstituționalitate ca și în prezenta cauză, Curtea
Constituțională s-a mai pronunțat, prin Decizia nr. 215 din
14 aprilie 2005, publicată în Monitorul Oficial al României,
Partea I, nr. 478 din 7 iunie 2005, în sensul respingerii
acesteia. Cele statuate prin decizia menționată își mențin
valabilitatea, întrucât în prezenta cauză nu au intervenit
elemente noi, care să justifice schimbarea jurisprudenței
Curții.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 2 și 3 din Codul penal, excepție ridicată de
Aurel Vasile Popa, Valeriu Fasole și Cezar Vladimir Rogoz în Dosarul nr. 3.058/P/2003 al Judecătoriei Galați.
Definitivă și general obligatorie.
Pronunțată în ședința publică din data de 27 octombrie 2005.
PREȘEDINTE,

ION PREDESCU
Magistrat-asistent,
Florentina Geangu

6

MONITORUL OFICIAL AL ROMÂNIEI, PARTEA I, Nr. 982/4.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru alocarea din Fondul de rezervă bugetară la dispoziția Guvernului,
prevăzut în bugetul de stat pe anul 2005, a unei sume în bugetul alocat Ministerului Muncii,
Solidarității Sociale și Familiei, în vederea acordării unui ajutor financiar
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, și al art. 5 alin. (1) lit. e) și alin. (2) din Ordonanța de urgență a Guvernului
nr. 118/1999 privind înființarea și utilizarea Fondului național de solidaritate, aprobată cu modificări și completări prin
Legea nr. 366/2001, cu modificările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 30.816,75 lei
(RON) din Fondul de rezervă bugetară la dispoziția
Guvernului, prevăzut în bugetul de stat pe anul 2005,
bugetului Ministerului Muncii, Solidarității Sociale și Familiei,
pentru plata unui ajutor financiar.
Art. 2. — (1) Suma prevăzută la art. 1 se va utiliza
pentru acordarea unui ajutor financiar minorului Halaicu
Mihael-Dumitraș, domiciliat în municipiul București,
str. Elena Caragiani nr. 9, bl. 2G, sc. IV, et. 3, ap. 53,

sectorul 1, pentru achiziționarea unei proteze tumorale
modulare de genunchi — HMRS.
(2) Suma reprezentând ajutorul financiar se plătește prin
Direcția de Muncă, Solidaritate Socială și Familie a
Municipiului București, pe baza documentelor justificative
care atestă achiziționarea protezei.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 3 noiembrie 2005.
Nr. 1.332.
GUVERNUL ROMÂNIEI

HOTĂRÂRE
privind modificarea art. 1 din Hotărârea Guvernului nr. 326/2001
pentru stabilirea componenței Comisiei de privatizare a Băncii Comerciale Române — S.A.
În temeiul art. 108 din Constituția României, republicată, și al art. 6 din Legea nr. 83/1997 pentru privatizarea
societăților comerciale bancare la care statul este acționar, cu modificările și completările ulterioare,
Guvernul României adoptă prezenta hotărâre.
Articol unic. — Punctul 6 al articolului 1 din Hotărârea
Guvernului nr. 326/2001 pentru stabilirea componenței
Comisiei de privatizare a Băncii Comerciale Române —
S.A., publicată în Monitorul Oficial al României, Partea I,

nr. 146 din 23 martie 2001, cu modificările ulterioare, se
modifică și va avea următorul cuprins:
î6. Gheorghe Barbu, reprezentant al Ministerului Muncii,
Solidarității Sociale și Familiei;“.

PRIM-MINISTRU

CĂLIN POPESCU-TĂRICEANU
Contrasemnează:
Președintele interimar al Autorității
pentru Valorificarea Activelor Statului,
Giliola Ciorteanu
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 3 noiembrie 2005.
Nr. 1.333.

MONITORUL OFICIAL AL ROMÂNIEI, PARTEA I, Nr. 982/4.XI.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Constantin Secăreanu
din funcția de vicepreședinte al Institutului Național de Statistică
În temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, al art. 5 alin. (31) din Ordonanța de
urgență a Guvernului nr. 11/2004 privind stabilirea unor măsuri de
reorganizare în cadrul administrației publice centrale, aprobată cu modificări
și completări prin Legea nr. 228/2004, cu modificările și completările
ulterioare, și al art. 7 alin. (1) din Hotărârea Guvernului nr. 957/2005 privind
organizarea și funcționarea Institutului Național de Statistică,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Constantin Secăreanu se eliberează din funcția de vicepreședinte al
Institutului Național de Statistică.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 2 noiembrie 2005.
Nr. 482.

GUVERNUL ROMÂNIEI
PRIMUL-MINISTRU

DECIZIE
pentru numirea domnului Cristian Nicolae Stănică
în funcția de vicepreședinte al Institutului Național de Statistică
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, al art. 5 alin. (3 1) din Ordonanța de urgență a
Guvernului nr. 11/2004 privind stabilirea unor măsuri de reorganizare în
cadrul administrației publice centrale, aprobată cu modificări și completări
prin Legea nr. 228/2004, cu modificările și completările ulterioare, și al
art. 7 alin. (1) din Hotărârea Guvernului nr. 957/2005 privind organizarea și
funcționarea Institutului Național de Statistică,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Cristian Nicolae Stănică se numește în funcția de vicepreședinte al
Institutului Național de Statistică.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 2 noiembrie 2005.
Nr. 483.

7

8

MONITORUL OFICIAL AL ROMÂNIEI, PARTEA I, Nr. 982/4.XI.2005
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Avram Constantin
din funcția de subprefect al județului Bacău
În temeiul art. 15 și 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 8 alin. (2) din Legea nr. 340/2004 privind
instituția prefectului,
primul-ministru emite următoarea decizie:
Articol unic. — Domnul Avram Constantin se eliberează din funcția de
subprefect al județului Bacău.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Șeful Cancelariei Primului-Ministru,
Aleodor Marian Frâncu
București, 3 noiembrie 2005.
Nr. 484.

GUVERNUL ROMÂNIEI
PRIMUL-MINISTRU

DECIZIE
privind numirea domnului Olaru Neculai
în funcția de subprefect al județului Bacău
În temeiul art. 15 și 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 8 alin. (2) din Legea nr. 340/2004 privind
instituția prefectului,
primul-ministru emite următoarea decizie:
Articol unic. — Domnul Olaru Neculai se numește în funcția de
subprefect al județului Bacău.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Șeful Cancelariei Primului-Ministru,
Aleodor Marian Frâncu
București, 3 noiembrie 2005.
Nr. 485.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 982/4.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|063945]
ISSN 1453—4495

