PARTEA

Anul 173 (XVII) — Nr. 548

I

LEGI, DECRETE, HOTĂRÂRI ȘI ALTE ACTE

Marți, 28 iunie 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 260 din 12 mai 2005 referitoare la excepția
de neconstituționalitate a dispozițiilor art. 82 din
Legea nr. 51/1995 pentru organizarea și
exercitarea profesiei de avocat ................................
HOTĂRÂRI ALE GUVERNULUI ROMÂNIEI
— Hotărâre pentru aprobarea Acordului dintre
Guvernul României și Guvernul Mongoliei privind
colaborarea în domeniile învățământului, culturii,
științei, tehnologiei, sănătății și sportului, semnat la
București la 14 februarie 2005 ................................
Acord între Guvernul României și Guvernul Mongoliei
privind colaborarea în domeniile învățământului,
culturii, științei, tehnologiei, sănătății și sportului ....

Nr.
590.

1–4

Pagina
— Hotărâre privind suplimentarea bugetului
Serviciului Român de Informații din Fondul de
rezervă bugetară la dispoziția Guvernului pe anul
2005 ..........................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

558.

DECIZII

ALE

7

418.
4

5–7

CURȚII

— Ordin al ministrului agriculturii, pădurilor și
dezvoltării rurale pentru aprobarea metodologiei de
evaluare a trofeelor de vânat, în conformitate cu
metodologia Consiliului Internațional de Vânătoare
și Protecție a Vânatului ............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 260
din 12 mai 2005

referitoare la excepția de neconstituționalitate a dispozițiilor art. 82 din Legea nr. 51/1995
pentru organizarea și exercitarea profesiei de avocat
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 82 din Legea nr. 51/1995 pentru
organizarea și exercitarea profesiei de avocat, excepție
ridicată de Silvian Mihoc în Dosarul nr. 680/2004 al
Judecătoriei Salonta.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens arată că avocatura este
organizată și funcționează pe baza unei legi speciale, iar
profesia de avocat poate fi exercitată de un corp

2

MONITORUL OFICIAL AL ROMÂNIEI, PARTEA I, Nr. 548/28.VI.2005

profesional selectat și funcționând după reguli stabilite de
lege.
Această opțiune a legiuitorului nu poate fi considerată
neconstituțională, având în vedere că scopul ei este
asigurarea unei asistențe juridice calificate, iar normele în
baza cărora funcționează nu contravin principiilor
constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 noiembrie 2004, pronunțată în
Dosarul nr. 680/2004, Judecătoria Salonta a sesizat Curtea
Constituțională cu excepția de neconstituționalitate a
dispozițiilor art. 82 din Legea nr. 255/2004 privind
modificarea și completarea Legii nr. 51/1995 pentru
organizarea și exercitarea profesiei de avocat, excepție
ridicată de Silvian Mihoc.
În motivarea excepției de neconstituționalitate autorul
acesteia susține că dispozițiile art. 82 din Legea
nr. 51/1995, astfel cum au fost modificate și completate
prin Legea nr. 255/2004, contravin prevederilor
constituționale ale art. 40 privind dreptul de asociere,
precum și instrumentelor juridice internaționale care
consfințesc acest drept, și anume Convenția europeană a
drepturilor omului și Declarația Universală a Drepturilor
Omului. Totodată arată că prin dispozițiile legale criticate
este încălcat și principiul separației puterilor în stat, printr-o
imixtiune inadmisibilă a legislativului în activitatea
judecătorească, constând în instituirea interdicției de
exercitare a oricăror activități juridice în afara structurilor
organizate ale avocaturii, deși asemenea activități fuseseră
autorizate anterior de către autoritățile competente. În
opinia autorului excepției, măsura astfel dispusă este de
natură să îi prejudicieze moral pe cei în cauză.
Judecătoria Salonta apreciază că excepția de
neconstituționalitate este neîntemeiată, deoarece este
normal ca anumite profesii să fie riguros și unitar
reglementate, în vederea asigurării unor servicii de cea mai
bună calitate, responsabile și eficiente, în beneficiul tuturor
cetățenilor. Instanța observă totodată că dreptul de
asociere nu este încălcat prin dispozițiile Legii
nr. 255/2004, întrucât acestea reglementează doar accesul
în profesia de avocat și modul de exercitare a acesteia.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că profesia de
avocat este o profesie liberală și independentă, ale cărei
organizare și exercitare sunt reglementate de Legea
nr. 51/1995. Având în vedere importanța pe care aceasta
o prezintă pentru administrarea justiției în România, statul a
reglementat profesia de avocat de așa natură încât să
asigure desfășurarea activităților acesteia la un nivel de
profesionalism corespunzător importanței pe care o are
pentru înfăptuirea actului de justiție. În acest context,

pentru a aduce clarificări cadrului normativ privind
exercitarea profesiei de avocat, Legea nr. 51/1995 a fost
modificată, prin dispozițiile legale criticate statuându-se că
orice formă de exercitare a activităților specifice profesiei
de avocat va înceta în scopul realizării legalității. Ca atare,
Guvernul apreciază că nu se poate reține încălcarea
prevederilor art. 40 alin. (1) din Constituție, cu atât mai
mult cu cât dispozițiile art. 82 din Legea nr. 51/1995 nu se
referă la dreptul de asociere al cetățenilor, ci la modul de
exercitare a activităților specifice profesiei de avocat.
În susținerea punctului său de vedere Guvernul invocă
jurisprudența instanței de contencios constituțional, și
anume deciziile nr. 234/2004 și nr. 321/2004.
Avocatul Poporului consideră că dispozițiile legale
criticate sunt constituționale. În acest sens arată că nu
poate fi reținută critica de neconstituționalitate a dispozițiilor
art. 82 din Legea nr. 255/2004 față de art. 40 din
Constituție, întrucât prevederea potrivit căreia persoanele
fizice sau juridice care au fost autorizate să desfășoare
activități de consultanță, reprezentare sau asistență
juridică, în orice domenii, își încetează de drept activitatea
nu aduce atingere sub nici un aspect dreptului de asociere
al cetățenilor. De altfel, consideră că textul de lege criticat
reprezintă opțiunea legiuitorului ca profesia de avocat să
se desfășoare după reguli stabilite prin lege specială, și
anume Legea nr. 51/1995, având drept scop asigurarea
unei asistențe juridice calificate, iar normele în baza cărora
funcționează nu contravin principiilor constituționale. În
acest sens este invocată jurisprudența Curții Constituționale,
respectiv Decizia nr. 195/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 82 din Legea nr. 51/1995 pentru
organizarea și funcționarea profesiei de avocat, republicată
în Monitorul Oficial al României, Partea I, nr. 113 din
6 martie 2001, astfel cum au fost modificate prin art. I
pct. 68 din Legea nr. 255/2004, publicată în Monitorul
Oficial al României, Partea I, nr. 559 din 23 iunie 2004,
dispoziții care au următorul conținut:
— Art. 82: î(1) La data intrării în vigoare a prezentei legi
persoanele fizice sau juridice care au fost autorizate în baza
altor acte normative ori au fost încuviințate prin hotărâri
judecătorești să desfășoare activități de consultanță,
reprezentare sau asistență juridică, în orice domenii, își
încetează de drept activitatea. Continuarea unor asemenea

MONITORUL OFICIAL AL ROMÂNIEI, PARTEA I, Nr. 548/28.VI.2005
activități constituie infracțiune și se pedepsește potrivit legii
penale.
(2) De asemenea, la data intrării în vigoare a prezentei legi
încetează de drept efectele oricărui act normativ, administrativ
sau jurisdicțional prin care au fost recunoscute ori încuviințate
activități de consultanță, reprezentare și asistență juridică
contrare dispozițiilor prezentei legi.
(3) Prevederile alin. (1) și (2) nu se aplică profesiei de
consilier juridic, care va fi exercitată potrivit dispozițiilor Legii
nr. 514/2003 privind organizarea și exercitarea profesiei de
consilier juridic.
(4) Consiliile și decanii barourilor au obligația și autorizarea
să urmărească ducerea la îndeplinire a prevederilor alin. (1) și
(2) și să ia măsurile legale în acest sens.“
Autorul excepției susține că dispozițiile legale criticate
contravin prevederilor constituționale ale art. 40, precum și
principiului separației puterilor în stat, consacrat de art. 1
alin. (4) din Constituție, prevederi care au următorul
conținut:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 40: î(1) Cetățenii se pot asocia liber în partide
politice, în sindicate, în patronate și în alte forme de asociere.
(2) Partidele sau organizațiile care, prin scopurile ori prin
activitatea lor, militează împotriva pluralismului politic, a
principiilor statului de drept ori a suveranității, a integrității sau
a independenței României sunt neconstituționale.
(3) Nu pot face parte din partide politice judecătorii Curții
Constituționale, avocații poporului, magistrații, membrii activi ai
armatei, polițiștii și alte categorii de funcționari publici stabilite
prin lege organică.
(4) Asociațiile cu caracter secret sunt interzise.“
De asemenea, autorul excepției apreciază că prevederile
art. 82 din Legea nr. 51/1995 încalcă și dispozițiile
Convenției pentru apărarea drepturilor omului și a
libertăților fundamentale, precum și pe cele ale Declarației
Universale a Drepturilor Omului.
Examinând excepția, Curtea constată că dispozițiile
legale criticate au mai fost supuse controlului de
constituționalitate, prin raportare la prevederile constituționale
ale art. 40.
Astfel, prin Decizia nr. 88 din 10 februarie 2005,
publicată în Monitorul Oficial al României, Partea I, nr. 163
din 23 februarie 2005, Curtea a reținut că art. 1 din Legea
nr. 51/1995 prevede caracterul liberal și independent al
profesiei de avocat, iar în ceea ce privește dreptul de
asociere, art. 5 din acest act normativ dispune în legătură
cu formele de organizare a activității, avocatul având
opțiunea de a alege varianta în care își exercită profesia.
De asemenea, prin Decizia nr. 44 din 4 februarie 2003,
publicată în Monitorul Oficial al României, Partea I, nr. 161
din 13 martie 2003, Curtea a statuat că, în concepția
legiuitorului, avocatura este un serviciu public care este
organizat și funcționează pe baza unei legi speciale, iar
profesia de avocat poate fi exercitată de un corp
profesional selectat și funcționând după reguli stabilite de
lege. Această opțiune a legiuitorului nu poate fi considerată
ca neconstituțională, având în vedere că scopul ei este
asigurarea unei asistențe juridice calificate, iar normele în

3

baza cărora funcționează nu contravin principiilor
constituționale, cei care doresc să practice această profesie
fiind datori să respecte legea și să accepte regulile impuse
de aceasta. Astfel se explică de ce condițiile de organizare
și exercitare a profesiei de avocat sunt prevăzute într-o
lege specială și nu se supun normei generale cuprinse în
Ordonanța Guvernului nr. 26/2000 cu privire la asociații și
fundații, cu modificările ulterioare.
De altfel, Curtea Constituțională a statuat constant în
jurisprudența sa că dreptul de asociere se poate exercita
numai cu respectarea legii, și nu împotriva ei, astfel că nici
acest drept, specific prin natura lui profesiilor liberale, nici
dispozițiile cuprinse în art. 40 din Constituție nu sunt
nesocotite prin art. 82 din Legea nr. 51/1995 pentru
organizarea și funcționarea profesiei de avocat, astfel cum
a fost modificat prin Legea nr. 255/2004.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste decizii
își păstrează valabilitatea și în cauza de față.
Curtea reține totodată că, deși avocatura este o
profesie liberală și independentă, exercitarea sa trebuie să
se desfășoare într-un cadru organizat, în conformitate cu
reguli prestabilite, a căror respectare trebuie asigurată
inclusiv prin aplicarea unor măsuri coercitive, rațiuni care
au impus constituirea unor structuri organizatorice unitare și
prohibirea constituirii în paralel a altor structuri destinate
practicării aceleiași activități, fără suport legal. O atare
soluție legislativă nu poate fi calificată însă ca venind în
contradicție cu dreptul de asociere.
Referitor la critica privind înfrângerea art. 1 alin. (4) din
Constituție, Curtea constată că, în condițiile în care
avocatura este un serviciu public și nu o autoritate publică,
aceasta nu se circumscrie puterii judecătorești, așa cum în
mod greșit consideră autorul excepției și, drept urmare,
reglementarea legală a acesteia, potrivit opțiunii
legiuitorului, nu poate fi calificată ca o încălcare a
principiului separației puterilor. De altfel, chiar dacă teza
autorului excepției, în sensul că avocatura face parte din
puterea judecătorească, ar fi adevărată, ceea ce nu este
cazul, atâta vreme cât, potrivit art. 126 alin. (2) din
Constituție, competența instanțelor judecătorești și
procedura de judecată sunt prevăzute numai prin lege,
reglementarea dedusă controlului nu are cum să contravină
principiului separației puterilor. A admite o atare susținere
ar însemna a refuza legiuitorului posibilitatea de a
reglementa în această materie, ceea ce, evident, contravine
Constituției.
Curtea observă că în realitate autorul excepției face o
confuzie, extinzând interdicția imixtiunii în actul de justiție,
constând în interpretarea și aplicarea unei norme legale la
o situație de fapt concretă, și cu privire la posibilitatea
reglementării normative a infrastructurii justiției, ca și
asupra procedurii pe care aceasta este ținută să o
respecte în derularea activității proprii, de înfăptuire a
justiției.
Așa fiind, critica adusă reglementării legale în cauză
privind încălcarea art. 1 alin. (4) din Constituție este
neîntemeiată.

4

MONITORUL OFICIAL AL ROMÂNIEI, PARTEA I, Nr. 548/28.VI.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 82 din Legea nr. 51/1995 pentru organizarea și
exercitarea profesiei de avocat, excepție ridicată de Silvian Mihoc în Dosarul nr. 680/2004 al Judecătoriei Salonta.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Acordului dintre Guvernul României și Guvernul Mongoliei
privind colaborarea în domeniile învățământului, culturii, științei, tehnologiei, sănătății și sportului,
semnat la București la 14 februarie 2005
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul dintre Guvernul
României și Guvernul Mongoliei privind colaborarea în

domeniile învățământului, culturii, științei, tehnologiei, sănătății
și sportului, semnat la București la 14 februarie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
Ministrul culturii și cultelor,
Monica Octavia Muscă
Ministrul educației și cercetării,
Mircea Miclea
Ministrul finanțelor publice,
Ionel Popescu

București, 15 iunie 2005.
Nr. 558.

MONITORUL OFICIAL AL ROMÂNIEI, PARTEA I, Nr. 548/28.VI.2005

5

ACORD
între Guvernul României și Guvernul Mongoliei privind colaborarea în domeniile învățământului, culturii, științei,
tehnologiei, sănătății și sportului
Guvernul României și Guvernul Mongoliei, denumite în continuare părți,
având în vedere transformările fundamentale care au loc în societatea contemporană,
considerând că acestea sunt de natură să permită edificarea, pe baze durabile, a unei colaborări ample și
diversificate între statele lor,
dorind să dezvolte și să aprofundeze colaborarea în domeniile științei, învățământului, culturii, artei, sportului și în
alte domenii conexe,
în intenția de a contribui și pe această cale la cunoașterea reciprocă și la mai buna înțelegere între cetățenii
celor două state,
au convenit să încheie prezentul acord ce reglementează cadrul general al colaborării în domeniile susmenționate, după cum urmează:
ARTICOLUL 1

Părțile vor încuraja colaborarea în domeniile științei,
învățământului, culturii, artei și sportului, precum și în
domenii conexe de interes reciproc și vor promova
schimburile de materiale și de documentație prin facilitarea
contactelor directe între instituții și persoane.
ARTICOLUL 2

Părțile vor favoriza colaborarea în domeniul științei și
tehnologiei prin:
a) stabilirea și realizarea de programe, studii și alte
activități comune în diferite ramuri ale științei și tehnologiei;
b) schimburi de specialiști, cadre didactice universitare,
cercetători, tehnicieni și experți;
c) schimburi de publicații și de documentație cu caracter
științific, inclusiv filme și casete video pe teme din domeniul
științei, precum și de rezultate ale cercetării științifice.
Părțile vor încuraja și vor sprijini totodată colaborarea
directă între academiile, ministerele sau departamentele de
știință și tehnologie din statele lor, prin convenirea unor
documente juridice în acest sens.
Ambele părți vor facilita organizarea de expoziții și
manifestări tehnico-științifice, cercetări comune pe teme de
interes reciproc, valorificarea în comun a unor rezultate
obținute în domeniul științei și tehnologiei.
Detaliile și condițiile financiare ale colaborării vor fi
stabilite în acorduri și programe ce se vor încheia între
instituțiile interesate.
ARTICOLUL 3

Părțile vor sprijini colaborarea și schimbul de experiență
în domeniul învățământului prin:
a) schimb de profesori și alți specialiști, pentru a preda
cursuri sau a realiza cercetări în domeniul lor de
specialitate;
b) promovarea colaborării directe între diferite instituții de
învățământ la toate nivelurile;

c) acordarea, în funcție de posibilități, de locuri și burse
pentru studii universitare, specializare postuniversitară și
doctorat, în domenii stabilite de comun acord;
d) schimb de cărți și publicații în domeniu, metodologii
de predare, materiale didactice și echipamente tehnice;
e) încurajarea și sprijinirea studierii limbii și literaturii
partenerului;
f) schimburi de studenți;
g) oferirea de materiale documentare specifice în
vederea unei corecte prezentări a istoriei, geografiei și
dezvoltării economico-sociale a fiecărui stat în manualele
școlare și cursurile universitare din celălalt stat.
Părțile convin că, în accepțiunea prezentului acord,
colaborarea în domeniul educației poate cuprinde cele mai
diferite domenii ale sistemului de învățământ, astfel cum
vor fi convenite de Ministerul Educației și Cercetării din
România și Ministerul Științei și Învățământului din
Mongolia.
ARTICOLUL 4

Părțile vor studia posibilitățile de recunoaștere reciprocă
a diplomelor și titlurilor acordate de instituțiile lor de
învățământ și vor încheia înțelegeri separate în acest scop.
ARTICOLUL 5

Părțile vor recunoaște certificatele, diplomele, titlurile și
gradele academice acordate ca urmare a pregătirii,
perfecționării sau specializării cadrelor proprii în instituțiile
din statul celeilalte părți. În acest scop se vor încheia
înțelegeri separate între organele competente din cele două
state.
ARTICOLUL 6

Ambele părți vor facilita mai buna cunoaștere reciprocă
a culturii și artei popoarelor lor, prin:
a) schimb de scriitori, artiști, cercetători, soliști și formații
artistice de amatori și profesioniste, precum și de specialiști
și personalități care acționează în domeniile prevăzute de
prezentul acord;

6

MONITORUL OFICIAL AL ROMÂNIEI, PARTEA I, Nr. 548/28.VI.2005

b) organizarea de manifestări culturale și artistice—
expoziții de artă, prezentări de filme, programe de radio și
televiziune, piese de teatru, festivaluri de dansuri și muzică —
de către una dintre părți pe teritoriul statului celeilalte părți,
inclusiv pe baze comerciale;
c) schimb și donații de publicații de artă, filme, cărți,
periodice, înregistrări muzicale, partituri, discuri și benzi
între biblioteci, muzee și alte instituții culturale;
d) colaborarea dintre edituri, inclusiv în ceea ce privește
difuzarea și comercializarea cărților;
e) organizarea în comun a unor manifestări culturale
(expoziții, simpozioane etc.) pe teme convenite în prealabil;
f) includerea în repertoriul instituțiilor de profil din
propriul stat a unor lucrări dramatice și muzicale ale
creatorilor din celălalt stat;
g) încurajarea traducerii și publicării în statele lor de
lucrări literare și științifice reprezentative ale unor autori din
celălalt stat.
ARTICOLUL 7

Părțile vor încuraja invitarea și participarea reciprocă a
unor personalități din domeniile științei, învățământului,
culturii și artei din celălalt stat la congrese, conferințe,
festivaluri artistice sau la alte manifestări cu participare
internațională organizate pe teritoriul statelor lor.

ARTICOLUL 12

Părțile vor încuraja colaborarea sub diferite forme între
uniunile de creație (scriitori, arhitecți, artiști plastici,
compozitori, muzicologi, oameni de teatru, cineaști, fotografi
etc.), în baza unor programe, protocoale sau înțelegeri ce
vor fi convenite direct între acestea.
ARTICOLUL 13

Părțile vor încuraja colaborarea în domeniul
audiovizualului prin schimb de emisiuni și programe
radiofonice și de televiziune privind dezvoltarea economică,
socială și culturală a statelor lor. De asemenea, vor facilita
schimbul și acreditarea de specialiști și reporteri de radio și
televiziune, în scopul promovării cunoașterii reciproce a
celor două popoare și a realizărilor lor în domeniile susmenționate.
ARTICOLUL 14

Părțile vor sprijini colaborarea dintre arhive de filme,
cinemateci și instituțiile lor cinematografice, urmărind
realizarea de coproducții, schimbul de filme, participarea
reciprocă la festivaluri de profil organizate în celălalt stat,
schimbul de afișe de cinema, reviste și publicații de
specialitate.
ARTICOLUL 15

ARTICOLUL 8

În funcție de interesele și de posibilitățile lor, cele două
părți vor putea conveni asupra deschiderii, pe bază de
reciprocitate, de centre culturale.
Condițiile de deschidere și funcționare a acestora vor
face obiectul unor acorduri separate ce se vor încheia de
către cele două părți.
ARTICOLUL 9

Ambele părți vor stimula colaborarea dintre instituțiile lor
din domeniul conservării și valorificării patrimoniului cultural
al celor două state.
ARTICOLUL 10

Părțile vor promova colaborarea activă a reprezentanților
și delegațiilor lor în cadrul UNESCO și al altor organisme
și reuniuni internaționale din domeniul culturii,
învățământului și științei.
ARTICOLUL 11

Părțile vor sprijini colaborarea, sub cele mai diverse
forme, între instituțiile lor centrale și locale de arhivistică,
muzee și biblioteci, facilitând accesul oamenilor de știință
și al cercetătorilor din celălalt stat la fondurile respectivelor
instituții.
Aceste facilități vor fi acordate pe bază de reciprocitate
și în conformitate cu reglementările în vigoare în fiecare
stat, urmând a fi convenite între instituțiile de resort.

Părțile vor sprijini dezvoltarea colaborării în domeniul
educației fizice și sportului, pe baza înțelegerilor încheiate
între instituțiile competente.
ARTICOLUL 16

Părțile vor sprijini colaborarea dintre agențiile de presă
și asociațiile de ziariști, schimburile de vizite ale acestora,
precum și acreditarea de corespondenți permanenți sau pe
perioade limitate.
ARTICOLUL 17

Părțile vor încuraja și vor sprijini contactele directe în
domeniul sănătății la toate nivelurile: ministere, academii de
profil, universități și facultăți de medicină, institute de
cercetare medicală etc.
ARTICOLUL 18

Părțile se vor informa asupra manifestărilor științifice,
culturale, artistice, sportive pe care le organizează,
facilitându-și reciproc participarea la acestea.
ARTICOLUL 19

Pentru punerea în aplicare a prevederilor prezentului
acord, părțile vor încheia programe periodice interguvernamentale și/sau interdepartamentale de colaborare și
schimburi, în care se vor conveni formele de colaborare,
modalitățile de aplicare și de finanțare a acestora.

MONITORUL OFICIAL AL ROMÂNIEI, PARTEA I, Nr. 548/28.VI.2005
ARTICOLUL 22

Părțile vor desemna specialiști din domeniile ce fac
obiectul prezentului acord, care se vor întruni alternativ la
București și Ulan Bator.

7

Prezentul acord este valabil pe o perioadă de 5 ani,
după care va fi prelungit în mod automat pe noi perioade
succesive de câte 5 ani, dacă niciuna dintre părți nu îl va

ARTICOLUL 20

denunța în scris pe cale diplomatică. În acest caz,

Cheltuielile ocazionate de aplicarea prevederilor
prezentului acord se vor efectua cu respectarea legislației
în vigoare din fiecare stat.

denunțarea își va produce efectele după 6 luni de la data
respectivei notificări.
În cazul denunțării prezentului acord în conformitate cu
prevederile acestui articol, orice program de schimburi,

ARTICOLUL 21

Prezentul acord va intra în vigoare la data ultimei

orice înțelegere sau proiect realizat în baza sa și care nu

notificări privind îndeplinirea procedurilor interne necesare

a fost epuizat își păstrează valabilitatea pentru toată

aprobării lui.

perioada pentru care a fost convenit.

La data intrării în vigoare a prezentului acord își

Încheiat la București la 14 februarie 2005, în două

încetează valabilitatea Acordul de colaborare culturală și

exemplare originale, fiecare în limbile română, mongolă și

științifică între Guvernul Republicii Socialiste România și

engleză, toate textele fiind egal autentice. În caz de

Guvernul Republicii Populare Mongole, semnat la Ulan

divergență privind

Bator la 8 iulie 1975.

engleză.

interpretarea, va prevala textul în limba

Pentru Guvernul Mongoliei,
Budragchaa Dash-Yondon,
ambasador extraordinar și plenipotențiar al Mongoliei
în România

Pentru Guvernul României,
Valentin Naumescu,
secretar de stat

GUVERNUL ROMÂNIEI

HOTĂRÂRE
privind suplimentarea bugetului Serviciului Român de Informații
din Fondul de rezervă bugetară la dispoziția Guvernului pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Serviciului
Român de Informații din Fondul de rezervă bugetară la dispoziția
Guvernului pe anul 2005 cu suma de 33.000.000 mii lei, la
capitolul 57.01 îÎnvățământ“, titlul I îCheltuieli de personal“.
Art. 2. — Utilizarea sumei prevăzute la art. 1 se face de
către ordonatorul principal de credite, potrivit dispozițiilor legale.

Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Serviciului Român de
Informații pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Directorul Serviciului Român de Informații,
Alexandru Radu Timofte
Ministrul finanțelor publice,
Ionel Popescu
București, 23 iunie 2005.
Nr. 590.

8

MONITORUL OFICIAL AL ROMÂNIEI, PARTEA I, Nr. 548/28.VI.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea metodologiei de evaluare a trofeelor de vânat, în conformitate cu metodologia
Consiliului Internațional de Vânătoare și Protecție a Vânatului
În conformitate cu prevederile art. 8 alin. (1) lit. i), x) și z) din Legea fondului cinegetic și a protecției vânatului
nr. 103/1996, republicată,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului nr. 155/2005 privind
organizarea și funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — (1) În scopul evaluării trofeelor de vânat într-o
concepție unitară, se aprobă metodologia de evaluare a
trofeelor de vânat provenite de la toate speciile de faună
sălbatică de interes cinegetic, purtătoare de trofee din
România, în conformitate cu metodologia Consiliului
Internațional de Vânătoare și Protecție a Vânatului (CIC).
(2) Metodologia de evaluare a trofeelor de vânat, pentru
fiecare specie de faună sălbatică de interes cinegetic
purtătoare de trofee, este prevăzută în anexele nr. 1—25
care fac parte integrantă din prezentul ordin.
Art. 2. — (1) Evaluarea trofeelor de vânat se face prin
întocmirea fișelor de evaluare, după modelele prezentate în
anexele nr. 1, 4, 6, 8, 10, 12, 14, 16, 18, 20 și 22, de
către comisiile de evaluare a trofeelor de vânat, pentru
toate exemplarele din speciile de faună sălbatică de interes
cinegetic purtătoare de trofee de vânat, recoltate de pe
fondurile de vânătoare din România.
(2) Întocmirea fișelor de evaluare se face de către
comisiile de evaluare a trofeelor de vânat, în conformitate
cu instrucțiunile tehnice privind evaluarea trofeelor de vânat,
prevăzute în anexele nr. 2, 3, 5, 7, 9, 11, 13, 15, 17, 19,
21 și 23.
(3) Încadrarea trofeelor de vânat, în funcție de punctajul
obținut în urma evaluării, în categoria trofeelor de vânat
medaliabile este prevăzută în anexa nr. 24.

Art. 3. — Punctajul obținut în urma evaluării oricărui
trofeu de vânat, înscris în fișa de evaluare, se completează
în Certificatul de evaluare, al cărui model este prezentat în
anexa nr. 25, și constituie unul dintre documentele legale
de proveniență a trofeului respectiv.
Art. 4. — Gestionarii fondurilor de vânătoare și membrii
comisiilor de evaluare a trofeelor de vânat aplică
prevederile prezentului ordin, iar inspectoratele teritoriale de
regim silvic și de vânătoare și autoritatea publică centrală
care răspunde de silvicultură verifică modul aplicării și
respectării lor.
Art. 5. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 379/2003 pentru aprobarea metodologiei de
evaluare a trofeelor de vânat, în conformitate cu
metodologia Consiliului Internațional de Vânătoare și
Protecție a Vânatului, publicat în Monitorul Oficial al
României, Partea I, nr. 405 din 10 iunie 2003.
Art. 6. — Prezentul ordin se publică în Monitorul Oficial
al României, Partea I, iar anexele nr. 1—25 se comunică
gestionarilor fondurilor de vânătoare și inspectoratelor
teritoriale de regim silvic și de vânătoare de către
organismul de specialitate din cadrul Ministerului Agriculturii,
Pădurilor și Dezvoltării Rurale.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 2 iunie 2005.
Nr. 418.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 548/28.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032736]
ISSN 1453—4495

