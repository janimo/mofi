Anul 173 (XVII) — Nr. 412

PARTEA

I

LEGI, DECRETE, HOTĂRÂRI ȘI ALTE ACTE

Luni, 16 mai 2005

SUMAR

Nr.

119.

364.

382.

Pagina
LEGI ȘI DECRETE
— Lege privind aprobarea Ordonanței de urgență
a Guvernului nr. 122/2004 pentru modificarea
art. 4 din Legea nr. 50/1991 privind autorizarea
executării lucrărilor de construcții.............................
— Decret pentru promulgarea Legii privind
aprobarea Ordonanței de urgență a Guvernului
nr. 122/2004 pentru modificarea art. 4 din Legea
nr. 50/1991 privind autorizarea executării lucrărilor
de construcții .............................................................
HOTĂRÂRI ALE GUVERNULUI ROMÂNIEI
— Hotărâre privind introducerea specificațiilor
detaliate pentru dispozitivele medicale produse prin
utilizarea țesuturilor de origine animală...................

Nr.
383.

2

3

3–7

404.

Pagina
— Hotărâre privind transmiterea unui teren în
suprafață de 20 ha, proprietate publică a statului,
din administrarea Ministerului Agriculturii, Pădurilor
și Dezvoltării Rurale — Institutul de Stat pentru
Testarea și Înregistrarea Soiurilor în administrarea
Ministerului Educației și Cercetării — Grupul
Școlar îApor Peter“, județul Covasna......................

7

— Hotărâre pentru aprobarea contribuției
financiare a României la Convenția privind
evaluarea impactului asupra mediului în context
transfrontieră, adoptată la Espoo la 25 februarie
1991, ratificată prin Legea nr. 22/2001...................

8

2

MONITORUL OFICIAL AL ROMÂNIEI, PARTEA I, Nr. 412/16.V.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 122/2004 pentru modificarea art. 4
din Legea nr. 50/1991 privind autorizarea executării lucrărilor de construcții
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 122 din 24 noiembrie 2004 pentru
modificarea art. 4 din Legea nr. 50/1991 privind autorizarea
executării lucrărilor de construcții, publicată în Monitorul
Oficial al României, Partea I, nr. 1.152 din 6 decembrie
2004, cu următoarele modificări și completări:
1. Titlul ordonanței de urgență va avea următorul
cuprins:
,,O R D O N A N Ț Ă D E U R G E N Ț Ă
pentru modificarea și completarea Legii nr. 50/1991
privind autorizarea executării lucrărilor de construcții“
2. La articolul unic, punctul 2 al literei a) a articolului 4
va avea următorul cuprins:
î2. în extravilanul comunelor, cu excepția celor de la
lit. f) pct. 3;“.
3. La articolul unic, punctul 2 al literei c) a articolului 4
va avea următorul cuprins:
î2. la construcții reprezentând monumente istorice,
clasate sau în procedură de clasare potrivit legii;“.
4. La articolul unic, după punctul 2 al literei c) a
articolului 4 se introduce punctul 3 cu următorul cuprins:
î3. lucrări de modernizări, reabilitări, extinderi de rețele
edilitare municipale, de transport urban subteran sau de
suprafață, de transport și de distribuție, pentru: apă/canal,
gaze, electrice, termoficare, comunicații — inclusiv fibră
optică, precum și lucrări de modernizări și/sau reabilitări de
străzi;“.
5. La articolul unic, litera d) a articolului 4 va avea
următorul cuprins:
îd) de primarii sectoarelor municipiului București, pentru
lucrările care se execută în teritoriul administrativ al
sectoarelor, cu excepția celor prevăzute la lit. c), inclusiv
branșamente și racorduri aferente rețelelor edilitare;“.
6. La articolul unic, punctul 2 al literei e) a articolului 4
va avea următorul cuprins:
î2. la construcțiile reprezentând monumente istorice
clasate sau aflate în procedură de clasare potrivit legii,
aflate pe teritoriul administrativ, în condițiile art. 10 lit. a) și
ale art. 45 alin. (4) și cu avizul arhitectului-șef al județului;“.
7. La articolul unic, punctul 2 al literei f) a articolului 4
va avea următorul cuprins:

î2. la construcțiile reprezentând monumente istorice
clasate sau aflate în procedură de clasare potrivit legii,
aflate pe teritoriul administrativ, în condițiile art. 10 lit. a) și
ale art. 45 alin. (3) și cu avizul arhitectului-șef al județului;“.
8. La articolul unic, după punctul 2 al literei f) a
articolului 4 se introduce punctul 3 cu următorul cuprins:
î3. în extravilanul comunelor pentru construcții
reprezentând anexe gospodărești și ale exploatațiilor
agricole, până la 100 m2.“
9. La articolul unic se introduc patru puncte noi,
punctele 2—5, cu următorul cuprins:
î2. Alineatul (9) al articolului 7 va avea următorul
cuprins:
«(9) Autorizația de construire se emite dacă sunt
îndeplinite cumulativ condițiile cerute pentru prezenta lege.
Autoritatea emitentă a autorizației nu este responsabilă
pentru eventualele prejudicii ulterioare cauzate de existența,
la momentul emiterii actului, a unor litigii aflate pe rolul
instanțelor judecătorești privind imobilul — teren și/sau
construcții — aparținând exclusiv solicitantului.»
3. Alineatul (10) al articolului 7 va avea următorul
cuprins:
«(10) Lucrările de consolidare la clădirile încadrate prin
raport de expertiză tehnică în clasa I de risc seismic și
care prezintă pericol public se autorizează în regim de
urgență, în condițiile prevăzute la alin. (16).»
4. Alineatul (2) al articolului 12 va avea următorul
cuprins:
«(2) O dată cu introducerea acțiunii se pot solicita
instanței judecătorești suspendarea autorizației de construire
sau desființare și oprirea executării lucrărilor, până la
soluționarea pe fond a cauzei.»
5. Alineatul (3) al articolului 45 va avea următorul
cuprins:
«(3) Structurile de specialitate constituite în cadrul
consiliilor județene acordă asistență tehnică de specialitate,
analizează și avizează documentațiile depuse pentru
certificatele de urbanism și autorizațiile de construire din
competența de emitere a primarilor comunelor care nu au
constituite structuri de specialitate, în condițiile prevederilor
alin. (2) și ale art. 4 alin. (1) lit. f), la cererea acestora.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 mai 2005.
Nr. 119.

MONITORUL OFICIAL AL ROMÂNIEI, PARTEA I, Nr. 412/16.V.2005

3

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 122/2004
pentru modificarea art. 4 din Legea nr. 50/1991 privind autorizarea executării lucrărilor de construcții
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 122/2004 pentru
modificarea art. 4 din Legea nr. 50/1991 privind

autorizarea executării lucrărilor de construcții și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 3 mai 2005.
Nr. 364.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind introducerea specificațiilor detaliate pentru dispozitivele medicale produse
prin utilizarea țesuturilor de origine animală
În temeiul art. 108 din Constituția României, republicată, și al art. 5 din Legea nr. 608/2001 privind evaluarea
conformității produselor, cu modificările și completările ulterioare,
Guvernul României adoptă prezenta hotărâre.
Art. 1. — (1) Prezenta hotărâre stabilește specificațiile
detaliate privind riscul transmiterii encefalopatiilor
spongiforme transmisibile, denumite în continuare EST, la
pacienți sau la alte persoane, prin intermediul dispozitivelor
medicale produse prin utilizarea țesuturilor de origine
animală neviabile sau a produselor neviabile derivate din
țesuturile de origine animală, în condiții normale de utilizare
a acestor dispozitive.
(2) Țesuturile de origine animală cărora li se aplică
prezenta hotărâre sunt cele provenite de la bovine, ovine,
caprine, precum și de la căprioare, elani, nurci și pisici.
(3) Colagenul, gelatina și seul utilizate la producerea
dispozitivelor medicale trebuie să îndeplinească, cel puțin,
condițiile necesare pentru a fi considerate corespunzătoare
consumului uman.
(4) Prezenta hotărâre nu se aplică dispozitivelor
medicale prevăzute la alin. (1), care nu sunt proiectate să
vină în contact cu corpul uman sau care sunt proiectate să
vină în contact numai cu tegumentele intacte.
Art. 2. — (1) În sensul prezentei hotărâri, următorii
termeni se definesc după cum urmează:
a) celulă — cea mai mică unitate organizată a oricărei
forme de viață, care este aptă, într-un mediu adecvat, să
aibă o existență independentă și să-și înlocuiască propria
substanță;

b) țesut — orice organizare de celule și/sau de
constituenți extracelulari;
c) derivat — orice material obținut dintr-un țesut de
origine animală printr-un procedeu de prelucrare, de
exemplu colagenul, gelatina sau anticorpii monoclonali;
d) neviabil — lipsit de metabolism sau de posibilitatea
multiplicării;
e) agenți transmisibili — entități patogene neclasificate,
prionii, precum și agenții encefalopatiei spongiforme bovine,
denumite în continuare ESB, agenții encefalopatiei
spongiforme transmisibile la ovine și caprine;
f) reducere, eliminare sau îndepărtare — un proces prin
care numărul agenților transmisibili este redus, eliminat sau
îndepărtat în scopul prevenirii unei infecții sau reacții
patogene;
g) inactivare — un proces prin care se reduce
capacitatea agenților transmisibili de a cauza o infecție sau
o reacție patogenă;
h) țara de origine — țara în care animalul s-a născut, a
fost crescut și/sau sacrificat;
i) materii inițiale — materii prime sau orice alt produs de
origine animală pornind de la care sau cu ajutorul căruia
sunt produse dispozitivele prevăzute la art. 1 alin. (1).
(2) Termenii prevăzuți la alin. (1) se completează cu
termenii definiți în Hotărârea Guvernului nr. 190/2003

4

MONITORUL OFICIAL AL ROMÂNIEI, PARTEA I, Nr. 412/16.V.2005

privind stabilirea condițiilor de introducere pe piață și de
utilizare a dispozitivelor medicale, cu modificările ulterioare.
Art. 3. — Înainte de a formula o cerere pentru
evaluarea conformității potrivit art. 18 din Hotărârea
Guvernului nr. 190/2003, cu modificările ulterioare,
producătorul dispozitivelor medicale prevăzute la art. 1
alin. (1) trebuie să implementeze sistemul de analiză și de
gestiune a riscului stabilit în anexa care face parte
integrantă din prezenta hotărâre.
Art. 4. — (1) Ministerul Sănătății verifică dacă
organismele notificate potrivit art. 43 din Hotărârea
Guvernului nr. 190/2003, cu modificările ulterioare, și-au
actualizat cunoștințele referitoare la dispozitivele medicale
prevăzute la art. 1 alin. (1), în scopul evaluării conformității
acestor dispozitive cu prevederile Hotărârii Guvernului
nr. 190/2003, cu modificările ulterioare, și cu specificațiile
din anexa care face parte integrantă din prezenta hotărâre.
(2) Dacă, pe baza verificărilor de la alin. (1), este
necesar ca Ministerul Sănătății să modifice atribuțiile unui
organism notificat, atunci această instituție va informa
Comisia Europeană și celelalte state membre ale Uniunii
Europene.
Art. 5. — (1) Procedura de evaluare a conformității
dispozitivelor prevăzute la art. 1 alin. (1) cuprinde
evaluarea conformității cu cerințele esențiale prevăzute în
anexa nr. 1 la Hotărârea Guvernului nr. 190/2003, cu
modificările ulterioare, și cu specificațiile din anexa la
prezenta hotărâre.
(2) Organismele notificate evaluează strategia de analiză
și de gestiune a riscului aplicată de către producător și, în
special:
a) informațiile furnizate de către producător;
b) motivația utilizării țesuturilor sau derivatelor de origine
animală;
c) rezultatele studiilor de eliminare și/sau de inactivare
ori ale cercetărilor documentare;
d) controlul realizat de către producător asupra surselor
de materii prime, produselor finite și subcontractorilor;
e) necesitatea verificării originii materiilor, inclusiv a
celor furnizate de terți.
(3) Pentru evaluarea analizei și gestiunii riscului în
cadrul procedurii de evaluare a conformității, organismele
notificate trebuie să țină seama de certificatul de
conformitate, denumit în continuare certificat EST, instituit
de Directoratul European al Calității Medicamentelor, pentru
materiile inițiale.
(4) Organismele notificate trebuie să solicite, prin
intermediul Ministerului Sănătății, opinia autorităților
competente din celelalte state membre ale Uniunii
Europene asupra evaluării lor, precum și concluziile analizei

și gestiunii riscurilor țesuturilor sau derivatelor destinate să
fie încorporate în dispozitivele medicale potrivit indicațiilor
producătorilor.
(5) Sunt exceptate de la prevederile alin. (4)
dispozitivele medicale care utilizează materii prime pentru
care au fost eliberate certificatele EST prevăzute la
alin. (3).
(6) Înaintea eliberării certificatului EC de examinare a
proiectului sau a certificatului de examinare EC de tip,
organismele notificate trebuie să ia în considerare orice
comentariu primit într-un termen de 12 săptămâni de la
data la care a fost solicitată opinia autorităților naționale
competente.
Art. 6. — Ministerul Sănătății va lua toate măsurile
necesare pentru a se asigura că dispozitivele medicale
prevăzute la art. 1 alin. (1) sunt introduse pe piață și puse
în funcțiune numai dacă acestea corespund prevederilor
Hotărârii Guvernului nr. 190/2003, cu modificările ulterioare,
și specificațiilor din anexa la prezenta hotărâre.
Art. 7. — (1) Deținătorii certificatului EC de examinare a
proiectului sau ai certificatului de examinare EC de tip,
eliberat înainte de 1 aprilie 2004 pentru dispozitivele
medicale prevăzute la art. 1 alin. (1), trebuie să solicite
suplimentar un certificat EC de examinare a proiectului sau
un certificat de examinare EC de tip, astfel încât să se
asigure respectarea specificațiilor din anexa la prezenta
hotărâre.
(2) Până la intrarea în vigoare a prezentei hotărâri, pe
teritoriul României se acceptă introducerea pe piață și
punerea în funcțiune a dispozitivelor medicale prevăzute la
art. 1 alin. (1) pentru care s-a eliberat un certificat EC de
examinare a proiectului sau un certificat de examinare EC
de tip înainte de 1 aprilie 2004.
Art. 8. — Ministerul Economiei și Comerțului comunică
Comisiei Europene prevederile prezentei hotărâri și
dispozițiile naționale care se adoptă în domeniul de
aplicare a acesteia.
Art. 9. — Prezenta hotărâre transpune Directiva
Comisiei Europene nr. 2003/32/CE din 23 aprilie 2003
privind specificațiile detaliate pentru cerințele reglementate
în Directiva Consiliului Uniunii Europene nr. 93/42/CEE
referitoare la dispozitivele medicale produse utilizând
țesuturi de origine animală, publicată în Jurnalul Oficial al
Uniunii Europene (JOCE), L105 din 26 aprilie 2003.
Art. 10. — Prezenta hotărâre intră în vigoare la 3 luni
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul economiei și comerțului,
Codruț Ioan Șereș
Ministrul integrării europene,
Ene Dinga

București, 28 aprilie 2005.
Nr. 382.

MONITORUL OFICIAL AL ROMÂNIEI, PARTEA I, Nr. 412/16.V.2005

5
ANEXĂ

1. Analiza și gestiunea riscului
1.1. Motivația utilizării țesuturilor sau derivatelor de origine
animală

Producătorul trebuie să motiveze, pe baza strategiei sale
globale de analiză și de gestiune a riscului unui dispozitiv
medical specific, decizia de a utiliza țesuturile sau
derivatele de origine animală la care se referă art. 1 din
hotărâre (indicarea speciei animale și a țesuturilor de
origine animală), luând în considerare beneficiile clinice
așteptate, riscurile reziduale potențiale și înlocuitorii
adecvați.
1.2. Procedura evaluării

În scopul garantării unui nivel înalt de protecție a
pacienților sau utilizatorilor, producătorul dispozitivelor care
utilizează țesuturile ori derivatele de origine animală
prevăzute la pct. 1.1 are obligația de a pune în aplicare o
strategie adecvată și bine documentată de analiză și de
gestiune a riscului, astfel încât să se țină seama de toate
aspectele relevante legate de EST. Producătorul trebuie să
identifice pericolele asociate acestor țesuturi sau derivate,
să adune toate documentele privind măsurile luate în
vederea minimizării riscului de transmitere și să probeze
caracterul acceptabil al riscurilor reziduale asociate
dispozitivelor care utilizează asemenea tipuri de țesuturi
sau derivate, ținând seama de scopul propus și de
beneficiile dispozitivului.
Siguranța unui dispozitiv, din punct de vedere al
potențialului său de a răspândi un agent transmisibil,
depinde de factorii enumerați la pct. 1.2.1—1.2.7, care
trebuie să fie analizați, evaluați și gestionați. Siguranța unui
dispozitiv este determinată de respectarea tuturor acestor
măsuri combinate.
Două elemente importante trebuie luate în considerare:
— selectarea materiilor inițiale — țesuturi sau derivate —,
considerate corespunzătoare, avându-se în vedere potențiala
lor contaminare cu agenți transmisibili, ținându-se seama de
prelucrările ulterioare, potrivit prevederilor pct. 1.2.1, 1.2.2
și 1.2.3;
Nivelul RGE

I
II
III
IV

— aplicarea unui proces de producție, în conformitate
cu prevederile pct. 1.2.4, care să permită eliminarea sau
inactivarea agenților transmisibili care se găsesc în
țesuturile ori în derivatele-sursă controlate.
De asemenea, trebuie să se țină seama de
caracteristicile și de scopul propus al dispozitivului, potrivit
prevederilor pct. 1.2.5, 1.2.6 și 1.2.7.
La punerea în aplicare a strategiei de analiză și
gestiune a riscului trebuie să se țină seama de avizele
comitetelor științifice competente și, unde este cazul, de
avizele Comitetului Proprietarilor de Produse Medicinale
(C.P.P.M.), ale căror referințe au fost publicate în Jurnalul
Oficial al Uniunii Europene.
1.2.1. Animalele ca sursă de materie inițială

Riscul EST este legat de speciile-sursă, de rasele și de
natura țesutului folosit ca materie inițială. Ținându-se seama
de faptul că acumularea condițiilor de infecție se realizează
de-a lungul unei perioade de incubație de mai mulți ani,
selectarea animalelor tinere și sănătoase este considerată
un factor de reducere a riscului. Animalele considerate ca
prezentând riscuri, precum animalele moarte natural,
sacrificate de urgență sau suspectate de EST, trebuie
excluse.
1.2.2. Zona geografică de origine

În așteptarea clasificării țărilor potrivit statutului lor
privind riscul de transmitere a encefalopatiei spongiforme
bovine (ESB) din Regulamentul CE nr. 999/2001 din
22 mai 2001, publicat în Jurnalul Oficial al Uniunii
Europene L 147 din 31 mai 2001, care stabilește regulile
de prevenire și combatere privind anumite encefalopatii
spongiforme transmisibile, se utilizează riscul geografic al
ESB (RGE) pentru a evalua riscul legat de țara de origine
a animalului. RGE este un indicator calitativ al probabilității
existenței uneia sau mai multor bovine infectate cu ESB,
într-un stadiu preclinic sau clinic, la un moment dat, într-o
țară dată. Dacă o asemenea existență se confirmă, RGE
dă un indiciu asupra nivelului infecției, așa cum este el
descris în tabelul de mai jos.

Prezența uneia sau mai multor bovine care, clinic sau
preclinic, sunt purtătoare ale agentului ESB într-o regiune
geografică sau într-o țară
Foarte puțin probabil
Improbabil, dar nu exclus
Probabil, dar neconfirmat sau confirmat la un nivel scăzut
Confirmat la un nivel superior

Anumiți factori influențează riscul geografic de infecție cu
ESB, asociat utilizării țesuturilor sau derivatelor provenite
din anumite țări. Acești factori sunt definiți în cadrul
art. 2.3.13.2 pct. 1 din Codul internațional al sănătății
animalelor al Oficiului Internațional pentru Epizootii (OIE),
care este disponibil pe site-ul www.oie.int/eng/normes/
Mcode/A_00067.htm.
Comitetul științific director a evaluat riscul geografic al
ESB (RGE) în mai multe state terțe și state membre ale
Uniunii Europene și va realiza o asemenea evaluare pentru
toate țările care au cerut determinarea statutului lor în ceea
ce privește ESB, luând în considerare principalii factori
utilizați de OIE.
1.2.3. Natura țesuturilor materie inițială

Producătorul trebuie să ia în considerare clasificarea
riscurilor legate de diferitele tipuri de țesuturi folosite ca

materie inițială. Selectarea țesuturilor de origine animală
trebuie să facă obiectul unui control și al unei inspecții
individuale efectuate de un veterinar, iar animalele
sacrificate trebuie să fie certificate ca fiind corespunzătoare
pentru consumul uman.
Producătorul trebuie să se asigure că orice risc de
contaminare încrucișată, în momentul sacrificării animalului,
este exclus.
Producătorul nu trebuie să selecționeze țesuturi sau
derivate de origine animală considerate ca prezentând un
potențial ridicat de infecție cu EST, cu excepția cazurilor în
care utilizarea acestor materii este necesară în condiții
excepționale, ținând seama de beneficiul important pentru
pacient și de inexistența unui țesut materie inițială care să
îl poată înlocui.

6

MONITORUL OFICIAL AL ROMÂNIEI, PARTEA I, Nr. 412/16.V.2005

De
asemenea,
trebuie
aplicate
prevederile
Regulamentului (EC) al Consiliului și Parlamentului
European nr. 1.774/2002 din 3 octombrie 2002, care
instituie regulile sanitare aplicabile produselor animale
secundare care nu sunt destinate consumului uman.
1.2.3.1. Ovine și caprine

O clasificare a gradului de infectare a țesuturilor de
ovine și caprine a fost realizată pe baza cunoștințelor
actuale, potrivit concentrației agenților transmisibili în
țesuturile și în fluidele corpului provenite de la ovine și
caprine infectate natural cu această maladie. Un tabel este
prezentat ca anexă la avizul emis pe data de 22—23 iulie
1999 de către Comitetul științific director (CSD) asupra
politicii de creștere și de genotipizare a ovinelor și
actualizat prin avizul emis pe data de 10—11 ianuarie
2002 de către CSD asupra răspândirii infecției cu EST în
țesuturile rumegătoarelor.
Ambele
studii
sunt
disponibile
pe
site-ul
http://europa.eu.int/comm/food/fs/sc/ssc/outcome_en.html.
Această clasificare va putea fi revizuită, în lumina noilor
dovezi științifice, pe baza avizelor pertinente ale comitetelor
științifice, ale C.P.P.M. și a măsurilor Comisiei pentru
utilizarea materiilor care prezintă risc EST. Referirile la
documentele/avizele relevante vor fi grupate și publicate în
Jurnalul Oficial al Uniunii Europene, iar o listă va fi
întocmită atunci când va fi adoptată o decizie a Comisiei.
1.2.3.2. Bovine

Materialele cu risc specific (MRS) definite în
Regulamentul Comunității Europene nr. 999/2001 sunt
considerate ca prezentând un potențial ridicat de infecție
cu EST.
1.2.4. Inactivarea sau eliminarea agenților transmisibili

1.2.4.1. Pentru dispozitivele care nu pot rezista
procesului de inactivare/eliminare fără a suporta degradări
inacceptabile, producătorul trebuie să se bazeze, în
principal, pe controlul materiei inițiale.
1.2.4.2. Pentru celelalte dispozitive producătorul trebuie
să probeze, printr-o documentație corespunzătoare, faptul
că procedeele de fabricație au capacitatea de a elimina
sau de a inactiva agenții transmisibili.
Informații relevante ale studiilor și analizelor din
literatura științifică pot fi utilizate pentru a justifica factorii
de inactivare/eliminare, în situația în care procedeele
specifice descrise de literatura de specialitate sunt
comparabile cu cele utilizate pentru dispozitiv. De
asemenea, aceste studii sau analize trebuie să acopere
eventualele avize științifice emise de un comitet științific al
Uniunii Europene. Acestea din urmă servesc drept referință
în cazul unor opinii contradictorii.
Dacă studiile nu furnizează o justificare satisfăcătoare,
producătorul trebuie să realizeze un studiu specific asupra
inactivării și/sau eliminării, pe o bază științifică, ținând
seama de următoarele elemente:
— riscul identificat asociat țesuturilor;
— identificarea agenților-model relevanți;
— motivul alegerii unor anumite combinații ale agențilormodel;
— determinarea stadiului ales pentru eliminarea și/sau
inactivarea agenților transmisibili;
— calculul factorilor de reducere.
Un raport final trebuie să identifice parametrii și limitele
critice de fabricație pentru eficacitatea procesului de
inactivare sau eliminare.
Pentru asigurarea respectării parametrilor de prelucrare
validați în timpul procesului de producție trebuie să fie
aplicate proceduri documentate, bine stabilite.

1.2.5. Cantitățile de materii inițiale din țesuturi sau derivate
necesare pentru producerea unei unități a dispozitivului medical

Producătorul trebuie să evalueze cantitatea țesuturilor
inițiale sau derivatelor de origine animală necesară pentru
fabricarea unei singure unități a dispozitivului medical. În
situația în care este aplicat un procedeu de purificare,
producătorul trebuie să evalueze dacă acesta este în
măsură să concentreze nivelul agenților transmisibili
prezenți în țesuturile de materie inițială sau în derivatele de
origine animală.
1.2.6. Țesuturile sau derivatele de origine animală în contact
cu pacienții și cu utilizatorii

Producătorul trebuie să țină seama de:
a) cantitatea țesuturilor sau derivatelor de origine
animală;
b) zona de contact: suprafața, tipul (de exemplu: pielea,
mucoasa, creierul etc.) și starea (de exemplu: sănătoasă
sau afectată);
c) tipul țesuturilor sau derivatelor care vin în contact cu
pacienții și/sau cu utilizatorii;
d) intervalul de timp în care dispozitivul este destinat să
rămână în contact cu organismul (incluzând efectul
bioresorbției).
Totodată trebuie să se țină seama de numărul
dispozitivelor medicale susceptibile a fi utilizate în cadrul
unei proceduri date.
1.2.7. Calea de administrare

Producătorul trebuie să țină seama de calea de
administrare recomandată în cadrul informațiilor privind
produsul, de la cel mai înalt grad de risc până la cel mai
scăzut.
1.3. Revizuirea evaluării
Producătorul trebuie să instituie și să mențină o
procedură sistematică de revizuire a informațiilor privind
dispozitivele medicale sau dispozitivele similare obținute în
faza ulterioară producerii dispozitivelor. Informațiile trebuie
evaluate pentru a determina posibila lor relevanță în
materie de siguranță. Trebuie, în special, să se determine:
a) dacă riscuri neobservate anterior au fost detectate;
b) dacă riscul estimat, derivând dintr-un pericol, nu mai
este acceptabil;
c) dacă evaluarea inițială este invalidată în orice alt
mod.
Dacă există una dintre situațiile mai sus menționate,
rezultatele evaluării trebuie să fie luate în considerare în
procesul de gestiune a riscului.
În lumina acestor noi informații, trebuie avută în vedere
revizuirea măsurilor de gestiune a riscului aplicate
dispozitivelor medicale, în special reexaminarea motivului
care a stat la baza alegerii țesuturilor sau derivatelor de
origine animală. Dacă este posibil ca riscul rezidual sau
gradul de acceptare al acestuia să fie modificat, trebuie să
se reevalueze și să se justifice impactul asupra măsurilor
de control al riscului puse în aplicare anterior.
Rezultatele acestei evaluări trebuie să fie justificate pe
baza documentelor.
2. Evaluarea dispozitivelor medicale de clasa III de
către organismele notificate
Pentru dispozitivele încadrate în clasa III potrivit
prevederilor regulii 17 din anexa nr. 9 la Hotărârea
Guvernului nr. 190/2003, producătorii trebuie să furnizeze
organismelor notificate la care se referă art. 4 din hotărâre
toate informațiile care permit o evaluare a strategiei lor de
analiză și de gestiune a riscului. Orice nouă informație
asupra riscurilor EST obținută de producător și prezentând

MONITORUL OFICIAL AL ROMÂNIEI, PARTEA I, Nr. 412/16.V.2005
relevanță pentru dispozitivele sale trebuie să fie transmisă
spre informare organismelor notificate.
Orice schimbare privind procedurile de prelevare,
colectare, prelucrare și inactivare/eliminare, care ar putea

7

modifica rezultatul dosarului de gestiune a riscului elaborat
de producător, trebuie comunicată organismului notificat în
vederea unei aprobări suplimentare înainte de
implementarea ei.

GUVERNUL ROMÂNIEI

HOTĂRÂRE
privind transmiterea unui teren în suprafață de 20 ha, proprietate publică a statului,
din administrarea Ministerului Agriculturii, Pădurilor și Dezvoltării Rurale — Institutul de Stat
pentru Testarea și Înregistrarea Soiurilor în administrarea Ministerului Educației și Cercetării —
Grupul Școlar îApor Peter“, județul Covasna
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren în
suprafață de 20 ha, situat în municipiul Târgu Secuiesc,
str. Kanta nr. 14, județul Covasna, identificat potrivit anexei
care face parte integrantă din prezenta hotărâre, proprietate
publică a statului, din administrarea Ministerului Agriculturii,
Pădurilor și Dezvoltării Rurale — Institutul de Stat pentru
Testarea și Înregistrarea Soiurilor în administrarea

Ministerului Educației și Cercetării — Grupul Școlar îApor
Peter“, județul Covasna, pentru baza materială de
desfășurare a activităților didactice și practice.
Art. 2. — Predarea-preluarea terenului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
Dumitru Miron,
secretar de stat
p. Ministrul agriculturii, pădurilor și dezvoltării rurale,
Mugur Crăciun,
secretar de stat
Ministrul finanțelor publice,
Ionel Popescu
București, 28 aprilie 2005.
Nr. 383.

ANEXĂ
DATELE DE IDENTIFICARE

a terenului în suprafață de 20 ha, care se transmite din domeniul public al statului și din administrarea Ministerului
Agriculturii, Pădurilor și Dezvoltării Rurale — Institutul de Stat pentru Testarea și Înregistrarea Soiurilor în domeniul
public al statului și în administrarea Ministerului Educației și Cercetării — Grupul Școlar îApor Peter“, județul Covasna

Locul unde
este situat terenul

Municipiul
Târgu Secuiesc,
str. Kanta nr. 14

Persoana juridică
de la care se transmite
terenul

Statul român, din
administrarea Ministerului
Agriculturii, Pădurilor
și Dezvoltării Rurale —
Institutul de Stat pentru
Testarea și Înregistrarea
Soiurilor

Persoana juridică
la care se transmite
terenul

Statul român, în
administrarea Ministerului
Educației și Cercetării —
Grupul Școlar îApor Peter“,
județul Covasna

Caracteristicile terenului

Teren de folosință, arabil
Suprafața = 20 ha
T.129
P.A. 1096/1

Numărul atribuit
de Ministerul Finanțelor
Publice conform Hotărârii
Guvernului nr. 2.060/2004
(cod de clasificare
al terenului)

34.113
cod de clasificare:
8.29.06

8

MONITORUL OFICIAL AL ROMÂNIEI, PARTEA I, Nr. 412/16.V.2005
GUVERNUL ROMÂNIEI

HOTĂRÂRE
pentru aprobarea contribuției financiare a României la Convenția privind evaluarea impactului
asupra mediului în context transfrontieră, adoptată la Espoo la 25 februarie 1991,
ratificată prin Legea nr. 22/2001
În temeiul art. 108 din Constituția României, republicată, al art. 65 lit. i) și k) din Legea protecției mediului
nr. 137/1995, republicată, cu modificările și completările ulterioare, și având în vedere prevederile art. 3 alin. (1) pct. 29
și 30 și ale art. 4 pct. I.5 din Hotărârea Guvernului nr. 408/2004 privind organizarea și funcționarea Ministerului Mediului
și Gospodăririi Apelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă plata în limita echivalentului în
lei al sumei de 5.000 dolari S.U.A., reprezentând contribuția
financiară a României pentru anul 2005 la bugetul
Convenției privind evaluarea impactului asupra mediului în
context transfrontieră, adoptată la Espoo la 25 februarie
1991, ratificată prin Legea nr. 22/2001.

(2) Echivalentul în lei al sumei prevăzute la alin. (1) se
va calcula pe baza raportului de schimb leu/dolar S.U.A. în
vigoare la data efectuării plății.
Art. 2. — Suma prevăzută la art. 1 se suportă din
prevederile bugetare aprobate Ministerului Mediului și
Gospodăririi Apelor pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul finanțelor publice,
Ionel Popescu
București, 5 mai 2005.
Nr. 404.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 412/16.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016651]
ISSN 1453—4495

