PARTEA

Anul 173 (XVII) — Nr. 350

I

LEGI, DECRETE, HOTĂRÂRI ȘI ALTE ACTE

Luni, 25 aprilie 2005

SUMAR

Nr.

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 139 din 10 martie 2005 referitoare la excepția
de neconstituționalitate a dispozițiilor art. 206 din
Codul penal ..............................................................

414.
1–3

HOTĂRÂRI ALE GUVERNULUI ROMÂNIEI
313.

— Hotărâre pentru modificarea și completarea
Hotărârii Guvernului nr. 725/2003 privind structura
organizatorică și efectivele Ministerului Administrației
și Internelor ...............................................................

3–5

315.

— Hotărâre privind modificarea anexei la
Hotărârea Guvernului nr. 2.399/2004 pentru
aprobarea bugetului de venituri și cheltuieli pe
anul 2005 al Regiei Autonome îRasirom“ .............

5

317.

— Hotărâre privind aprobarea bugetului de venituri
și cheltuieli pe anul 2005 al Oficiului de Stat
pentru Invenții și Mărci ...........................................

6–7

DECIZII

ALE

CURȚII

— Ordin al ministrului sănătății privind proceduri
prealabile de organizare a licitațiilor de către
unitățile sanitare din sistemul Ministerului Sănătății
și al Casei Naționale de Asigurări de Sănătate .....

7–8

Lista cuprinzând asociațiile și fundațiile române cu
personalitate juridică, care primesc subvenții de la
bugetul local al Consiliului Local al Municipiului
Cluj-Napoca pentru anul 2005, precum și
cuantumul acestora, în conformitate cu prevederile
Legii nr. 34/1998 privind acordarea unor subvenții
asociațiilor și fundațiilor române cu personalitate
juridică, care înființează și administrează unități de
asistență socială ......................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 139
din 10 martie 2005

referitoare la excepția de neconstituționalitate a dispozițiilor art. 206 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 206 din Codul penal, excepție ridicată de
Societatea Comercială îMedia Group“ — S.R.L. și de Mihail
Gavrilă în Dosarul nr. 18.214/2004 al Judecătoriei Craiova.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece incriminarea infracțiunii de calomnie
dă expresie prevederilor constituționale potrivit cărora
libertatea de exprimare nu poate prejudicia onoarea, viața
particulară a persoanei și nici dreptul la propria imagine.
De altfel, delictul de presă, deși nedefinit in terminis, este o

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 350/25.IV.2005

subcategorie circumstanțiată a infracțiunii care aduce
atingere demnității persoanei și nu reprezintă, în nici un
caz, o faptă care nu este prevăzută de legea penală.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2004, pronunțată în
Dosarul nr. 18.214/2004, Judecătoria Craiova a sesizat
Curtea Constituțională cu excepția de neconstituționalitate
a prevederilor art. 206 din Codul penal.
Excepția a fost ridicată de Societatea Comercială îMedia
Group“ — S.R.L. și Mihail Gavrilă în dosarul cu numărul
de mai sus, având ca obiect soluționarea unui proces
penal.
În motivarea excepției de neconstituționalitate, autorii
acesteia susțin că textul legal criticat contravine dispoziției
constituționale potrivit căreia legea stabilește delictele de
presă. Or, la data inițială a promulgării Legii fundamentale,
răspunderea pentru delictele de presă nu era reglementată
de Codul penal. Nici ulterior revizuirii Constituției codul nu
prevedea vreo dispoziție referitoare la răspunderea pentru
delictele de presă, ci numai la răspunderea civilă. De altfel,
noul Cod penal, publicat în Monitorul Oficial al României,
Partea I, nr. 575 din 29 iunie 2004, care va intra în vigoare
la un an de la data publicării, a înlăturat pedeapsa închisorii
pentru infracțiunea de calomnie, deoarece această faptă nu
prezintă un grad de pericol social ridicat. Prin urmare,
dispozițiile legale criticate aduc atingere și art. 10 din
Convenția pentru apărarea drepturilor omului și a libertăților
fundamentale, referitoare la libertatea de exprimare.
Judecătoria Craiova opinează că excepția de
neconstituționalitate este neîntemeiată, deoarece prin art. 206
din Codul penal legiuitorul ocrotește una dintre valorile
importante ale societății, și anume demnitatea persoanei,
privită atât sub aspectul obiectiv al aprecierii de care se
bucură o persoană din partea celorlalți membri ai
colectivității, cât și sub aspectul subiectiv al sentimentului de
autoprețuire pe care îl are față de sine. De aceea, libertatea
de exprimare garantată de Constituție nu trebuie să aducă
prejudicii onoarei sau vieții particulare a persoanei.
Garantarea libertății de exprimare este însă susceptibilă
de anumite limite care vizează demnitatea, onoarea, viața
particulară a persoanei și dreptul la propria imagine, iar
orice depășire a acestora constituie, în esență, un abuz de
drept ce atrage răspunderea juridică.
Pe de altă parte, potrivit art. 10 din Convenția pentru
apărarea drepturilor omului și a libertăților fundamentale,
obiectul libertății de exprimare îl constituie exteriorizarea
unor idei sau opinii prin simple afirmații, imputări sau
comunicări, care însă nu trebuie să afecteze reputația ori
onoarea persoanei. Tocmai de aceea stabilirea prin lege a
anumitor restrângeri ori sancțiuni nu este o măsură
incompatibilă cu libertatea de exprimare, ci, dimpotrivă,
este o măsură necesară într-o societate democratică.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece prin
art. 206 din Codul penal legiuitorul a incriminat faptele
contra demnității persoanei ca valoare supremă garantată
de statul de drept și consacrată de art. 1 alin. (3) din
Constituție.
Libertatea de exprimare garantată de art. 30 din Legea
fundamentală impune respectarea cerinței de a nu
prejudicia demnitatea, onoarea, viața particulară a
persoanei și dreptul la propria imagine. Caracterul inviolabil

al acestei libertăți nu justifică o atare atingere. De altfel,
toate prevederile constituționale și cele din actele
internaționale prin care se consacră libertatea de exprimare
cuprind precizarea că acest drept nu poate fi absolut, el
putând suferi restrângeri în măsura în care sunt necesare
pentru apărarea drepturilor și libertăților altor persoane.
În ceea ce privește susținerea potrivit căreia art. 206
din Codul penal încalcă art. 20 alin. (2) din Constituție,
raportat la art. 10 din Convenția pentru apărarea drepturilor
omului și a libertăților fundamentale, Guvernul arată că
dispozițiile art. 20 din Legea fundamentală trebuie
interpretate prin coroborarea cu art. 11 din Constituție, care
consacră corelația dintre dreptul intern și cel internațional,
ele fiind o aplicație specifică acestei corelații în domeniul
drepturilor, libertăților și îndatoririlor fundamentale.
De asemenea, dacă există nepotriviri, contradicții,
conflicte ori neconcordanțe între reglementările interne și
cele internaționale, au prioritate acestea din urmă. Însă,
chiar așa fiind, prevederile art. 206 din Codul penal nu
aduc atingere în nici un fel dispozițiilor din Convenția
pentru apărarea drepturilor omului și a libertăților
fundamentale, referitoare la libertatea de exprimare.
Avocatul Poporului consideră că excepția de
neconstituționalitate este neîntemeiată, deoarece libertatea
de exprimare, astfel cum este consfințită de art. 30 din
Legea fundamentală, impune respectarea cerinței înscrise
în alin. (6) al aceluiași articol, și anume aceea de a nu
prejudicia demnitatea, onoarea, viața particulară a
persoanei și dreptul la propria imagine. Incriminarea
infracțiunii de calomnie dă expresie, așadar, restrângerii
dreptului la exprimare prevăzut de art. 30 alin. (6) din
Constituție, în scopul apărării unor valori care sunt de
esența unei societăți democratice. De altfel, posibilitatea
limitării libertății de exprimare este prevăzută și în art. 10
alin. 2 din Convenția pentru apărarea drepturilor omului și
a libertăților fundamentale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 206 din Codul penal, cu următorul conținut:
îAfirmarea sau imputarea în public, prin orice mijloace, a unei
fapte determinate privitoare la o persoană, care, dacă ar fi
adevărată, ar expune acea persoană la o sancțiune penală,
administrativă sau disciplinară, ori disprețului public, se
pedepsește cu închisoare de la 2 luni la 2 ani sau cu amendă.
Acțiunea penală se pune în mișcare la plângerea prealabilă
a persoanei vătămate.
Împăcarea părților înlătură răspunderea penală.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 30 alin. (8) teza finală, potrivit
cărora îDelictele de presă se stabilesc prin lege“, și ale art. 20
alin. (2) din Legea fundamentală, raportat la art. 10 din
Convenția pentru apărarea drepturilor omului și a libertăților
fundamentale, referitoare la Libertatea de exprimare.
Examinând excepția de neconstituționalitate, Curtea
constată că, asupra constituționalității dispozițiilor art. 206 din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 350/25.IV.2005
Codul penal, aceasta s-a mai pronunțat, de exemplu, prin
Decizia nr. 276 din 24 iunie 2004, publicată în Monitorul
Oficial al României, Partea I, nr. 687 din 30 iulie 2004,
într-o cauză în care, de asemenea, se indica încălcarea
dispozițiilor constituționale referitoare la libertatea de
exprimare. Prin acea decizie, Curtea a constatat că textul
legal criticat este în deplină concordanță cu Legea
fundamentală, statuând că dispozițiile art. 206 din Codul
penal incriminează și sancționează faptele de calomnie ca
infracțiuni contra demnității persoanei, valoare supremă,
garantată în statul de drept și consacrată în art. 1 alin. (3)
din Constituție. Libertatea de exprimare, astfel cum este
consfințită de dispozițiile art. 30 din Constituție, impune
respectarea cerinței înscrise în alin. (6) al aceluiași articol,
și anume aceea de a nu prejudicia demnitatea, onoarea,
viața particulară a persoanei și dreptul la propria imagine.
Totodată, acest drept permite cetățenilor să participe la
viața socială, politică și culturală manifestându-și gândurile,
opiniile, credințele etc. Dar această libertate nu poate fi

3

absolută și, ca atare, în scopul apărării unor valori care
sunt de esența unei societăți democratice, este supusă
unor coordonate juridice expres prevăzute de lege. De
aceea, înlăuntrul acestor coordonate menite a preîntâmpina
abuzul în exercițiul libertății de exprimare, legiuitorul a
incriminat infracțiunea de calomnie.
În plus, posibilitatea limitării libertății de exprimare este
prevăzută și în art. 10 pct. 2 din Convenția pentru
apărarea drepturilor omului și a libertăților fundamentale,
care dispune că îExercitarea acestor libertăți ce comportă
îndatoriri și responsabilități poate fi supusă unor formalități,
condiții, restrângeri sau sancțiuni prevăzute de lege, care
constituie măsuri necesare, într-o societate democratică,
pentru [...] protecția reputației sau a drepturilor altora [...].“
Deoarece până în prezent nu au intervenit elemente noi
care să determine schimbarea jurisprudenței Curții
Constituționale, considerentele deciziei mai sus amintite își
păstrează valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 206 din Codul penal, excepție ridicată de Societatea
Comercială îMedia Group“ — S.R.L. și de Mihail Gavrilă în Dosarul nr. 18.214/2004 al Judecătoriei Craiova.
Definitivă și general obligatorie.
Pronunțată în ședința publică din data de 10 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 725/2003 privind structura
organizatorică și efectivele Ministerului Administrației și Internelor
Având în vedere prevederile Ordonanței de urgență a Guvernului nr. 2/2005 pentru stabilirea unor măsuri privind
organizarea și funcționarea Ministerului Administrației și Internelor,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 725/2003
privind structura organizatorică și efectivele Ministerului
Administrației și Internelor, publicată în Monitorul Oficial al
României, Partea I, nr. 478 din 4 iulie 2003, cu modificările
ulterioare, se modifică și se completează după cum
urmează:
1. Alineatele (2) și (4) ale articolului 1 vor avea
următorul cuprins:
î(2) Ministerul Administrației și Internelor are în
conducerea sa un ministru și 6 secretari de stat.
..............................................................................................
(4) Coordonarea de către ministru, secretarii de stat și
secretarul general a structurilor și a unităților subordonate se
stabilește prin ordin al ministrului administrației și internelor.“

2. La articolul 1 se introduce un nou alineat,
alineatul (21), cu următorul cuprins:
î(21) Secretarul de stat, șef al Departamentului ordine și
siguranță publică, este ajutat de un adjunct cu rang de
subsecretar de stat.“
3. Articolul 2 va avea următorul cuprins:
îArt. 2. — (1) Funcțiile de adjunct al șefului Departamentului
ordine și siguranță publică și director general al Direcției
generale de informații și protecție internă se asimilează, din
punct de vedere al salarizării, cu funcția de subsecretar
de stat.
(2) Numirea sau eliberarea din funcție a adjunctului
șefului Departamentului ordine și siguranță publică și a
directorului general al Direcției generale de informații și
protecție internă se face prin decizie a primului-ministru, la
propunerea ministrului administrației și internelor.“

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 350/25.IV.2005

4. Anexa nr. 1 îStructura organizatorică a Ministerului

posturilor necesare Ministerului Administrației și Internelor la

Administrației și Internelor“ și anexa nr. 2 cu numărul optim al

pace se înlocuiesc cu anexele nr. 1 și 2*) la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Sebastian Bodu,
secretar de stat
București, 14 aprilie 2005.
Nr. 313.

*) Anexa nr. 2 se comunică Ministerului Administrației și Internelor.

ANEXA Nr. 1
(Anexa nr. 1 la Hotărârea Guvernului nr. 725/2003)
STRUCTURA ORGANIZATORICĂ*)

a Ministerului Administrației și Internelor

I. Aparat central (propriu)

*) Structura organizatorică este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 350/25.IV.2005

5

II. Instituții și structuri aflate în subordinea/coordonarea Ministerului Administrației și Internelor
A. Instituții și structuri aflate în subordinea Ministerului Administrației și Internelor:
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.

Agenția Națională Antidrog
Agenția Națională de Cadastru și Publicitate Imobiliară
Institutul Național de Administrație
Agenția Națională a Funcționarilor Publici
Instituția prefectului (42)
Direcția Generală de Pașapoarte
Direcția regim permise de conducere și înmatriculare a vehiculelor
Inspectoratul General pentru Situații de Urgență
Inspectoratul Național pentru Evidența Persoanelor
Centrul Informatic Național al Ministerului Administrației și Internelor (e-administrație)
Direcția generală de informații și protecție internă
Oficiul Național pentru Refugiați
Centrul de Cooperare Polițienească Internațională
Arhivele Naționale
Centrul Național de Administrare a Bazelor de Date privind Evidența Persoanelor
Academia de Poliție îAlexandru Ioan Cuza“
Liceul Militar îNeagoe Basarab“ Buzău
Liceul Militar îConstantin Brâncoveanu“ Ploiești
Poliția Română
Jandarmeria Română
Poliția de Frontieră Română
Autoritatea pentru Străini
Unitatea Specială de Aviație
Grupul Special de Protecție și Intervenție îAcvila“
Direcția economico-administrativă
Baza Centrală pentru Asigurarea Tehnică a Misiunilor
Clubul Sportiv îDinamo“ București
Clubul Sportiv îDinamo“ Brașov
Structuri subordonate unor unități centrale

B. Structuri aflate în coordonarea Ministerului Administrației și Internelor:
1. Societatea Comercială îRami-Dacia“ — S.A.
2. Societatea Comercială îComicex“ — S.A.

GUVERNUL ROMÂNIEI

HOTĂRÂRE
privind modificarea anexei la Hotărârea Guvernului nr. 2.399/2004 pentru aprobarea
bugetului de venituri și cheltuieli pe anul 2005 al Regiei Autonome îRasirom“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 2.399/2004 pentru aprobarea bugetului de venituri și
cheltuieli pe anul 2005 al Regiei Autonome îRasirom“,

publicată în Monitorul Oficial al României, Partea I, nr. 7
din 4 ianuarie 2005, se modifică și se înlocuiește cu
anexa*) care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU

București, 14 aprilie 2005.
Nr. 315.

Contrasemnează:
Directorul Serviciului Român de Informații,
Alexandru-Radu Timofte
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Sebastian Bodu,
secretar de stat

*) Anexa se comunică Serviciului Român de Informații.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 350/25.IV.2005
GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pe anul 2005
al Oficiului de Stat pentru Invenții și Mărci
În temeiul art. 108 din Constituția României, republicată, al art. 3 alin. (4) din Ordonanța de urgență a Guvernului
nr. 11/2004 privind stabilirea unor măsuri de reorganizare în cadrul administrației publice centrale, aprobată cu modificări
și completări prin Legea nr. 228/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă bugetul de venituri și cheltuieli pe
anul 2005 al Oficiului de Stat pentru Invenții și Mărci, prevăzut
în anexa care face parte integrantă din prezenta hotărâre.
Art. 2. — (1) Cheltuielile totale aferente veniturilor
înscrise în bugetul de venituri și cheltuieli al Oficiului de
Stat pentru Invenții și Mărci reprezintă limite maxime și nu
pot fi depășite decât în cazuri justificate și numai cu
aprobarea Guvernului.

(2) În cazul în care în cursul execuției se înregistrează
nerealizări ale veniturilor aprobate, Oficiul de Stat pentru
Invenții și Mărci poate efectua cheltuieli proporțional cu
gradul de realizare a veniturilor.
Art. 3. — Oficiul de Stat pentru Invenții și Mărci
răspunde de modul de formare, administrare, angajare și
utilizare a sumelor prevăzute în bugetul de venituri și
cheltuieli, în conformitate cu prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Directorul general al Oficiului de Stat
pentru Invenții și Mărci,
Gabor Varga
p. Ministrul finanțelor publice,
Sebastian Bodu,
secretar de stat
Ministrul muncii, solidarității sociale și familiei,
Gheorghe Barbu
București, 14 aprilie 2005.
Nr. 317.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 350/25.IV.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind proceduri prealabile de organizare a licitațiilor de către unitățile sanitare
din sistemul Ministerului Sănătății și al Casei Naționale de Asigurări de Sănătate
Având în vedere Referatul de aprobare al Serviciului achiziții publice nr. MC 4.989 din 19 aprilie 2005,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
ministrul sănătății emite următorul ordin:
Art. 1. — (1) Toate unitățile sanitare publice, indiferent
de subordonare, instituțiile publice descentralizate atât din
subordinea Ministerului Sănătății, cât și a Casei Naționale
de Asigurări de Sănătate vor putea organiza licitații pentru
achiziții publice de medicamente, reactivi, materiale sanitare
sau echipamente medicale și nemedicale a căror valoare
aferentă unei proceduri depășește 25.000 euro, numai după
obținerea aprobării ministrului sănătății.
(2) Instituțiile publice prevăzute la alin. (1) au obligația
de a estima valoarea contractului de achiziție publică prin
luarea în considerare a duratei contractului și a tuturor

costurilor implicate pentru îndeplinirea acestuia. De
asemenea, nu au dreptul de a diviza contractul de achiziție
publică în mai multe contracte distincte de valoare mai
mică, în scopul de a evita aplicarea procedurilor de licitație.
(3) În cazul în care autoritatea contractantă își propune
să achiziționeze produse similare, dar defalcate pe loturi a
căror cumpărare se realizează prin atribuirea mai multor
contracte de furnizare distincte, valoarea estimată se
consideră a fi valoarea cumulată a tuturor loturilor.
(4) Externalizarea de către unitățile sanitare publice a
serviciilor medicale și conexe actului medical, definită prin

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 350/25.IV.2005

funcția hotelieră pentru unitățile sanitare, se va efectua
numai cu aprobarea ministrului sănătății.
Art. 2. — În vederea obținerii aprobării, instituțiile
nominalizate la art. 1 vor transmite Ministerului Sănătății
anunțul de intenție sau participare, după caz, precum și
documentația de elaborare și prezentare a ofertei achiziției
publice, cu 30 de zile anterior inițierii procedurii de achiziție
publică.

Art. 3. — Instituțiile nominalizate la art. 1 vor informa
Ministerul Sănătății asupra momentului desfășurării licitației
în vederea monitorizării acesteia.
Art. 4. — Instituțiile nominalizate la art. 1 vor duce la
îndeplinire prevederile prezentului ordin.
Art. 5. — La data intrării în vigoare a prezentului ordin
își încetează valabilitatea Ordinul ministrului sănătății
nr. 109/2005.
Art. 6. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 19 aprilie 2005.
Nr. 414.

CONSILIUL LOCAL AL MUNICIPIULUI CLUJ-NAPOCA

LISTA
cuprinzând asociațiile și fundațiile române cu personalitate juridică,
care primesc subvenții de la bugetul local al Consiliului Local
al Municipiului Cluj-Napoca pentru anul 2005, precum și cuantumul acestora,
în conformitate cu prevederile Legii nr. 34/1998 privind acordarea unor subvenții
asociațiilor și fundațiilor române cu personalitate juridică, care înființează
și administrează unități de asistență socială
Nr.
crt.

1.
2.
3.
4.
5.
6.

Denumirea asociației/fundației

Valoarea subvenției

Fundația îBethania“
Asociația îProvidența-Gonviseles-Fursorge“
Asociația îServiciul de Ajutor Maltez în România“
Fundația de Caritate îHerald“
Asociația Femeilor Reformate — Casa Copiii Străzii îAKSZA“
Asociația pentru Protejarea și Ajutorarea Handicapaților Motor —
Centrul îNapoca Protheus“

Primar,
Emil Boc

432.000.000
86.400.000
180.000.000
57.600.000
252.000.000

lei
lei
lei
lei
lei

64.800.000 lei

Secretar,
Mircea Jorj

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 350/25.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016033]
ISSN 1453—4495

PDF compression, OCR, web-optimization with CVISION's PdfCompressor

