Anul 173 (XVII) — Nr. 587

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 iulie 2005

SUMAR

Nr.

Pagina

600.

DECRETE
535.

536.

— Decret pentru supunerea spre ratificare
Parlamentului a Acordului dintre România și
Uniunea Europeană privind procedurile de
securitate pentru schimbul de informații clasificate,
semnat la Bruxelles la 22 aprilie 2005...................

2

— Decret pentru supunerea spre aprobare
Parlamentului a Amendamentului la Protocolul de la
Montreal privind substanțele care epuizează stratul
de ozon, adoptat la Beijing la 3 decembrie 1999 .......

2

HOTĂRÂRI ALE GUVERNULUI ROMÂNIEI
546.

Nr.

— Hotărâre privind aprobarea Strategiei de
privatizare a Societății Comerciale Filiala de
Distribuție și Furnizare a Energiei Electrice
îElectrica Muntenia Sud“ — S.A., a unor măsuri
pentru punerea în aplicare a strategiei, precum și
privind constituirea Comisiei pentru coordonarea
privatizării acestei societăți .......................................

602.

603.

605.
3–5

Pagina
— Hotărâre privind transmiterea unor imobile din
domeniul public al statului și din administrarea
Ministerului Administrației și Internelor în domeniul
public al muncipiului Giurgiu și în administrarea
Consiliului Local al Municipiului Giurgiu ..................

5–6

— Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al orașului Beiuș și în
administrarea Consiliului Local al Orașului Beiuș,
județul Bihor...............................................................

6–7

— Hotărâre privind darea în administrarea
Ministerului Administrației și Internelor, pentru
Prefectura Județului Dolj, a unui imobil trecut în
domeniul public al statului........................................

7

— Hotărâre pentru autorizarea Ministerului Public
de a achiziționa tehnică de calcul și servicii
aferente prin intermediul unei finanțări de tip
leasing financiar.........................................................

8

2

MONITORUL OFICIAL AL ROMÂNIEI, PARTEA I, Nr. 587/7.VII.2005

DECRETE
PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
dintre România și Uniunea Europeană privind procedurile
de securitate pentru schimbul de informații clasificate,
semnat la Bruxelles la 22 aprilie 2005
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 143 din 9 iunie 2005,
Președintele României

d e c r e t e a z ă:

Articol unic. — Se supune spre ratificare Parlamentului Acordul dintre
România și Uniunea Europeană privind procedurile de securitate pentru
schimbul de informații clasificate, semnat la Bruxelles la 22 aprilie 2005, și
se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 28 iunie 2005.
Nr. 535.
PREȘEDINTELE ROMÂNIEI

DECRET
pentru supunerea spre aprobare Parlamentului
a Amendamentului la Protocolul de la Montreal
privind substanțele care epuizează stratul de ozon,
adoptat la Beijing la 3 decembrie 1999
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 145 din 9 iunie 2005,
Președintele României

d e c r e t e a z ă:

Articol unic. — Se supune spre aprobare Parlamentului Amendamentul
la Protocolul de la Montreal privind substanțele care epuizează stratul de
ozon, adoptat la Beijing la 3 decembrie 1999, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 28 iunie 2005.
Nr. 536.

MONITORUL OFICIAL AL ROMÂNIEI, PARTEA I, Nr. 587/7.VII.2005

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
privind aprobarea Strategiei de privatizare a Societății Comerciale Filiala de Distribuție și Furnizare
a Energiei Electrice îElectrica Muntenia Sud“ — S.A., a unor măsuri pentru punerea în aplicare
a strategiei, precum și privind constituirea Comisiei pentru coordonarea privatizării
acestei societăți
În temeiul art. 108 din Constituția României, republicată, al art. 51 alin. (2) și al art. 51 lit. b) din Legea
nr. 137/2002 privind unele măsuri pentru accelerarea privatizării, cu modificările și completările ulterioare, și al art. 41
alin. (2) lit. d) din Ordonanța de urgență a Guvernului nr. 88/1997 privind privatizarea societăților comerciale, aprobată
prin Legea nr. 44/1998, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Strategia de privatizare a Societății
Comerciale Filiala de Distribuție și Furnizare a Energiei
Electrice îElectrica Muntenia Sud“ — S.A., prevăzută în
anexa*) care face parte integrantă din prezenta hotărâre.
Art. 2. — Prin derogare de la prevederile art. 29—31 și
ale art. 37—49 din Normele metodologice de aplicare a
Ordonanței de urgență a Guvernului nr. 88/1997 privind
privatizarea societăților comerciale, cu modificările și
completările ulterioare, și ale Legii nr. 137/2002 privind
unele măsuri pentru accelerarea privatizării, aprobate prin
Hotărârea Guvernului nr. 577/2002, cu completările
ulterioare, privatizarea Societății Comerciale Filiala de
Distribuție și Furnizare a Energiei Electrice îElectrica
Muntenia Sud“ — S.A. se realizează conform prevederilor
prezentei hotărâri.
Art. 3. — (1) Privatizarea Societății Comerciale Filiala de
Distribuție și Furnizare a Energiei Electrice îElectrica
Muntenia Sud“ — S.A. se realizează prin dobândirea de
către un investitor strategic a unui pachet de acțiuni
reprezentând 67,5% din capitalul social al societății
comerciale supuse privatizării, printr-o metodă care combină
vânzarea de acțiuni și majorarea de capital social prin
aport de capital.
(2) Selectarea investitorului strategic se realizează prin
procedura selecției competitive pe bază de oferte
angajante, precedată de negocieri preliminare pe bază de
documente de poziție, potrivit prevederilor prezentei
hotărâri.
(3) După parcurgerea etapei negocierilor preliminare pe
baza documentelor de poziție și primirea ofertelor
angajante, Societatea Comercială de Distribuție și Furnizare
a Energiei Electrice îElectrica“ — S.A., denumită în
continuare îElectrica“ — S.A., poate decide ca selectarea să
se facă pe baza ofertelor angajante îmbunătățite potrivit
prevederilor prezentei hotărâri.
Art. 4. — (1) Selecția competitivă va fi precedată de
negocieri preliminare desfășurate pe baza documentelor de
poziție depuse de potențialii investitori, care vor conține
comentarii asupra proiectului de cadru contractual
comunicat acestora cu cel puțin 10 zile înainte de data
programată pentru începerea negocierilor preliminare.
(2) Negocierile preliminare vor avea ca obiect
următoarele aspecte:

a) perspectivele și strategia de afaceri privind
organizarea și dezvoltarea activității societății comerciale
supuse privatizării;
b) particularitățile cadrului legal și de reglementare care
să faciliteze informarea potențialilor investitori în vederea
pregătirii ofertelor angajante de către aceștia;
c) structurarea și documentarea tranzacției care să
conducă la redactarea proiectului revizuit al cadrului
contractual de privatizare.
Art. 5. — îElectrica“ — S.A. comunică potențialilor
investitori următoarele documente:
a) instrucțiunile privind întocmirea ofertelor angajante,
inclusiv instrucțiunile privind întocmirea planului de afaceri,
cu cel puțin 10 zile înainte de data programată pentru
depunerea ofertelor angajante;
b) proiectul revizuit al cadrului contractual de privatizare,
care poate include, pe lângă proiectul contractului de
privatizare, și proiectul altor documente contractuale
necesare în vederea încheierii privatizării, cu cel puțin
10 zile înainte de data programată pentru depunerea ofertelor
angajante. Contractul de privatizare va avea ca obiect
vânzarea-cumpărarea de acțiuni și subscrierea de acțiuni în
cadrul majorării de capital social prin aport de capital;
c) criteriile care stau la baza întocmirii grilei de punctaj
pentru evaluarea ofertelor angajante, fără a fi obligatorie
menționarea ponderii fiecărui criteriu în evaluarea acestor
oferte, cu cel puțin 10 zile înainte de data programată
pentru depunerea ofertelor angajante.
Art. 6. — (1) îElectrica“ — S.A. va putea modifica
instrucțiunile comunicate și/sau conținutul proiectului de
cadru contractual de privatizare și/sau al celorlalte
documente prevăzute la art. 5 numai dacă își rezervă în
scris acest drept.
(2) Documentele din care rezultă modificări în structura
capitalului social, a patrimoniului și a acționariatului
Societății Comerciale Filiala de Distribuție și Furnizare a
Energiei Electrice îElectrica Muntenia Sud“ — S.A. se
comunică potențialilor investitori imediat ce îElectrica“ —
S.A. a luat cunoștință despre acestea, oricând pe parcursul
procesului de privatizare.
Art. 7. — Ofertele angajante vor avea o componentă
tehnică și una financiară, iar îElectrica“ — S.A. va putea
solicita ca acestea să fie depuse separat, în plicuri sigilate.
Oferta financiară va trebui să specifice prețul pentru

*) Anexa se comunică Ministerului Economiei și Comerțului și Societății Comerciale de Distribuție și Furnizare a Energiei Electrice îElectrica“ — S.A.

4

MONITORUL OFICIAL AL ROMÂNIEI, PARTEA I, Nr. 587/7.VII.2005

acțiunile oferite spre vânzare și prețul pentru acțiunile ce
urmează să fie subscrise în cadrul majorării de capital
social și, distinct, prețul pe pachetul de acțiuni oferit la
privatizare, iar oferta tehnică va trebui să cuprindă planul
de afaceri al potențialului cumpărător, în condițiile
specificate prin instrucțiunile privind întocmirea ofertelor.
Art. 8. — (1) După primirea ofertelor angajante, comisia
de negociere verifică ofertele din punct de vedere al
respectării instrucțiunilor comunicate potențialilor investitori
și întocmește lista ofertanților care au depus oferte
angajante conforme cu instrucțiunile și însoțite de toate
documentele prevăzute la art. 35 din normele
metodologice, aprobate prin Hotărârea Guvernului
nr. 577/2002, cu completările ulterioare.
(2) Comisia de negociere evaluează, prin aplicarea grilei
de punctaj, toate ofertele angajante depuse de ofertanții
menționați în lista întocmită potrivit alin. (1), stabilește
ofertantul a cărui ofertă întrunește cel mai mare număr de
puncte, încheie un proces-verbal în care menționeză
rezultatul evaluării ofertelor angajante și comunică rezultatul
evaluării tuturor ofertanților ale căror oferte angajante au
fost evaluate.
(3) Comisia de negociere va negocia cu ofertantul a
cărui ofertă angajantă a întrunit cel mai mare număr de
puncte, în vederea definitivării cadrului contractual pe baza
ofertei angajante depuse de acesta.
Art. 9. — (1) După încheierea negocierilor cu ofertantul
a cărui ofertă angajantă a întrunit cel mai mare număr de
puncte, comisia de negociere întocmește un proces-verbal
de negociere care consemnează derularea negocierilor și
prezintă pe scurt clauzele cadrului contractual convenit.
(2) Contractul de privatizare și celelalte documente
necesare în vederea încheierii privatizării se supun
aprobării Guvernului.
(3) Semnarea contractului de privatizare, precum și a
celorlalte documente necesare în vederea încheierii
privatizării are loc după aprobarea lor de către Guvern.
Art. 10. — (1) După întocmirea listei potrivit art. 8
alin. (1), îElectrica“ — S.A. poate stabili ca selecția
competitivă a potențialilor investitori să se desfășoare pe
baza ofertelor angajante îmbunătățite.
(2) Comisia de negociere va negocia cu toți ofertanții
care au depus oferte angajante, menționați în lista
întocmită potrivit art. 8 alin. (1), în vederea îmbunătățirii
ofertelor acestora și întocmirii proiectului final al cadrului
contractual de privatizare.
(3) După încheierea negocierilor, comisia de negociere
întocmește proiectul final al cadrului contractual de
privatizare, pe care îl comunică tuturor ofertanților cu care
a avut loc negocierea, împreună cu instrucțiunile privind
întocmirea ofertelor angajante îmbunătățite, cu cel puțin
10 zile înainte de data depunerii acestora.
(4) După primirea ofertelor angajante îmbunătățite,
comisia de negociere evaluează, prin aplicarea grilei de
punctaj, toate ofertele angajante îmbunătățite, conforme cu
instrucțiunile, stabilește ofertantul a cărui ofertă întrunește
cel mai mare număr de puncte, încheie un proces-verbal
în care menționează rezultatul evaluării ofertelor angajante
îmbunătățite și comunică rezultatul evaluării tuturor
ofertanților ale căror oferte angajante îmbunătățite au fost
evaluate.
(5) Comisia de negociere va negocia cu ofertantul a
cărui ofertă angajantă îmbunătățită a întrunit cel mai mare

număr de puncte, în vederea definitivării cadrului
contractual pe baza ofertei angajante îmbunătățite depuse
de acesta.
(6) Prevederile art. 9 se aplică în mod corespunzător.
Art. 11. — Cheltuielile pentru pregătirea și realizarea
privatizării Societății Comerciale Filiala de Distribuție și
Furnizare a Energiei Electrice îElectrica Muntenia Sud“ —
S.A., inclusiv cheltuielile legate de plata consultantului de
privatizare angajat de îElectrica“ — S.A., precum și cele
legate de angajarea unor firme de avocatură de către
Ministerul Economiei și Comerțului, prin Oficiul Participațiilor
Statului și Privatizării în Industrie, vor fi suportate de către
îElectrica“ — S.A.
Art. 12. — (1) Ministerul Economiei și Comerțului, prin
Oficiul Participațiilor Statului și Privatizării în Industrie, este
mandatat să
coordoneze realizarea Strategiei de
privatizare a Societății Comerciale Filiala de Distribuție și
Furnizare a Energiei Electrice îElectrica Muntenia Sud“ —
S.A., aprobată în conformitate cu prevederile art. 1, precum
și desfășurarea procesului de privatizare a acesteia.
(2) Ministerul Economiei și Comerțului, prin Oficiul
Participațiilor Statului și Privatizării în Industrie, va acorda
mandat special reprezentanților săi în adunarea generală a
acționarilor îElectrica“ — S.A., în vederea aprobării
exercitării de către aceasta a competențelor specifice
corespunzătoare fiecărei etape de realizare a procesului de
privatizare prevăzute prin strategia de privatizare.
(3) Ministerul Finanțelor Publice, autoritățile administrației
publice locale și ceilalți creditori bugetari vor emite în
termen de 30 de zile de la data solicitării de către
Ministerul Economiei și Comerțului, prin Oficiul Participațiilor
Statului și Privatizării în Industrie, certificate de obligații
fiscale pentru Societatea Comercială Filiala de Distribuție și
Furnizare a Energiei Electrice îElectrica Muntenia Sud“ —
S.A.
Art. 13. — (1) Se constituie Comisia pentru
coordonarea privatizării Societății Comerciale Filiala de
Distribuție și Furnizare a Energiei Electrice îElectrica
Muntenia Sud“ — S.A., alcătuită din 7 membri, după cum
urmează:
a) ministrul economiei și comerțului — președinte;
b) șeful Oficiului Participațiilor Statului și Privatizării în
Industrie;
c) secretarul de stat numit prin ordin al ministrului
economiei și comerțului;
d) secretarul de stat numit prin ordin al ministrului
finanțelor publice;
e) secretarul de stat numit prin ordin al ministrului
muncii, solidarității sociale și familiei;
f) secretarul de stat numit prin ordin al ministrului
mediului și gospodăririi apelor;
g) directorul general al îElectrica“ — S.A.
(2) Prin ordin al ministrului, fiecare instituție reprezentată
în Comisia pentru coordonarea privatizării Societății
Comerciale Filiala de Distribuție și Furnizare a Energiei
Electrice îElectrica Muntenia Sud“ — S.A. își desemnează
câte un membru supleant.
Art. 14. — Comisia pentru coordonarea privatizării
Societății Comerciale Filiala de Distribuție și Furnizare a
Energiei Electrice îElectrica Muntenia Sud“ — S.A. are
următoarele atribuții:

MONITORUL OFICIAL AL ROMÂNIEI, PARTEA I, Nr. 587/7.VII.2005
a) coordonează activitatea comisiei de negociere în
procesul de privatizare. Din comisia de negociere fac parte
reprezentanți ai Ministerului Economiei și Comerțului, ai
Oficiului Participațiilor Statului și Privatizării în Industrie și
ai îElectrica“ — S.A. Numărul membrilor, membrilor
supleanți și componența comisiei de negociere se stabilesc
prin ordin al ministrului economiei și comerțului;
b) analizează informările primite din partea comisiei de
negociere cu privire la stadiul negocierilor cu ofertanții;
c) analizează și avizează raportul comisiei de negociere
privind finalizarea procesului de privatizare și prevederile
contractului de privatizare;
d) ia măsurile care se impun pe parcursul derulării
procesului de privatizare.
Art. 15. — (1) Ministerul Economiei și Comerțului, prin
Oficiul Participațiilor Statului și Privatizării în Industrie,
asigură secretariatul Comisiei pentru coordonarea privatizării
Societății Comerciale Filiala de Distribuție și Furnizare a
Energiei Electrice îElectrica Muntenia Sud“ — S.A.,
constituit din 3 membri.

5

(2) Prin ordin al ministrului economiei și comerțului se
stabilește componența secretariatului Comisiei pentru
coordonarea privatizării Societății Comerciale Filiala de
Distribuție și Furnizare a Energiei Electrice îElectrica
Muntenia Sud“ — S.A., precum și atribuțiile acestuia.
(3) Prin decizie a șefului Oficiului Participațiilor Statului
și Privatizării în Industrie se stabilesc numărul membrilor,
componența secretariatului tehnic al Comisiei de negociere
în procesul de privatizare a Societății Comerciale Filiala de
Distribuție și Furnizare a Energiei Electrice îElectrica
Muntenia Sud“ — S.A., precum și atribuțiile acestuia.
Art. 16. — Comisia pentru coordonarea privatizării
Societății Comerciale Filiala de Distribuție și Furnizare a
Energiei Electrice îElectrica Muntenia Sud“ — S.A. este
reprezentată, în raporturile cu terții, de către președintele
acesteia.
Art. 17. — Prevederile prezentei hotărâri se
completează cu prevederile normelor metodologice aprobate
prin Hotărârea Guvernului nr. 577/2002, cu completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Sereș
Ministrul finanțelor publice,
Ionel Popescu
București, 9 iunie 2005.
Nr. 546.

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea Ministerului
Administrației și Internelor în domeniul public al municipiului Giurgiu
și în administrarea Consiliului Local al Municipiului Giurgiu
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile compuse
din construcții și terenul aferent, situate în municipiul
Giurgiu, Platforma 1, Aleea Chimiei nr. 1, județul Giurgiu,
identificate potrivit anexei care face parte integrantă din
prezenta hotărâre, din domeniul public al statului și din
administrarea Ministerului Administrației și Internelor în
domeniul public al municipiului Giurgiu și în administrarea

Consiliului Local al Municipiului Giurgiu, în scopul construirii
unui ansamblu de locuințe sociale și pentru tineret.
Art. 2. — Predarea-preluarea imobilelor care se transmit
potrivit art. 1 se face pe bază de protocol încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 600.

6

MONITORUL OFICIAL AL ROMÂNIEI, PARTEA I, Nr. 587/7.VII.2005
ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Administrației și
Internelor în domeniul public al municipiului Giurgiu și în administrarea Consiliului Local al Municipiului Giurgiu
Locul unde sunt situate
imobilele
care se transmit

Municipiul Giurgiu,
Platforma 1,
Aleea Chimiei nr. 1,
județul Giurgiu

Persoana juridică
de la care
se transmit imobilele

Statul român,
Ministerul
Administrației
și Internelor

Persoana juridică
la care
se transmit imobilele

Municipiul
Giurgiu,
Consiliul Local
al Municipiului
Giurgiu

Caracteristicile tehnice ale imobilelor
Nr. M.F.P. 101.196

Clădiri
• Pavilion administrativ (S+P+3E):
— suprafața construită = 196,8 m2
— suprafața desfășurată = 787,2 m2
• Corp de legătură (P+1E):
— suprafața construită = 142 m2
— suprafața desfășurată = 284 m2
• Pavilion laboratoare (P+3E):
— suprafața construită = 804,1 m2
— suprafața desfășurată = 3.216,4 m2
Total suprafață construită = 1.142,9 m2
Total suprafață desfășurată = 4.287,6 m2
Teren
Suprafața terenului = 120.872 m2 (include
și terenul pe care sunt construite clădirile)

GUVERNUL ROMÂNIEI

HOTĂRÂRE
privind transmiterea unei părți dintr-un imobil
din domeniul public al statului și din administrarea
Ministerului Apărării Naționale în domeniul public
al orașului Beiuș și în administrarea Consiliului Local
al Orașului Beiuș, județul Bihor
În temeiul art. 108 din Constituția României, republicată, și al art. 9
alin. (1) și art. 12 alin. (1) și (2) din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un imobil, având
datele de identificare prevăzute în anexa care face parte integrantă din
prezenta hotărâre, din domeniul public al statului și din administrarea
Ministerului Apărării Naționale în domeniul public al orașului Beiuș și în
administrarea Consiliului Local al Orașului Beiuș, județul Bihor.
Art. 2. — Predarea-primirea părții din imobilul transmis potrivit art. 1
se face pe bază de protocol încheiat între părțile interesate, în termen de
60 de zile de la data intrării în vigoare a prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Mnistrul finanțelor publice,
Ionel Popescu
București, 23 iunie 2005.
Nr. 602.

7

MONITORUL OFICIAL AL ROMÂNIEI, PARTEA I, Nr. 587/7.VII.2005

ANEXĂ
DATELE DE IDENTIFICARE

a părții din imobilul care se transmite din domeniul public al statului și din administrarea Ministerului Apărării Naționale
în domeniul public al orașului Beiuș și în administrarea Consiliului Local al Orașului Beiuș, județul Bihor

Locul unde
este situat imobilul
care se transmite

Persoana juridică
de la care
se transmite imobilul

Orașul Beiuș,
Statul român,
str. Gl. Leonard
Ministerul
Mociulschi nr. 12, Apărării Naționale
județul Bihor

Persoana juridică
la care
se transmite imobilul

Orașul Beiuș,
județul Bihor,
Consiliul Local
al Orașului Beiuș

Codul de clasificare
din inventarul bunurilor
aflate în administrarea
Ministerului Apărării
Naționale, care alcătuiesc
domeniul public al statului

— cod 8.29.09
— nr. M.F. 106.638

Caracteristicile tehnice ale imobilului

—
—
—
—

Imobil 953 (parțial)
Suprafața construită = 2.294 m2
Suprafața desfășurată = 6.049 m2
Suprafața totală a terenului
= 7.039 m2

GUVERNUL ROMÂNIEI

HOTĂRÂRE
privind darea în administrarea Ministerului Administrației și Internelor,
pentru Prefectura Județului Dolj, a unui imobil trecut în domeniul public al statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Administrației și Internelor, pentru Prefectura Județului Dolj,
a imobilului compus din clădire Cămin nr. 2 și teren în
suprafață de 5.034 m2, trecut în domeniul public al statului
prin Hotărârea Consiliului Local al Municipiului Craiova

nr. 148 din 11 aprilie 2005, având datele de identificare
prevăzute în anexa care face parte din prezenta hotărâre.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 603.
ANEXĂ
DATELE DE IDENTIFICARE

a unui imobil trecut în domeniul public al statului, care se dă în administrarea Ministerului Administrației și Internelor
pentru Prefectura Județului Dolj
Locul
unde este
situat
imobilul

Persoana juridică
de la care
se transmite
imobilul

Municipiul
Consiliul Local
Craiova,
al Municipiului
str. Amaradia Craiova
nr. 93—95,
județul Dolj

Persoana juridică
la care
se transmite
imobilul

Ministerul
Administrației
și Internelor
pentru
Prefectura
Județului Dolj

Modul
de preluare

Administrare

Caracteristicile tehnice
ale imobilului

Denumire: Cămin nr. 2
— corp de clădire D+P+3
— suprafața construită
= 822,64 m2
— suprafața terenului
= 5.034 m2

Numărul din inventarul bunurilor
care fac parte
din domeniul public
al statului

Ministerul Finanțelor
Publice urmează să
atribuie număr de
inventar pentru acest
imobil, potrivit Hotărârii
Guvernului nr. 2.060/2004

8

MONITORUL OFICIAL AL ROMÂNIEI, PARTEA I, Nr. 587/7.VII.2005
GUVERNUL ROMÂNIEI

HOTĂRÂRE
pentru autorizarea Ministerului Public de a achiziționa tehnică de calcul și servicii aferente
prin intermediul unei finanțări de tip leasing financiar
În temeiul art. 108 din Constituția României, republicată, și al art. XIII alin. (1) din Ordonanța Guvernului
nr. 86/2003 privind unele reglementări în domeniul financiar, aprobată cu modificări și completări prin Legea nr. 609/2003,
cu modificările și completările ulterioare,
Guvernul României adoptă prezenta hotărâre.
Art. 1. — Pentru îndeplinirea obligației de cofinanțare
aferente programului PHARE 2000 îÎntărirea sistemului
judiciar și penitenciar“, în scopul informatizării sistemului
judiciar, se autorizează Ministerul Public să contracteze o
finanțare de tip leasing financiar pe o perioadă de 4 ani,
cu valoarea de achiziție de 10 milioane euro, la care se
adaugă costurile, dobânzile, taxele și impozitele aferente,
pentru asigurarea resurselor financiare necesare continuării
procesului de informatizare a activității Ministerului Public și
a parchetelor.
Art. 2. — Contractul de furnizare de echipamente și
servicii aferente pe bază de leasing cu opțiune de
cumpărare se atribuie potrivit Ordonanței de urgență a
Guvernului nr. 60/2001 privind achizițiile publice, aprobată

cu modificări și completări prin Legea nr. 212/2002, cu
modificările și completările ulterioare.
Art. 3. — Plata avansului, a ratelor de leasing, a valorii
reziduale, precum și a comisioanelor și taxelor aferente se
asigură de la bugetul de stat prin bugetul Ministerului
Public, în limita sumelor aprobate anual cu această
destinație.
Art. 4. — Se autorizează Ministerul Finanțelor Publice și
Ministerul Public să semneze o scrisoare de intenție către
finanțator, denumită scrisoare de confort, în care să se
precizeze sprijinul Guvernului României în alocarea de la
bugetul de stat a sumelor prevăzute la art. 3, repartizate
pe ani, în scopul continuării procesului de informatizare a
Ministerului Public și parchetelor.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
Ministrul finanțelor publice,
Ionel Popescu
București, 23 iunie 2005.
Nr. 605.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 587/7.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033122]
ISSN 1453—4495

