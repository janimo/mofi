Anul 173 (XVII) — Nr. 1.171

PARTEA

I

LEGI, DECRETE, HOTĂRÂRI ȘI ALTE ACTE

Vineri, 23 decembrie 2005

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

1 81. — Ordonanță de urgență pentru completarea
art. 1 din Ordonanța de urgență a Guvernului
nr. 59/2005 privind unele măsuri de natură fiscală
și financiară pentru punerea în aplicare a Legii
nr. 348/2004 privind denominarea monedei
naționale ...................................................................

2

1 83. — Ordonanță de urgență pentru ratificarea
Acordului dintre Guvernul României și Guvernul
Republicii Ungare privind înființarea Fundației Publice
Româno-Ungare îGojdu“, semnat la București la
20 octombrie 2005 ....................................................

2

Acord între Guvernul României și Guvernul Republicii
Ungare privind înființarea Fundației Publice
Româno-Ungare îGojdu“ .........................................

3

184. — Ordonanță de urgență pentru modificarea
Ordonanței de urgență a Guvernului nr. 91/2005
privind instituirea Programului de acordare a unor
ajutoare bănești populației cu venituri reduse care
utilizează gaze naturale pentru încălzirea locuinței,
în vederea creșterii eficienței consumului,
siguranței și calității vieții..........................................

3–4

185. — Ordonanță de urgență pentru modificarea
art. 17 lit. b) din Legea nr. 179/2004 privind
pensiile de stat și alte drepturi de asigurări
sociale ale polițiștilor.................................................

4

186. — Ordonanță de urgență privind suplimentarea
numărului maxim de posturi finanțat prin bugetul
Cancelariei Primului-Ministru pe anul 2006.............

5

Nr.
1.691. — Hotărâre pentru modificarea anexei la
Hotărârea Guvernului nr. 100/2005 privind numirea
reprezentanților Guvernului în Consiliul Economic
și Social .....................................................................
1.696. — Hotărâre privind suplimentarea bugetului
Serviciului Român de Informații din Fondul de
rezervă bugetară la dispoziția Guvernului, prevăzut
în bugetul de stat pe anul 2005 .............................
1.697. — Hotărâre privind acordarea unor premii pentru
obținerea de către echipa națională de handbal a
României a locului II la Campionatul Mondial de
Handbal Feminin, Rusia 2005..................................

Pagina

5

6

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
142. — Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea Ordinului președintelui
Autorității Naționale Sanitare Veterinare și pentru
Siguranța Alimentelor nr. 122/2005 pentru
aprobarea Normei sanitare veterinare care
stabilește lista produselor ce trebuie să fie
examinate la posturile de inspecție de frontieră în
baza Directivei Consiliului 97/78/EC ........................

7

ACTE ALE CASEI NAȚIONALE
DE ASIGURĂRI DE SĂNĂTATE
246. — Ordin al președintelui Casei Naționale de
Asigurări de Sănătate pentru aprobarea utilizării
formularelor unice pe țară, fără regim special,
necesare raportării activității furnizorilor de servicii
medicale .....................................................................

7–8

2

MONITORUL OFICIAL AL ROMÂNIEI, PARTEA I, Nr. 1.171/23.XII.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru completarea art. 1 din Ordonanța de urgență a Guvernului nr. 59/2005
privind unele măsuri de natură fiscală și financiară pentru punerea în aplicare
a Legii nr. 348/2004 privind denominarea monedei naționale
În vederea aplicării corespunzătoare a prevederilor Ordonanței de urgență a Guvernului nr. 59/2005 privind unele
măsuri de natură fiscală și financiară pentru punerea în aplicare a Legii nr. 348/2004 privind denominarea monedei
naționale, pentru a evita situațiile apărute în practică în cazul impozitelor reținute la sursă, respectiv în cazul impozitului
pe veniturile din dividende și din dobânzi, în care, ca efect al întregirii la 1 leu (RON) a impozitelor subunitare, veniturile
rămân subunitare iar impozitul calculat pentru aceste venituri este 1 leu (RON), este necesară exceptarea de la această
regulă a impozitelor reținute la sursă. În această excepție nu sunt incluse impozitele aferente veniturilor salariale pentru
a nu contraveni dispozițiilor Ordonanței de urgență a Guvernului nr. 47/2005 privind unele măsuri care trebuie luate
pentru punerea în aplicare a Legii nr. 348/2004 privind denominarea monedei naționale, aprobată cu modificări prin
Legea nr. 256/2005.
Având în vedere apropierea termenului de plată a impozitelor pentru veniturile din dividende, astfel cum prevăd
dispozițiile art. 67 alin. (1) din Legea nr. 571/2003 privind Codul fiscal, cu modificările și completările ulterioare, se
impune, în regim de urgență, reglementarea acestei situații.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — După alineatul (1) al articolului 1 din
Ordonanța de urgență a Guvernului nr. 59/2005 privind
unele măsuri de natură fiscală și financiară pentru punerea
în aplicare a Legii nr. 348/2004 privind denominarea
monedei naționale, publicată în Monitorul Oficial al
României, Partea I, nr. 556 din 29 iunie 2005, se introduce
un nou alineat, alineatul (11), cu următorul cuprins:
î(11) Impozitele, taxele, contribuțiile și alte sume datorate
bugetului general consolidat, cu excepția celor reținute la

sursă, altele decât cele aferente veniturilor salariale, în
monedă nouă și cu valori mai mici de 1 leu (RON), se
întregesc la 1 leu (RON).“
Art. II. — Pe data intrării în vigoare a prezentei
ordonanțe de urgență se abrogă alineatul (3) al articolului 83
din Ordonanța Guvernului nr. 92/2003 privind Codul de
procedură fiscală, republicată în Monitorul Oficial al
României, Partea I, nr. 863 din 26 septembrie 2005, cu
modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu

București, 14 decembrie 2005.
Nr. 181.

GUVERNUL ROMÂNIEI

ORDONANȚĂ DE URGENȚĂ
pentru ratificarea Acordului dintre Guvernul României și Guvernul Republicii Ungare
privind înființarea Fundației Publice Româno-Ungare îGojdu“, semnat la București
la 20 octombrie 2005
Prin acordul semnat la București la 20 octombrie 2005 a fost înființată Fundația Publică Româno-Ungară îGojdu“,
armonizându-se prevederile testamentare ale marelui mecena Emanuil Gojdu cu realitățile contemporane și cu dorința
împărtășită a celor două guverne ca demersul să fie unul comun româno-ungar, similar reconcilierii franco-germane.
Având în vedere importanța implementării proiectului și asumarea de către partea română a obligațiilor ce decurg
din cofinanțarea înființării și funcționării Fundației Publice Româno-Ungare îGojdu“, în conformitate cu prevederile acordului
mai sus menționat, este necesară adoptarea unei ordonanțe de urgență a Guvernului, ca bază legală pentru finanțarea
fundației începând cu anul 2005, din fondurile care au fost alocate Ministerului Afacerilor Externe.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Se ratifică Acordul dintre Guvernul
României și Guvernul Republicii Ungare privind înființarea

Fundației Publice Româno-Ungare îGojdu“, semnat la
București la 20 octombrie 2005.

PRIM-MINISTRU

CĂLIN POPESCU-TĂRICEANU

București, 14 decembrie 2005.
Nr. 183.

Contrasemnează:
p. Ministrul afacerilor externe,
Lucian Leuștean,
secretar de stat
Ministrul finanțelor publice,
Sebastian Teodor Gheorghe Vlădescu
Ministrul culturii și cultelor,
Adrian Iorgulescu

MONITORUL OFICIAL AL ROMÂNIEI, PARTEA I, Nr. 1.171/23.XII.2005

3

ACORD
între Guvernul României și Guvernul Republicii Ungare privind înființarea Fundației Publice Româno-Ungare îGojdu“
Guvernul României și Guvernul Republicii Ungare, denumite în continuare părți contractante,
luând în considerare îndeplinirea angajamentelor asumate prin Tratatul de înțelegere, colaborare și bună
vecinătate dintre România și Republica Ungară, semnat la Timișoara la 16 septembrie 1996,
în scopul promovării și cinstirii memoriei lui Emanuil Gojdu, personalitate marcantă a culturilor română și ungară,
au convenit următoarele:
ARTICOLUL 1

Părțile contractante decid înființarea unei fundații cu
numele îFundația Publică Româno-Ungară Gojdu“, denumită
în continuare Fundația Publică, cu sediul în Budapesta,
Republica Ungară.
ARTICOLUL 2

(1) Părțile contractante convin ca sediul Fundației Publice să
fie în Curțile Gojdu (Budapesta, sectorul VII, str. Dob nr. 16).
(2) Contribuția necesară pentru cumpărarea imobilelor va
fi asigurată pe baze paritare de către părțile contractante,
în beneficiul Fundației Publice.
(3) Până la finalizarea lucrărilor de renovare a Curților
Gojdu, partea ungară va pune la dispoziția Fundației Publice
o locație adecvată pentru desfășurarea activității acesteia.
ARTICOLUL 3

(1) Funcționarea Fundației Publice, ca persoană juridică,
se supune legislației Republicii Ungare.
(2) Scopul Fundației Publice constă în cinstirea
memoriei marelui mecena Emanuil Gojdu și în sprijinirea
dezvoltării cooperării între părțile contractante.
(3) Fundația Publică, în îndeplinirea scopului prevăzut la
alin. (2), îndeplinește activități precum:
a) acordarea de burse;
b) organizarea de programe de schimburi;
c) organizarea de expoziții permanente și temporare;
d) organizarea de programe științifice și conferințe;
e) sprijinirea funcționării Muzeului memorial îEmanuil
Gojdu“, a Bibliotecii îEmanuil Gojdu“ și a Institutului
Parteneriatului Strategic Româno-Ungar îEmanuil Gojdu“,
care urmează să fie înființate.
ARTICOLUL 4

(1) Patrimoniul Fundației Publice este compus din
patrimoniul inițial asigurat de părțile contractante pe bază
de paritate, precum și din sprijin anual de la bugetul de
stat român și ungar, pe bază de paritate.
(2) Părțile contractante alocă în anul de începere a
activității Fundației Publice, prin bugetele aprobate

Ministerelor Afacerilor Externe ale celor două țări, câte o
sumă de 200.000 euro, separat de suma la care se face
referire în art. 2 alin. (2).
(3) Părțile contractante alocă anual de la bugetul de
stat, prin bugetele aprobate Ministerelor Afacerilor Externe
ale celor două țări, câte o sumă de minimum 200.000
euro, în funcție de proiectele discutate și aprobate până la
data de 31 mai a fiecărui an.
(4) Părțile contractante verifică în fiecare an până la
data de 31 decembrie bilanțul financiar-contabil.
ARTICOLUL 5

(1) Principalul factor de decizie, reprezentantul și
gestionarul Fundației Publice îl reprezintă Consiliul director
format din 13 membri, în care fiecare dintre părțile
contractante este reprezentată de un număr egal de
membri.
(2) Părțile contractante aleg, prin decizie comună,
președintele Consiliului director și desemnează
2 copreședinți, câte unul pentru fiecare parte contractantă,
precum și câte 5 membri pentru fiecare parte contractantă.
ARTICOLUL 6

(1) Prezentul acord intră în vigoare la momentul
notificării de către părțile contractante, prin canale
diplomatice, a îndeplinirii procedurilor necesare pentru
intrarea în vigoare a acestuia.
(2) Textul actului constitutiv al Fundației Publice este
elaborat în conformitate cu legislația ungară, până la data
de 10 noiembrie 2005, și este convenit prin schimb de
note verbale.
(3) Imediat după convenirea actului constitutiv, potrivit
alin. (2), partea contractantă ungară întreprinde demersuri
imediate pentru înregistrarea Fundației Publice la instanța
judecătorească din Budapesta.
(4) Semnat la București la 20 octombrie 2005, în două
exemplare originale, în limbile română și maghiară, ambele
texte fiind egal autentice.

Pentru Guvernul României,
Mihai Răzvan Ungureanu

Pentru Guvernul Republicii Ungare,
Ferenc Somogyi
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 91/2005 privind instituirea Programului
de acordare a unor ajutoare bănești populației cu venituri reduse care utilizează gaze naturale
pentru încălzirea locuinței, în vederea creșterii eficienței consumului, siguranței și calității vieții
Având în vedere majorările prețului la gaze naturale și ținând cont de necesitatea sporirii siguranței și eficientizării
consumului individual de gaze naturale pentru persoanele care utilizează la încălzirea locuinței acest combustibil, în
vederea creșterii calității vieții de familie se impune amendarea Ordonanței de urgență a Guvernului nr. 91/2005 privind
instituirea Programului de acordare a unor ajutoare bănești populației cu venituri reduse care utilizează gaze naturale
pentru încălzirea locuinței, în vederea creșterii eficienței consumului, siguranței și calității vieții.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului
nr. 91/2005 privind instituirea Programului de acordare a

unor ajutoare bănești populației cu venituri reduse care
utilizează gaze naturale pentru încălzirea locuinței, în

4

MONITORUL OFICIAL AL ROMÂNIEI, PARTEA I, Nr. 1.171/23.XII.2005

vederea creșterii eficienței consumului, siguranței și calității
vieții, publicată în Monitorul Oficial al României, Partea I,
nr. 643 din 20 iulie 2005, aprobată cu modificări și
completări prin Legea nr. 291/2005, se modifică după cum
urmează:
1. Alineatul (3) al articolului 2 va avea următorul
cuprins:
î(3) Ajutorul bănesc se acordă sub formă de bonuri
valorice, în cuantum diferențiat, după cum urmează:
a) în sumă de 1.500 lei (RON), în cazul achiziționării,
instalării și punerii în funcțiune a unei centrale termice
individuale;
b) în sumă de 300 lei (RON), în cazul achiziționării și
montării unui arzător automatizat.“
2. Alineatul (4) al articolului 2 va avea următorul
cuprins:
î(4) Sumele prevăzute la alin. (3) se majorează prin
hotărâre a Guvernului, la propunerea Ministerului Muncii,
Solidarității Sociale și Familiei.“

3. Alineatul (1) al articolului 4 va avea următorul
cuprins:
îArt. 4. — (1) Ajutorul bănesc se acordă numai în cazul
în care achiziționarea, instalarea și punerea în funcțiune a
unei centrale termice sau, după caz, a arzătoarelor
automatizate se realizează prin firme autorizate în condițiile
legii să efectueze aceste activități, denumite în continuare
firme autorizate.“
Art. II. — Ordonanța de urgență a Guvernului
nr. 91/2005 privind instituirea Programului de acordare a
unor ajutoare bănești populației cu venituri reduse care
utilizează gaze naturale pentru încălzirea locuinței, în
vederea creșterii eficienței consumului, siguranței și calității
vieții, publicată în Monitorul Oficial al României, Partea I,
nr. 643 din 20 iulie 2005, aprobată cu modificări și
completări prin Legea nr. 291/2005, cu modificările aduse
prin prezenta ordonanță de urgență, se va republica în
Monitorul Oficial al României, Partea I, după aprobarea
acesteia prin lege, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 14 decembrie 2005.
Nr. 184.

GUVERNUL ROMÂNIEI

ORDONANȚĂ DE URGENȚĂ
pentru modificarea art. 17 lit. b) din Legea nr. 179/2004 privind pensiile de stat
și alte drepturi de asigurări sociale ale polițiștilor
Având în vedere necesitatea adoptării unui cadru juridic care să asigure reforma instituțională proiectată până la
data integrării României în Uniunea Europeană,
luând în considerare faptul că reducerea semnificativă a personalului conduce la disfuncții în procesul de reformă
instituțională la nivelul Ministerului Administrației și Internelor, influențând în mod negativ modul de îndeplinire a atribuțiilor
acestei instituții,
ținând seama de faptul că toate aceste elemente vizează interesul public și constituie situații extraordinare a
căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — La articolul 17 din Legea nr. 179/2004
privind pensiile de stat și alte drepturi de asigurări sociale
ale polițiștilor, publicată în Monitorul Oficial al României,
Partea I, nr. 485 din 31 mai 2004, litera b) se modifică și
va avea următorul cuprins:

îb) la împlinirea vârstei de 50 de ani bărbații și 45 de
ani femeile, dacă și-au desfășurat activitatea în condiții de
muncă speciale cel puțin 15 ani efectiv, din care cel puțin
10 ani efectiv ca polițist sau militar.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul muncii, solidarității sociale și familiei,
Gheorghe Barbu
București, 14 decembrie 2005.
Nr. 185.

MONITORUL OFICIAL AL ROMÂNIEI, PARTEA I, Nr. 1.171/23.XII.2005

5

GUVERNUL ROMÂNIEI

ORDONANȚĂ DE URGENȚĂ
privind suplimentarea numărului maxim de posturi finanțat prin bugetul Cancelariei
Primului-Ministru pe anul 2006
Având în vedere necesitatea desfășurării activităților structurilor guvernamentale implicate direct în procesul de
respectare a angajamentelor asumate de România prin negocierile de aderare la Uniunea Europeană,
ținând seama de efortul general al integrării, atât din punct de vedere al monitorizării realizării măsurilor necesare
încheierii capitolelor de aderare, respectiv al îndeplinirii obligațiilor asumate de statul român, cât și al necesității urmăririi
utilizării fondurilor europene derulate prin programele PHARE, ISPA și SAPARD,
luând în considerare consecințele negative rezultate din neasigurarea unui număr corespunzător de salariați
pentru instituțiile implicate direct în procesul de integrare a României în Uniunea Europeană,
având în vedere faptul că toate aceste elemente vizează interesul public și constituie situații de urgență și
extraordinare, ceea ce justifică prezenta formă de legiferare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) Se aprobă suplimentarea numărului
maxim de posturi finanțat prin bugetul Cancelariei PrimuluiMinistru pe anul 2006 cu un număr de 29 de posturi
pentru funcționarea Departamentului pentru lupta antifraudă
și a Departamentului de implementare programe și ajustare
structurală, departamente din cadrul aparatului de lucru al
ministrului delegat pentru controlul implementării programelor

cu finanțare internațională și urmărirea aplicării acquis-ului
comunitar.
(2) Se autorizează Cancelaria Primului-Ministru să introducă
modificările ce decurg din prevederile alin. (1) în anexele
la bugetul aprobat acesteia pe anul 2006 privind cheltuielile
cu salariile și numărul maxim de posturi și fondul aferent
salariilor de bază, cu avizul Ministerului Finanțelor Publice
și cu încadrarea în cheltuielile de personal aprobate.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru controlul
implementării programelor cu finanțare
internațională și urmărirea aplicării
acquis-ului comunitar,
Cristian David
Ministrul finanțelor publice,
Sebastian Teodor Gheorghe Vlădescu
București, 14 decembrie 2005.
Nr. 186.
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 100/2005 privind numirea reprezentanților
Guvernului în Consiliul Economic și Social
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Poziția 2 din anexa îLista cuprinzând
membrii numiți de Guvern în Consiliul Economic și Social“
la Hotărârea Guvernului nr. 100/2005 privind numirea
reprezentanților Guvernului în Consiliul Economic și Social,

publicată în Monitorul Oficial al României, Partea I, nr. 168
din 25 februarie 2005, cu modificările ulterioare, se
modifică și va avea următorul cuprins:
î2. Cătălin Doica — Ministerul Finanțelor Publice;“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
București, 21 decembrie 2005.
Nr. 1.691.

6

MONITORUL OFICIAL AL ROMÂNIEI, PARTEA I, Nr. 1.171/23.XII.2005
GUVERNUL ROMÂNIEI

HOTĂRÂRE
privind suplimentarea bugetului Serviciului Român de Informații din Fondul de rezervă bugetară
la dispoziția Guvernului, prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Serviciului
Român de Informații din Fondul de rezervă bugetară la
dispoziția Guvernului pe anul 2005, cu suma de 19.100 mii
lei (RON), la capitolul 55.01 îOrdine publică și siguranță
națională“, titlul II îCheltuieli materiale și servicii“ [6.870 mii
lei (RON)] și titlul VII îCheltuieli de capital“ [10.700 mii lei
(RON)], precum și la capitolul 58.01 îSănătate“, titlul V
îTransferuri“ [1.530 mii lei (RON)].

Art. 2. — Utilizarea sumelor prevăzute la art. 1 se va
face de către ordonatorul principal de credite, potrivit
dispozițiilor legale.
Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Serviciului Român de
Informații pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Directorul Serviciului Român de Informații,
Alexandru-Radu Timofte
Ministrul finanțelor publice,
Sebastian Teodor Gheorghe Vlădescu
București, 21 decembrie 2005.
Nr. 1.696.
GUVERNUL ROMÂNIEI

HOTĂRÂRE
privind acordarea unor premii pentru obținerea de către echipa națională de handbal a României
a locului II la Campionatul Mondial de Handbal Feminin, Rusia 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările și completările ulterioare, și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se autorizează Agenția Națională pentru
Sport să efectueze premierea pentru locul II la Campionatul
Mondial de Handbal Feminin, Rusia 2005, de către echipa
națională de handbal a României, în sumă de 3.225 mii lei
(RON).
(2) Cuantumul premiilor individuale pentru sportivi,
antrenori și celelalte categorii de specialiști se aprobă de
Agenția Națională pentru Sport, la propunerea Federației
Române de Handbal.
Art. 2. — (1) Pentru punerea în aplicare a prevederilor
art. 1 se suplimentează bugetul Cancelariei Primului-Ministru

cu suma de 3.000 mii lei (RON) din Fondul de rezervă
bugetară la dispoziția Guvernului pe anul 2005, la capitolul
59.01 îCultură, religie și acțiuni privind activitatea sportivă
și de tineret“, titlul îSubvenții“, pentru Agenția Națională
pentru Sport.
(2) Se autorizează Ministerul Finanțelor Publice să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Cancelariei PrimuluiMinistru pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu
București, 21 decembrie 2005.
Nr. 1.697.

MONITORUL OFICIAL AL ROMÂNIEI, PARTEA I, Nr. 1.171/23.XII.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 122/2005 pentru aprobarea Normei sanitare veterinare
care stabilește lista produselor ce trebuie să fie examinate la posturile de inspecție de frontieră
în baza Directivei Consiliului 97/78/EC
Văzând Referatul de aprobare nr. 52.164 din 21 noiembrie 2005 întocmit de Direcția generală inspecție și
coordonare PIF din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Articol unic. — Articolul 3 din Ordinul președintelui
Autorității Naționale Sanitare Veterinare și pentru Siguranța
Alimentelor nr. 122/2005 pentru aprobarea Normei sanitare
veterinare care stabilește lista produselor ce trebuie să fie
examinate la posturile de inspecție de frontieră în baza
Directivei Consiliului 97/78/EC, publicat în Monitorul Oficial
al României, Partea I, nr. 1.090 din 5 decembrie 2005, se
modifică și va avea următorul cuprins:
îArt. 3. — La data intrării în vigoare a art. 4 din norma
sanitară veterinară aprobată prin prezentul ordin, precum și
a anexei la aceeași normă, conform art. 5 alin. (2), se
abrogă Ordinul ministrului agriculturii, apelor și mediului
nr. 779/2003 pentru aprobarea Normei sanitare veterinare

care stabilește lista produselor ce trebuie să fie examinate
la posturile de inspecție de frontieră în baza Normei
sanitare veterinare care stabilește principiile ce
reglementează organizarea controalelor veterinare privind
produsele ce intră în România din țări terțe, publicat în
Monitorul Oficial al României, Partea I, nr. 785 din
7 noiembrie 2003, și Ordinul ministrului agriculturii,
alimentației și pădurilor nr. 285/2001 pentru aprobarea
Listei cuprinzând animalele vii, produsele și subprodusele
de origine animală și alte mărfuri supuse controlului
veterinar la punctele de control pentru trecerea frontierei de
stat, publicat în Monitorul Oficial al României, Partea I,
nr. 479 din 21 august 2001, cu completările ulterioare.“

Președintele Autorității Naționale Sanitare Veterinare și pentru Siguranța Alimentelor
Ion Agafiței
București, 20 decembrie 2005.
Nr. 142.

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea utilizării formularelor unice pe țară, fără regim special,
necesare raportării activității furnizorilor de servicii medicale
Având în vedere:
— art. 15 lit. d) din Contractul-cadru privind condițiile acordării asistenței medicale în cadrul sistemului de asigurări
sociale de sănătate pentru anul 2005, aprobat prin Hotărârea Guvernului nr. 52/2005, publicat în Monitorul Oficial al
României, Partea I, nr. 71 din 20 ianuarie 2005, cu modificările ulterioare;
— Ordinul ministrului sănătății și al președintelui Casei Naționale de Asigurări de Sănătate nr. 56/45/2005 pentru
aprobarea Normelor metodologice de aplicare a Contractului-cadru privind condițiile acordării asistenței medicale în cadrul
sistemului de asigurări sociale de sănătate pentru anul 2005, publicat în Monitorul Oficial al României, Partea I, nr. 134
din 14 februarie 2005;
— Referatul Direcției generale planificare și relații cu furnizorii nr. DGA/III/2.102 din 29 noiembrie 2005, avizat de
directorul general al Casei Naționale de Asigurări de Sănătate și aprobat de președintele Casei Naționale de Asigurări de
Sănătate;
în temeiul prevederilor art. 77 alin. (2) din Ordonanța de urgență a Guvernului nr. 150/2002 privind organizarea și
funcționarea sistemului de asigurări sociale de sănătate, publicată în Monitorul Oficial al României, Partea I, nr. 838 din
20 noiembrie 2002, cu modificările și completările ulterioare,

8

MONITORUL OFICIAL AL ROMÂNIEI, PARTEA I, Nr. 1.171/23.XII.2005
președintele Casei Naționale de Asigurări de Sănătate emite următorul ordin:

Art. 1. — (1) Se aprobă utilizarea formularelor unice pe
țară, fără regim special, care includ și desfășurătoarele
necesare raportării activității medicilor din asistența
medicală primară, în vederea decontării de către casele de
asigurări de sănătate a activității realizate potrivit
contractului de furnizare de servicii medicale conform
anexelor nr. 1-a—1-i.
(2) Se aprobă utilizarea formularelor unice pe țară, fără
regim special, care includ și desfășurătoarele necesare
raportării activității medicilor din asistența medicală
ambulatorie de specialitate, în vederea decontării de către
casele de asigurări de sănătate a activității realizate potrivit
contractului de furnizare de servicii medicale conform
anexelor nr. 2-a—2-n și anexei nr. 7 (Scrisoare medicală).
(3) Se aprobă utilizarea formularelor unice pe țară, fără
regim special, care includ și desfășurătoarele necesare
raportării activității medicilor din unitățile sanitare cu paturi,
în vederea decontării de către casele de asigurări de
sănătate a activității realizate potrivit contractului de
furnizare de servicii medicale conform anexelor nr. 3-a—3-g
și anexei nr. 7 (Scrisoare medicală).
(4) Se aprobă utilizarea formularelor unice pe țară, fără
regim special, care includ și desfășurătoarele necesare
raportării activității furnizorilor de servicii medicale de
urgență și transport sanitar, în vederea decontării lunare și
trimestriale de către casele de asigurări de sănătate a
activității realizate potrivit contractului de furnizare de
servicii medicale conform anexelor nr. 4-a—4-d și anexei
nr. 7 (Scrisoare medicală).
(5) Se aprobă utilizarea formularelor unice pe țară, fără
regim special, care includ și desfășurătoarele necesare
raportării activității furnizorilor de servicii medicale de îngrijiri
la domiciliu, în vederea decontării de către casele de
asigurări de sănătate a activității realizate potrivit
contractului de furnizare de servicii medicale conform
anexelor nr. 5-a—5-b și anexei nr. 7 (Scrisoare medicală).

(6) Se aprobă utilizarea formularelor unice pe țară, fără
regim special, care includ și desfășurătoarele necesare
raportării activității medicilor din asistența medicală de
recuperare, în vederea decontării de către casele de
asigurări de sănătate a activității realizate potrivit
contractului de furnizare de servicii medicale conform
anexelor nr. 6-a—6-b și anexei nr. 7 (Scrisoare medicală).
(7) Se utilizează formularele tipizate de îFactură fiscală“
fără TVA în vederea decontării de către casele de asigurări
de sănătate.
Art. 2. — (1) Anexele nr. 1—7*) fac parte integrantă din
prezentul ordin.
(2) Formularele cuprinse în prezentul ordin constituie
modele-tip.
Art. 3. — Furnizorii de servicii medicale vor raporta
serviciile medicale prestate în vederea decontării acestora
de către casele de asigurări de sănătate județene, a
municipiului București, Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și de către Casa Asigurărilor de Sănătate a
Ministerului Transporturilor, Construcțiilor și Turismului,
potrivit formularelor aprobate prin prezentul ordin.
Art. 4. — Decizia președintelui Casei Naționale de
Asigurări de Sănătate nr. 77/2005 pentru aprobarea utilizării
formularelor unice pe țară, fără regim special, necesare
raportării activității furnizorilor de servicii medicale, publicată
în Monitorul Oficial al României, Partea I, nr. 261 din
29 martie 2005, își încetează valabilitatea.
Art. 5. — Casele de asigurări de sănătate județene, a
municipiului București, Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și Casa Asigurărilor de Sănătate a
Ministerului Transporturilor, Construcțiilor și Turismului vor
duce la îndeplinire prevederile prezentului ordin.
Art. 6. — Prezentul ordin va fi publicat în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București,
Nr. 246.

30 noiembrie 2005.

*) Anexele nr. 1—7 se publică ulterior în Monitorul Oficial al României, Partea I, nr. 1.171 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.171/23.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070509]
ISSN 1453—4495

