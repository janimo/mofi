PARTEA

Anul 173 (XVII) — Nr. 713

I

LEGI, DECRETE, HOTĂRÂRI ȘI ALTE ACTE

Luni, 8 august 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 329 din 28 iunie 2005 referitoare la excepția
de neconstituționalitate a dispozițiilor art. 16 din
Decretul nr. 167/1958 privitor la prescripția
extinctivă ....................................................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
393.

— Ordin al ministrului economiei și comerțului
privind unele măsuri pentru recunoașterea în
vederea desemnării inspectoratelor utilizatorilor
pentru evaluarea conformității echipamentelor sub
presiune, conform prevederilor art. 17 din
Hotărârea Guvernului nr. 584/2004 privind
stabilirea condițiilor de introducere pe piață a
echipamentelor sub presiune....................................

DECIZII

ALE

3–7

CURȚII

Nr.

Pagina

610. — Ordin al ministrului mediului și gospodăririi
apelor pentru modificarea și completarea anexei
nr. 1 la Hotărârea Guvernului nr. 697/2004 privind
aprobarea Procedurii de consimțământ prealabil în
cunoștință de cauză pentru controlul importului și
exportului anumitor substanțe și preparate chimice
periculoase — procedura PIC..................................

7–15

4.608. — Ordin al ministrului educației și cercetării pentru
suplimentarea listei nominale a beneficiarilor Legii
nr. 269/2004 privind acordarea unui ajutor
financiar în vederea stimulării achiziționării de
calculatoare, cu modificările și completările
ulterioare ....................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 329
din 28 iunie 2005

referitoare la excepția de neconstituționalitate a dispozițiilor art. 16
din Decretul nr. 167/1958 privitor la prescripția extinctivă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 16 din Decretul nr. 167/1958 privitor la

prescripția extinctivă, excepție ridicată de Societatea
Comercială Filiala de Distribuție și Furnizare a Energiei
Electrice îElectrica Banat“ — S.A. — Sucursala de
Distribuție și Furnizare a Energiei Electrice Arad în Dosarul
nr. 7.714/2004 al Judecătoriei Arad.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
autorul excepției nu formulează în mod real o critică de
neconstituționalitate, ci vizează, de fapt, o lacună
legislativă, cu intenția de completare a dispozițiilor legale

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 713/8.VIII.2005

criticate cu o nouă situație în care poate opera
întreruperea cursului prescripției extinctive.
C U R T E A,

având în vedere actele și lucrările dosarului, constată
următoarele:
Prin Încheierea din 8 decembrie 2004, pronunțată în
Dosarul nr. 7.714/2004, Judecătoria Arad a sesizat Curtea
Constituțională cu excepția de neconstituționalitate a
dispozițiilor art. 16 din Decretul nr. 167/1958 privitor la
prescripția extinctivă, excepție ridicată de Societatea
Comercială Filiala de Distribuție și Furnizare a Energiei
Electrice îElectrica Banat“ — S.A. — Sucursala de
Distribuție și Furnizare a Energiei Electrice Arad.
În motivarea excepției de neconstituționalitate autorul
acesteia susține că textul de lege criticat contravine
caracterului restrictiv și limitativ impus de prevederile
art. 53 din Constituție. În acest sens arată că prescripția
stinge dreptul material la acțiune al creditorului în
valorificarea dreptului său de creanță dacă înlăuntrul
termenului de 3 ani acesta nu a formulat o cerere de
chemare în judecată, nu i s-a recunoscut dreptul de către
debitor ori dacă, existând titlul executoriu, nu a efectuat un
act începător de executare. Autorul excepției apreciază că
legiuitorul nu a luat în considerare și alte împrejurări din
care rezultă, în mod neîndoielnic, intenția creditorului în
valorificarea dreptului său de creanță. De altfel, consideră
că neconstituționalitatea art. 16 din Decretul nr. 167/1958
este cu atât mai evidentă cu cât se referă la stingerea
unui drept, și nu la restrângerea lui, ceea ce contravine
art. 53 din Constituție, care prevede în mod expres și
limitativ cazurile în care poate fi restrâns doar temporar
exercițiul unor drepturi sau libertăți. În final arată că, așa
cum reiese atât din lege, cât și din practica
judecătorească, stingerea dreptului material la acțiune se
datorează pasivității creditorului care, timp de 3 ani, nu
și-a valorificat dreptul său de creanță.
Or, în cazul de față nu poate fi vorba de pasivitatea
unității sau a lipsei de stăruință în recuperarea sumei de
bani datorate cu titlu de despăgubire, întrucât îexistă
corespondență cu părțile și notificări făcute expres
acestora“. Așa fiind, autorul excepției consideră că
întreruperea cursului prescripției ar trebui să intervină și în
asemenea situații din care rezultă neîndoielnic și fără
echivoc stăruința creditorului în valorificarea drepturilor sale.
Judecătoria Arad apreciază că excepția de
neconstituționalitate invocată este neîntemeiată. În acest
sens arată că dispozițiile legale criticate nu contravin
art. 53 din Constituție, prescripția extinctivă fiind destinată
ocrotirii unui interes general, și anume de a înlătura
incertitudinea în derularea raporturilor civile și a asigura
stabilitatea acestora. Totodată, instanța apreciază că, prin
prescripție, se transformă doar conținutul raportului juridic,
această instituție de drept reprezentând o sancțiune care
constă în stingerea dreptului la acțiune în sens material, și
nu a dreptului subiectiv, respectiv a posibilității de a
proceda la executarea silită a obligației de către debitor.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens apreciază că nu se poate
reține că prin dispozițiile legale criticate se încalcă art. 53
din Constituție, referitor la exercițiul unor drepturi sau al
unor libertăți, întrucât reglementarea de către legiuitor a
cazurilor de întrerupere a prescripției extinctive nu
constituie o restrângere a exercițiului acestora.

Referitor la susținerile autorului excepției cu privire la
diligențele întreprinse, materializate în îcorespondența cu
părțile“ sau înotificările făcute expres acestora“, Guvernul
arată că, potrivit art. 16 lit. b) din Decretul nr. 167/1958,
prescripția extinctivă se întrerupe prin introducerea unei
cereri de chemare în judecată, ceea ce înseamnă că
acțiunea în justiție trebuie să fie efectivă, făcută cu scopul
de a fi admisă.
Avocatul Poporului apreciază că dispozițiile art. 16 din
Decretul nr. 167/1958 sunt constituționale. Astfel, arată că
întreruperea cursului prescripției, în cazurile stabilite de
lege, nu poate fi considerată de natură a îngrădi exercițiul
drepturilor fundamentale, finalitatea ei fiind, dimpotrivă, de
a le facilita, prin asigurarea unui climat de ordine,
indispensabil exercitării în condiții optime a drepturilor
constituționale. Exercitarea unui drept de către titularul său
nu poate avea loc însă decât într-un cadru prestabilit de
către legiuitor, cu respectarea anumitor exigențe care,
departe de a constitui o negare a dreptului în sine, dau
expresie ordinii de drept, întreruperea cursului prescripției
extinctive constituind o măsură de protecție a drepturilor
sau intereselor legitime ale persoanelor. În susținerea
acestui punct de vedere, Avocatul Poporului invocă
jurisprudența Curții Constituționale, și anume Decizia
nr. 279/2004 și Decizia nr. 417/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 16 din Decretul nr. 167/1958 privitor la
prescripția extinctivă, republicat în Buletinul Oficial nr. 11
din 15 iulie 1960, care au următorul conținut:
îPrescripția se întrerupe:
a) prin recunoașterea dreptului a cărui acțiune se prescrie,
făcută de cel în folosul căruia curge prescripția.
În raporturile dintre organizațiile socialiste, recunoașterea
nu întrerupe curgerea prescripției;
b) prin introducerea unei cereri de chemare în judecată ori
de arbitrare, chiar dacă cererea a fost introdusă la o instanță
judecătorească, ori la un organ de arbitraj, necompetent;
c) printr-un act începător de executare.
Prescripția nu este întreruptă, dacă s-a pronunțat încetarea
procesului, dacă cererea de chemare în judecată sau
executare a fost respinsă, anulată sau dacă s-a perimat, ori
dacă cel care a făcut-o a renunțat la ea.“
Autorul excepției susține că dispozițiile legale criticate
încalcă prevederile art. 53 din Constituție, potrivit cărora:
î(1) Exercițiul unor drepturi sau al unor libertăți poate fi
restrâns numai prin lege și numai dacă se impune, după caz,
pentru: apărarea securității naționale, a ordinii, a sănătății ori a
moralei publice, a drepturilor și a libertăților cetățenilor;
desfășurarea instrucției penale; prevenirea consecințelor unei
calamități naturale, ale unui dezastru ori ale unui sinistru
deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005
Examinând excepția de neconstituționalitate, Curtea
constată că, deși din argumentarea la care apelează ca și
din textul constituțional de referință invocat ar rezulta că
este criticată însăși instituția prescripției ca atare, prin al
cărei efect se restrânge exercițiul unor drepturi, în măsura
în care, după împlinirea termenului prevăzut de lege,
acestea nu mai pot fi valorificate pe cale silită, autorul
excepției își îndreaptă critica, așa cum declară in terminis,
împotriva modului de reglementare a întreruperii prescripției.
Or, față de finalitatea acestei reglementări, constând în
scoaterea anumitor situații de sub incidența efectului
extinctiv al prescripției, deci, altfel spus, evitarea
restrângerii exercițiului drepturilor subiective în asemenea
situații, susținerea potrivit căreia respectiva reglementare ar
veni în coliziune cu art. 53 din Constituție nu poate fi
primită.

3

Curtea constată că, independent și prevalent față de
deficiența de argumentare semnalată, critica autorului
excepției rezidă în aceea că reproșează normei legale, cu
titlu de fine de neconstituționalitate, neincluderea printre
cazurile de întrerupere prevăzute de lege în mod expres și
limitativ, și a celui în care îexistă corespondență cu părțile
și notificări făcute expres acestora“, așadar, o omisiune a
legiuitorului. Însă o asemenea omisiune, chiar reală fiind,
nu ar putea fi complinită de instanța de contencios
constituțional, care, în exercitarea atribuțiilor sale, nu se
poate substitui legiuitorului pozitiv. Așa fiind, în conformitate
cu dispozițiile art. 2 alin. (3) din Legea nr. 47/1992, potrivit
cărora îCurtea Constituțională se pronunță numai asupra
constituționalității actelor cu privire la care a fost sesizată, fără
a putea modifica sau completa prevederile supuse controlului“,
excepția de neconstituționalitate, astfel cum a fost formulată,
este inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 16 din Decretul nr. 167/1958
privitor la prescripția extinctivă, excepție ridicată de Societatea Comercială Filiala de Distribuție și Furnizare a Energiei
Electrice îElectrica Banat“ — S.A. — Sucursala de Distribuție și Furnizare a Energiei Electrice Arad în Dosarul
nr. 7.714/2004 al Judecătoriei Arad.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind unele măsuri pentru recunoașterea în vederea desemnării inspectoratelor utilizatorilor
pentru evaluarea conformității echipamentelor sub presiune, conform prevederilor art. 17
din Hotărârea Guvernului nr. 584/2004 privind stabilirea condițiilor
de introducere pe piață a echipamentelor sub presiune
În conformitate cu prevederile art. 17 alin. (1) și (7) din Hotărârea Guvernului nr. 584/2004 privind stabilirea
condițiilor de introducere pe piață a echipamentelor sub presiune,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările ulterioare,
ministrul economiei și comerțului emite următorul ordin:
Art. 1. — Se aprobă Normele metodologice privind
recunoașterea în vederea desemnării inspectoratelor
utilizatorilor pentru evaluarea conformității echipamentelor
sub presiune, conform prevederilor art. 17 din Hotărârea
Guvernului nr. 584/2004 privind stabilirea condițiilor de
introducere pe piață a echipamentelor sub presiune,
prevăzute în anexa care face parte integrantă din prezentul
ordin.

Art. 2. — Recunoașterea în vederea desemnării
inspectoratelor utilizatorilor se realizează de către Comisia
de recunoaștere constituită potrivit prevederilor art. 2 din
Ordinul ministrului economiei și comerțului nr. 542/2004
privind unele măsuri pentru aprobarea organismelor pentru
evaluarea conformității echipamentelor sub presiune și a
organizațiilor de terță parte pentru efectuarea încercărilor
prevăzute la pct. 3.1.2 și 3.1.3 din anexa nr. 1 la
Hotărârea Guvernului nr. 584/2004 privind stabilirea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 713/8.VIII.2005

condițiilor de introducere pe piață a echipamentelor sub
presiune.

Art. 3. — Prezentul ordin se publică în Monitorul Oficial
al României, Partea I.

Ministrul economiei și comerțului,
Codruț Ioan Șereș
București, 12 iulie 2005.
Nr. 393.
ANEXĂ

NORME METODOLOGICE
privind recunoașterea în vederea desemnării inspectoratelor utilizatorilor pentru evaluarea conformității
echipamentelor sub presiune, conform prevederilor art. 17 din Hotărârea Guvernului nr. 584/2004
privind stabilirea condițiilor de introducere pe piață a echipamentelor sub presiune
A. Dispoziții generale
1. Prezentele norme metodologice stabilesc procedura
privind recunoașterea în vederea desemnării inspectoratelor
utilizatorilor care realizează evaluarea conformității
echipamentelor sub presiune destinate instalării numai în
spațiile proprii utilizatorilor acestor echipamente.
2. Poate fi recunoscută în vederea desemnării ca
inspectorat al utilizatorilor orice persoană juridică sau
entitate din cadrul unei persoane juridice cu sediul în
România, înregistrată la Oficiul Național al Registrului
Comerțului, care dovedește că poate realiza sarcini
specifice în legătură cu evaluarea conformității și care
respectă criteriile aplicabile inspectoratelor utilizatorilor,
prevăzute în anexa nr. 6 la Hotărârea Guvernului
nr. 584/2004 privind stabilirea condițiilor de introducere pe
piață a echipamentelor sub presiune, precum și cerințele
prevăzute în prezentele norme metodologice, denumite în
continuare organisme.
B. Documentele solicitate organismelor pentru evaluare
în vederea desemnării
3.1. Cererea de desemnare se completează de către
organism conform modelului prezentat în anexa nr. 1 și se
transmite la Ministerul Economiei și Comerțului — Comisia
de recunoaștere pentru evaluarea conformității echipamentelor
sub presiune și a organizațiilor de terță parte, denumită în
continuare Comisia de recunoaștere.
3.2. Cererea de desemnare trebuie să fie însoțită de
următoarele documente:
a) certificatul de înmatriculare la Oficiul Național al
Registrului Comerțului sau orice act juridic echivalent
privind înființarea, în copie;
b) certificatul de acreditare ca organism de inspecție
sau ca organism de certificare produs, emis de organismul
național de acreditare, în copie;
c) asigurarea de răspundere civilă, în copie, pentru
cazul în care răspunderea nu este preluată de grupul de
firme, însoțită de o adresă emisă de societatea de
asigurare, prin care să se certifice că polița de asigurare
acoperă despăgubirile care pot fi solicitate în urma activității
pentru care se solicită desemnarea;
d) prezentarea activității organismului, din care să
rezulte experiența și abilitățile acestuia în domeniul evaluării
echipamentelor sub presiune, cu indicarea detaliată a
tipurilor de echipamente sub presiune pentru care solicită
desemnarea;
e) prezentarea schemei/schemelor de evaluare care se
aplică de către organism în funcție de produs, cu indicarea
procedurilor pe care are capabilitatea să le efectueze și a
dotărilor aferente de care dispune; schema/schemele
trebuie să facă referire la cerințele aplicabile și procedura
pentru evaluarea conformității utilizată;

f) informarea privind participarea la activitatea de
standardizare pentru domeniul echipamente sub presiune,
după caz;
g) o declarație scrisă prin care solicitantul se angajează
să utilizeze și să promoveze în grupul de firme pentru care
activează îLiniile orientative pentru aplicarea Directivei
97/23/EC“, emise de statele membre ale Uniunii Europene
și de către Comisia Europeană;
h) prezentarea listei personalului implicat în activitatea
de inspecție sau de certificare, din care să rezulte
experiența și expertiza personalului;
i) o declarație scrisă prin care solicitantul este de acord
ca organismul național de acreditare să pună la dispoziție
autorității competente, la cerere, documente și informații, în
legătură cu acreditarea sa;
j) raportul întocmit de către organismul național de
acreditare, referitor la acordul privind procedura de evaluare
a conformității, documentată și aplicată de către solicitant,
conform prevederilor art. 17 alin. (6) din Hotărârea
Guvernului nr. 584/2004;
k) documentele încheiate pentru subcontractarea
activităților în legătură cu sarcinile pentru care solicită
desemnarea, în copie, dacă este cazul;
l) grupul de firme pentru care activează organismul, cu
indicarea adreselor și a spațiilor în care se amplasează
echipamente sub presiune și, după caz, a filialelor acestui
grup, care sunt localizate în România sau în alte țări;
m) politica de securitate a grupului de firme pentru care
activează organismul, prevăzută la art. 17 alin. (4) din
Hotărârea Guvernului nr. 584/2004, în copie.
C. Evaluarea solicitării, acordarea, limitarea, suspendarea
sau retragerea desemnării
4. Comisia de recunoaștere evaluează solicitarea privind
desemnarea în urma examinării documentelor prevăzute la
pct. 3.2 și verificării:
a) respectării criteriilor pentru evaluarea organismelor,
prevăzute în anexa nr. 6 la Hotărârea Guvernului
nr. 584/2004;
b) respectării prevederilor art. 16 din Legea nr. 608/2001
privind evaluarea conformității produselor, cu modificările și
completările ulterioare;
c) respectării cerințelor privind competența tehnică și
capabilitatea organismului de a evalua conformitatea
echipamentelor sub presiune cu cerințele esențiale
prevăzute în anexa nr. 1 la Hotărârea Guvernului
nr. 584/2004;
d) respectării sarcinilor în legătură cu procedura/
procedurile de evaluare a conformității pentru care
organismul solicită desemnarea, prevăzute în anexa nr. 4
la Hotărârea Guvernului nr. 584/2004;
e) cunoașterii modului de utilizare a diagramelor de
evaluare a conformității, prevăzute în anexa nr. 3 la
Hotărârea Guvernului nr. 584/2004;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005
f) valorii minime a asigurării de răspundere civilă,
conform pct. 3.2 lit. c);
g) oricăror alte cerințe aplicabile organismelor conform
prezentelor norme metodologice.
5.1. În măsura în care este necesar pentru luarea
deciziei privind desemnarea, Comisia de recunoaștere
poate întreprinde orice alte măsuri pentru informarea sa
completă și corectă.
5.2. În cadrul evaluării Comisia de recunoaștere va
aprecia pozitiv implicarea organismului în activitățile
prevăzute la pct. 3.2 lit. f) și g).
5.3. În vederea luării deciziei Comisia de recunoaștere
poate realiza și o evaluare a solicitantului la sediul
acestuia.
5.4. Toate cheltuielile ocazionate de deplasarea Comisiei
de recunoaștere la sediul solicitantului (transport, cazare,
diurnă) se suportă de către solicitant.
6.1. Comisia de recunoaștere emite un certificat de
recunoaștere solicitantului care a dovedit conformitatea cu
cerințele prezentelor norme metodologice, stabilind scopul
și sarcinile pentru care va fi desemnat, în termen de
30 de zile de la data înregistrării cererii de desemnare.
Modelul certificatului de recunoaștere este prevăzut în
anexa nr. 2.
6.2. În situația în care solicitantul nu dovedește
conformitatea cu cerințele prevăzute în prezentele norme
metodologice, Comisia de recunoaștere, în termen de
30 de zile de la data înregistrării cererii de desemnare,
comunică solicitantului respingerea motivată a recunoașterii.
6.3. Rezultatul evaluării realizate de Comisia de
recunoaștere și decizia acesteia se consemnează într-un
proces-verbal întocmit și păstrat conform regulamentului de
organizare și funcționare a Comisiei de recunoaștere.
7.1. La propunerea Comisiei de recunoaștere, ministrul
economiei și comerțului desemnează prin ordin organismele
care au primit certificat de recunoaștere.
7.2. Ordinul prevăzut la pct. 7.1 va conține pentru
fiecare organism informații privind denumirea completă,
sediul și sarcinile specifice pentru care acesta a fost
desemnat.
7.3. Până la data aderării României la Uniunea
Europeană, ordinul prevăzut la pct. 7.1 se publică în
Monitorul Oficial al României, Partea I, și va conține pentru
fiecare organism denumirea completă, sediul, produsele
sau grupele de produse care se supun evaluării, sarcinile
specifice pentru care este desemnat.
7.4. Certificatul de recunoaștere dă dreptul organismului
de a acționa ca organism desemnat, de la data intrării în
vigoare a ordinului prevăzut la pct. 7.1.
7.5. În cazuri motivate desemnarea poate fi acordată
pentru o perioadă limitată; în această situație Comisia de
recunoaștere va decide ulterior privind prelungirea, limitarea
sau retragerea desemnării.
7.6. În termen de 5 zile lucrătoare de la data publicării
în Monitorul Oficial al României, Partea I, a ordinului
prevăzut la pct. 7.1, Comisia de recunoaștere solicită
organismului desemnat stabilirea, împreună cu organismul
național de acreditare, a programului de supraveghere;
organismul desemnat va transmite, în copie, programul de
supraveghere astfel convenit Comisiei de recunoaștere, în
termen de 20 de zile lucrătoare de la data la care
organismul a primit cererea.
8. De la data aderării României la Uniunea Europeană,
pentru domeniul echipamentelor sub presiune, conform
art. 23 din Hotărârea Guvernului nr. 584/2004, Ministerul
Economiei și Comerțului comunică Comisiei Europene și
statelor membre ale Uniunii Europene organismele pe care

5

le-a desemnat, sarcinile specifice pe care acestea le vor
executa și grupul de firme pentru care activează fiecare
organism, cu indicarea adreselor și a spațiilor în care se
amplasează echipamente sub presiune.
9.1. Comisia de recunoaștere poate limita, suspenda
sau retrage desemnarea unui organism în cazul
nerespectării cerințelor care au stat la baza desemnării sau
în situația în care organismul solicită acest lucru.
9.2. Solicitarea organismului privind limitarea,
suspendarea sau retragerea desemnării trebuie înaintată
Comisiei de recunoaștere cu minimum 3 luni înainte de
încetarea activității organismului.
9.3. În situația prevăzută la pct. 9.1, organismul trebuie
să asigure predarea, într-un mod corespunzător, a
documentelor și înregistrărilor în legătură cu evaluările
realizate sau în curs de realizare din perioada în care a
fost desemnat, cu acceptul grupului de firme, către Comisia
de recunoaștere.
9.4. Decizia privind limitarea, suspendarea sau
retragerea desemnării determină actualizarea ordinului
ministrului economiei și comerțului prevăzut la pct. 7.1.
9.5. Limitarea, suspendarea sau retragerea desemnării
unui organism nu afectează valabilitatea documentelor
emise de acesta anterior datei la care s-a luat decizia
privind limitarea, suspendarea sau retragerea desemnării
organismului, până se dovedește că acestea trebuie retrase.
10. Organismele pot contesta la instanța judecătorească
competentă decizia privind retragerea desemnării, în
conformitate cu legislația în vigoare.
D. Supravegherea organismelor desemnate
11.1. Organismele desemnate trebuie să îndeplinească
în mod permanent cerințele și condițiile care au stat la
baza deciziei privind desemnarea lor.
11.2. Organismele desemnate trebuie să facă cunoscute
Comisiei de recunoaștere și organismului național de
acreditare orice intenție de modificare a unora dintre
documentele prevăzute la pct. 3, precum și orice altă
măsură ce se dorește a fi implementată și care ar putea
afecta îndeplinirea cerințelor și respectarea condițiilor în
legătură cu desemnarea, cu cel puțin 10 zile lucrătoare
înainte de punerea în aplicare a modificării. Organismele
desemnate vor comunica totodată și data pentru punerea
în aplicare a modificării.
11.3. Organismele desemnate vor transmite Comisiei de
recunoaștere raportul organismului național de acreditare
referitor la impactul modificărilor, dacă acestea afectează
condițiile prevăzute la pct. 11.1. În situația în care
modificările privesc certificatul de înmatriculare la oficiul
registrului comerțului, organismul desemnat va transmite
Comisiei de recunoaștere și copia documentului actualizat.
12.1. Supravegherea organismelor desemnate se
realizează de către organismul național de acreditare în
conformitate cu procedura de supraveghere proprie.
12.2. În termen de 10 zile lucrătoare de la data
încheierii auditului de supraveghere, organismul desemnat
va informa Comisia de recunoaștere cu privire la rezultatul
auditului de supraveghere, prin transmiterea raportului
complet de audit, încheiat de către echipa de evaluare a
organismului național de acreditare.
12.3. Organismele desemnate vor informa Comisia de
recunoaștere cu privire la limitarea, suspendarea,
retragerea, expirarea acreditării și/sau reînnoirea acesteia.
13.1. În caz de existență a oricărui dubiu privind
respectarea cerințelor care au stat la baza desemnării,
organismul desemnat va transmite, la solicitarea Comisiei
de recunoaștere, toate informațiile necesare pentru
clarificarea situației apărute. Dacă este cazul, la solicitarea

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 713/8.VIII.2005

Comisiei de recunoaștere, organismul național de acreditare
va realiza un audit de supraveghere neplanificat la
organismul desemnat în cauză. Totodată Comisia de
recunoaștere poate întreprinde orice alte măsuri necesare
clarificării dubiilor existente.
13.2. Organismul național de acreditare va transmite
Comisiei de recunoaștere raportul și concluziile referitoare
la auditul de supraveghere prevăzut la pct. 12.1, în termen
de două zile lucrătoare de la finalizarea acestuia.
14.1. În situația în care în cadrul procesului de evaluare
sau supraveghere se constată neconformități față de
cerințele prezentelor norme metodologice, Comisia de
recunoaștere împreună cu organismul național de
acreditare și organismul desemnat în cauză vor stabili
măsurile necesare și programul pentru eliminarea
neconformităților.
14.2. În funcție de natura neconformităților, Comisia de
recunoaștere poate decide ca pe o perioadă determinată,
până la eliminarea neconformităților, activitatea organismului
în domeniul în care este desemnat să fie limitată sau
suspendată.
15. Organismele desemnate trebuie să permită
necondiționat accesul reprezentanților Comisiei de
recunoaștere la documente, precum și participarea la
activitățile care privesc încercările și/sau evaluările ce se
realizează de către acestea în legătură cu obiectul

desemnării și supravegherii, conform prevederilor
prezentelor norme metodologice.
16. Organismele desemnate vor transmite Comisiei de
recunoaștere în fiecare an, anterior datei de 1 martie, un
raport scris referitor la activitățile efectuate în anul
calendaristic anterior. Raportul anual va conține în principal
informații privind:
a) documentele emise, refuzate sau retrase, conform
sarcinilor atribuite ca urmare a desemnării;
b) reclamațiile și apelurile înregistrate împotriva deciziilor
organismului desemnat, inclusiv informații privind negocierile
și rezultatele în legătură cu acestea;
c) experiența acumulată în urma realizării sarcinilor ce
i-au revenit ca urmare a desemnării și propuneri de
perfecționare a activității;
d) activitățile subcontractate, subcontractanții și
experiența dobândită ca urmare a subcontractării activităților
pentru realizarea sarcinilor ce i-au revenit ca urmare a
desemnării, după caz;
e) dificultățile întâmpinate în realizarea sarcinilor ce
i-au revenit ca urmare a desemnării și măsurile pe care
le-a luat pentru eliminarea acestora sau pe care urmează
să le ia în acest scop;
f) modul de participare la activitățile de standardizare
din domeniul în care a fost desemnat.
17. Anexele nr. 1 și 2 fac parte integrantă din
prezentele norme metodologice.

ANEXA Nr. 1
la normele metodologice

Modelul cererii de desemnare
Organismul/............................................................................................................................................................................
(denumire completă, adresă, telefon/fax, e-mail, cod unic de înregistrare, număr de ordine în registrul comerțului)

Nr. ......................../Data ..................................1)
CERERE DE DESEMNARE

Organismul/2)

........................................................................, având sediul în3) ........................................., reprezentat
prin director/președinte4) ..................................................................................., în aplicarea prevederilor art. 5 alin. (1) din
Normele metodologice privind desemnarea laboratoarelor de încercări, precum și a organismelor de certificare și de
inspecție care realizează evaluarea conformității produselor în domeniile reglementate prevăzute în Legea nr. 608/2001
privind evaluarea conformității produselor, cu modificările și completările ulterioare, aprobate prin Hotărârea Guvernului
nr. 487/2002, cu modificările și completările ulterioare, și ale art. 17 din Hotărârea Guvernului nr. 584/2004 privind
stabilirea condițiilor de introducere pe piață a echipamentelor sub presiune, solicită Ministerului Economiei și Comerțului —
Comisia de recunoaștere a organismelor pentru evaluarea conformității echipamentelor sub presiune și a organizațiilor de
terță parte să fie evaluat în vederea aprobării în scopul de a realiza evaluarea conformității, pentru produsele sau grupa
de produse5) .............................................................................., prin6) ...........................................................................................
......................................................................................................................................................................................................... .
Anexăm la prezenta următoarele documente7): ..............................................................................................................
..........................................................................................................................................................................................................
..........................................................................................................................................................................................................
..........................................................................................................................................................................................................
..........................................................................................................................................................................................................
Directorul/Președintele 8)
Organismului
................................................
1)
2)
3)
4)
5)
6)
7)
8)

Numărul/data de înregistrare la Comisia de recunoaștere.
Denumirea completă a organismului și a grupului de firme din care face parte.
Adresa completă, codul poștal.
Numele și prenumele.
Denumirea și codul CPSA al produselor sau grupei de produse ce face obiectul evaluării.
Denumirea procedurilor de evaluare a conformității produselor ce fac obiectul evaluării.
Documentele conform prevederilor pct. 3 din normele metodologice.
Numele, prenumele, semnătura directorului/președintelui și ștampila organismului.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 713/8.VIII.2005

ANEXA Nr. 2
la normele metodologice

Modelul certificatului de recunoaștere
MINISTERUL ECONOMIEI ȘI COMERȚULUI

Comisia de recunoaștere a organismelor
pentru evaluarea conformității echipamentelor
sub presiune și a organizațiilor de terță parte
CERTIFICAT DE RECUNOAȘTERE

Nr.

.................../data emiterii ......................................

În aplicarea prevederilor art. 7 din Normele metodologice privind desemnarea laboratoarelor de încercări, precum
și a organismelor de certificare și de inspecție care realizează evaluarea conformității produselor din domeniile
reglementate prevăzute în Legea nr. 608/2001 privind evaluarea conformității produselor, cu modificările și completările
ulterioare, aprobate prin Hotărârea Guvernului nr. 487/2002, cu modificările și completările ulterioare, și ca urmare a
Cererii de desemnare înregistrate cu nr. ........../............, se emite prezentul certificat de recunoaștere, prin care se atestă
că Organismul1) ......................................., cu sediul în 2) .........................................................., respectă cerințele minime
prevăzute la art. 14 din Legea nr. 608/2001 privind evaluarea conformității produselor, cu modificările și completările
ulterioare, și are competența, capacitatea și aptitudinea de a realiza sarcinile specifice privind evaluarea conformității
produselor prin3) ..............................., pentru produsele sau grupa de produse4) ..........................................., conform
prevederilor aplicabile din Hotărârea Guvernului nr. 584/2004 privind stabilirea condițiilor de introducere pe piață a
echipamentelor sub presiune. La data retragerii desemnării Organismului ............................... prezentul certificat se anulează.
Președintele Comisiei de recunoaștere,
5).......................................
1)
2)
3)
4)
5)

Denumirea completă a organismului și grupului de firme din care face parte.
Adresa completă, codul poștal.
Denumirea procedurii de evaluare a conformității produselor.
Denumirea și codul CPSA al produselor sau grupei de produse.
Numele, prenumele, semnătura și ștampila autorității competente.

MINISTERUL MEDIULUI ȘI GOSPODĂRIRII APELOR

ORDIN
pentru modificarea și completarea anexei nr. 1 la Hotărârea Guvernului nr. 697/2004
privind aprobarea Procedurii de consimțământ prealabil în cunoștință de cauză pentru controlul
importului și exportului anumitor substanțe și preparate chimice periculoase — procedura PIC
În temeiul prevederilor art. 18 alin. (2) din Hotărârea Guvernului nr. 697/2004 privind aprobarea Procedurii de
consimțământ prealabil în cunoștință de cauză pentru controlul importului și exportului anumitor substanțe și preparate
chimice periculoase — procedura PIC și al art. 5 alin. (8) din Hotărârea Guvernului nr. 408/2004 privind organizarea și
funcționarea Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. I. — Anexa nr. 1 la Hotărârea Guvernului
nr. 697/2004 privind aprobarea Procedurii de consimțământ
prealabil în cunoștință de cauză pentru controlul importului
și exportului anumitor substanțe și preparate chimice

1)

periculoase — procedura PIC, publicată în Monitorul Oficial
al României, Partea I, nr. 477 din 27 mai 2004, se
modifică și se completează1) după cum urmează:

Textul modificat este reprodus în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 713/8.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 713/8.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 713/8.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 713/8.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 713/8.VIII.2005

15

Art. II. — Prezentul ordin se publică în Monitorul Oficial al României, Partea I.
Ministrul mediului și gospodăririi apelor,
Sulfina Barbu
București, 7 iulie 2005.
Nr. 610.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 713/8.VIII.2005

MINISTERUL EDUCAȚIEI ȘI CERCETĂRII

ORDIN
pentru suplimentarea listei nominale a beneficiarilor Legii nr. 269/2004
privind acordarea unui ajutor financiar în vederea stimulării achiziționării de calculatoare,
cu modificările și completările ulterioare
Având în vedere prevederile Ordonanței de urgență a Guvernului nr. 66/2005 cu privire la rectificarea bugetului
de stat pe anul 2005, cu modificările ulterioare,
în baza Legii nr. 269/2004 privind acordarea unui ajutor financiar în vederea stimulării achiziționării de
calculatoare, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă suplimentarea listei nominale a
beneficiarilor Legii nr. 269/2004 privind acordarea unui
ajutor financiar în vederea stimulării achiziționării de
calculatoare, cu modificările și completările ulterioare, cu un
număr de 2.570 de elevi și studenți, ca urmare a deblocării
fondurilor bugetare, prevăzută în anexa*) care face parte
integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I, și pe site-ul Ministerului Educației și
Cercetării.
Art. 3. — Direcția generală învățământ superior, Direcția
informatizare, statistică și personal, Direcția generală
învățământ preuniversitar, Direcția generală buget-finanțe,
patrimoniu și investiții vor duce la îndeplinire prevederile
prezentului ordin.

Ministrul educației și cercetării,
Mircea Miclea
București, 18 iulie 2005.
Nr. 4.608.
*) Anexa se publică ulterior în Monitorul Oficial al României, Partea I, nr. 713 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 713/8.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|046986]
ISSN 1453—4495

PDF compression, OCR, web-optimization with CVISION's PdfCompressor

