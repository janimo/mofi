Anul 173 (XVII) — Nr. 488

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 iunie 2005

SUMAR

Nr.

Pagina

Nr.
în bugetul Fondului național unic de asigurări
sociale de sănătate pe anul 2005...........................

HOTĂRÂRI ALE CAMEREI DEPUTAȚILOR
16.

17.

— Hotărâre pentru modificarea Hotărârii Camerei
Deputaților nr. 42/2004 privind aprobarea
componenței nominale a comisiilor permanente ale
Camerei Deputaților...................................................

2

— Hotărâre privind modificarea Hotărârii Camerei
Deputaților nr. 5/2005 pentru aprobarea
componenței nominale a Comisiei pentru
regulament ................................................................

2

ORDONANȚE ALE GUVERNULUI ROMÂNIEI
46.

— Ordonanță de urgență privind repartizarea
sumelor reținute în proporție de 10%, potrivit legii,

6

DECIZII ALE PRIMULUI-MINISTRU
356.

— Decizie pentru completarea Deciziei PrimuluiMinistru nr. 276 din 25 martie 2005 privind
numirea comisiei de concurs și a comisiei de
soluționare a contestațiilor pentru recrutarea
înalților funcționari publici .........................................

7

357.

— Decizie privind numirea domnului Dan Petrescu
în funcția de consilier de stat în cadrul Cancelariei
Primului-Ministru.........................................................

7

358.

DECIZII ALE CURȚII CONSTITUȚIONALE
Decizia nr. 159 din 22 martie 2005 referitoare la excepția
de neconstituționalitate a dispozițiilor art. 6
alin. (5) din Regulamentul-cadru de organizare și
funcționare a consiliilor locale, aprobat prin
Ordonanța Guvernului nr. 35/2002 ..........................

Pagina

— Decizie privind numirea domnului Ion Vâlcu în
funcția de consilier de stat în cadrul Cancelariei
Primului-Ministru.........................................................

8

359.

— Decizie privind numirea doamnei Mirela
Mariana Luca în funcția de consilier personal în
cadrul Cancelariei Primului-Ministru — Cabinetul
Primului-Ministru.........................................................

8

3–6

2

MONITORUL OFICIAL AL ROMÂNIEI, PARTEA I, Nr. 488/9.VI.2005

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
pentru modificarea Hotărârii Camerei Deputaților nr. 42/2004
privind aprobarea componenței nominale
a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților,
republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților nr. 42/2004 privind
aprobarea componenței nominale a comisiilor permanente ale Camerei
Deputaților, cu modificările ulterioare, se modifică în sensul că domnul
deputat George Băeșu, aparținând Grupului parlamentar al Partidului Social
Democrat, trece de la Comisia pentru cultură, arte, mijloace de informare în
masă, în calitate de membru, la Comisia juridică, de disciplină și imunități.
Această hotărâre a fost adoptată de Camera Deputaților în ședința din
7 iunie 2005, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ADRIAN NĂSTASE
București, 7 iunie 2005.
Nr. 16.

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 5/2005
pentru aprobarea componenței nominale a Comisiei
pentru regulament
În temeiul art. 38, 41 și 59 din Regulamentul Camerei Deputaților,
republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților nr. 5/2005 pentru
aprobarea componenței nominale a Comisiei pentru regulament se modifică
în sensul că doamna deputat Lia Olguța Vasilescu, aparținând Grupului
parlamentar al Partidului România Mare, este desemnată membru al
Comisiei pentru regulament, în locul domnului deputat Bogdan Cantaragiu.
Această hotărâre a fost adoptată de Camera Deputaților în ședința din
7 iunie 2005, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

ADRIAN NĂSTASE
București, 7 iunie 2005.
Nr. 17.

MONITORUL OFICIAL AL ROMÂNIEI, PARTEA I, Nr. 488/9.VI.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 159
din 22 martie 2005

referitoare la excepția de neconstituționalitate a dispozițiilor art. 6 alin. (5) din Regulamentul-cadru
de organizare și funcționare a consiliilor locale, aprobat prin Ordonanța Guvernului nr. 35/2002
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 6 alin. (5) din Legea
nr. 673/2002 privind aprobarea Ordonanței Guvernului
nr. 35/2002 pentru aprobarea Regulamentului-cadru de
organizare și funcționare a consiliilor locale, excepție
ridicată de Ion Bobăiceanu în Dosarul nr. 3.709/2004 al
Tribunalului Mehedinți — Secția comercială și de
contencios administrativ.
La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 100D/2005, având ca obiect aceeași excepție de
neconstituționalitate, ridicată de Dorin Crisbășan, Emilian
Demeter, Felician Grancea Lelu, Ioan Dan Mariș și Nicolae
Moldovean în Dosarul nr. 8/R/2005 al Curții de Apel
Brașov — Secția contencios administrativ și fiscal.
La apelul nominal lipsesc părțile, față de care procedura
de citare a fost legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele de mai sus este
identic, pune în discuție, din oficiu, problema conexării
cauzelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 100D/2005
la Dosarul nr. 539D/2004, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
reglementările legale criticate nu țin de domeniul legii
organice, ci vizează doar modul de constituire a consiliilor
locale, ca urmare a validării mandatelor consilierilor locali,
astfel încât puteau fi adoptate și printr-o lege ordinară. De
asemenea, se mai apreciază că textele legale criticate nu
încalcă dreptul la vot sau dreptul de a fi ales, acestea
reglementând o chestiune survenită după alegeri.
C U R T E A,

având în vedere actele și lucrările dosarelor, constată
următoarele:
Prin încheierile din 28 septembrie 2004 și 1 februarie
2005, pronunțate în Dosarul nr. 3.709/2004 al Tribunalului
Mehedinți — Secția comercială și de contencios
administrativ și în Dosarul nr. 8/R/2005 al Curții de Apel

Brașov — Secția contencios administrativ și fiscal, Curtea
Constituțională a fost sesizată cu excepția de
neconstituționalitate a dispozițiilor art. 6 alin. (5) din Legea
nr. 673/2002 privind aprobarea Ordonanței Guvernului
nr. 35/2002 pentru aprobarea Regulamentului-cadru de
organizare și funcționare a consiliilor locale, excepție
ridicată de Ion Bobăiceanu, respectiv de Dorin Crisbășan,
Emilian Demeter, Felician Grancea Lelu, Ioan Dan Mariș
și Nicolae Moldovean, în cadrul unor cauze având ca
obiect soluționarea unor acțiuni privind anularea unor acte
administrative.
În motivarea excepției de neconstituționalitate autorii
acesteia susțin că dispozițiile art. 6 alin. (5) din Ordonanța
Guvernului nr. 35/2002 contravin prevederilor constituționale
ale art. 15 alin. (1), ale art. 35 [devenit, după republicarea
Constituției, art. 37], ale art. 49 alin. (2) [devenit art. 53
alin. (2)], precum și celor ale art. 72 alin. (3) [devenit
art. 73 alin. (3)]. În acest sens se susține că Legea
nr. 673/2002 de aprobare a Ordonanței Guvernului
nr. 35/2002 a introdus la art. 6 un nou alineat — (5) —,
care vizează, îpe de o parte, [...] organizarea administrației
publice locale, [iar] pe de altă parte restrângerea exercițiului
unor drepturi“. În opinia autorilor excepției aceste domenii
intră în sfera exclusivă de reglementare a legilor organice
și, având în vedere că Legea nr. 673/2002 este lege
ordinară, îart. 6 alin. (5) și întreaga Lege nr. 673/2002 sunt
neconstituționale“.
De asemenea, se mai susține că îarticolul criticat
încalcă și prevederile art. 49 alin. (2) [din Constituție],
aducând atingere dreptului [...] de a fi ales [prevăzut de]
art. 35 din Constituția României“.
Totodată, se susține că îorice societate democratică, ca
expresie a exercitării dreptului de vot, trebuie să dea
eficiență juridică și să asigure poziția exprimată de
alegător, în caz contrar tot exercițiul dreptului de vot, chiar
pe lista de partid, dar care are nominalizată componența și
ordinea pe locurile eligibile, ar fi zadarnic, existând
posibilitatea ca toți cei aleși să fie infirmați de către partid
până la validare“.
De asemenea, se mai apreciază că îtextul poate avea
eficiență juridică nu până la data validării, ci până la data
organizării alegerilor, pentru că o dată ce lista de partid
este supusă votului cetățenilor și aceștia își exprimă votul
pe această listă, ea nu mai poate fi infirmată de partid“,
toate problemele ce țin de ordinea de partid încetând îîn
momentul [în care] în mod public listele au fost depuse
spre exprimarea dreptului de vot“.
Totodată, se consideră că atât timp cât Legea
nr. 215/2001, anterioară Ordonanței Guvernului nr. 35/2002,
îstipulează fără echivoc situațiile de excepție privind
condițiile în care se invalidează un consilier ce a fost ales
[...], apare evident că cele două texte nu sunt coroborate și
nu dau eficiență [...] dreptului de a alege și de a fi ales“.
Tribunalul Mehedinți — Secția comercială și de
contencios administrativ și Curtea de Apel Brașov —
Secția contencios administrativ și fiscal apreciază că
excepția de neconstituționalitate este neîntemeiată.

4

MONITORUL OFICIAL AL ROMÂNIEI, PARTEA I, Nr. 488/9.VI.2005

În susținerea acestei opinii se apreciază că atât
Ordonanța Guvernului nr. 35/2002, cât și Legea de
aprobare a acesteia nr. 673/2002 se referă la un
îRegulament ce privește punerea în executare a legii și
care nu aduce modificări în domeniu, nefiind, deci,
necesară o reglementare cu caracter organic“.
Totodată, se consideră că îdreptul la vot și dreptul de a
fi ales afirmat de art. 36 și art. 37 nu sunt lezate [...], câtă
vreme votul nu este uninominal; în condițiile legii, partidul
din care face parte candidatul ales poate opera, până la
data validării, schimbări în lista propriilor candidați“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În punctul de vedere prezentat,
Guvernul arată că îdispozițiile art. 73 alin. (3) din
Constituția României impun obligativitatea reglementării prin
lege organică numai când este vorba de «organizarea
administrației publice locale, precum și regimul general
privind autonomia locală», aspecte care sunt reglementate
în Legea administrației publice locale nr. 215/2001, care
este o lege organică“, astfel încât domeniul de
reglementare al Ordonanței Guvernului nr. 35/2002, precum
și al Legii de aprobare a acesteia nr. 673/2002 nu aparține
legii organice.
Totodată, se apreciază că nu sunt încălcate nici
dispozițiile art. 37 din Constituție, întrucât îaceste dispoziții
trebuie coroborate cu cele ale art. 121 din Constituție, care
prevăd că autoritățile administrației publice, prin care se
realizează autonomia locală, sunt consiliile locale și primarii
care sunt aleși în condițiile legii. Or, prin dispozițiile
criticate este reglementat un anume aspect, situația acelui
candidat care a participat la alegeri, a fost ales, dar nu
poate fi validat deoarece, până la data validării, a
demisionat din partidul pe a cărui listă a fost ales“. De
asemenea, se mai arată că îaceastă soluție este [...]
dreaptă și morală în situația în care candidatul a participat
la alegeri pe lista unui partid politic“.
În ceea ce privește pretinsa încălcare a art. 53 din
Constituție, Guvernul apreciază că îîn cauză nu poate fi
vorba despre restrângerea unui drept, câtă vreme persoana
în cauză a participat la alegeri, a fost aleasă, dar nu poate
fi validată în funcția de consilier datorită faptului că, după
ce a fost ales, dar până la ședința de constituire a
consiliului local, a demisionat din partidul pe a cărui listă a
candidat la alegeri“.
De asemenea, se susține că nici prevederile art. 15
alin. (1) din Constituție nu sunt încălcate îcâtă vreme
[dispozițiile legale criticate] sunt în concordanță cu
prevederile constituționale invocate“.
Avocatul Poporului apreciază că excepția de
neconstituționalitate ridicată este neîntemeiată, având în
vedere că Ordonanța Guvernului nr. 35/2002, aprobată prin
Legea nr. 673/2002, îreglementează modul de organizare
și funcționare a consiliilor locale, și nu domeniile expres și
limitativ prevăzute de art. 73 alin. (3) lit. o) din Legea
fundamentală, pentru a fi necesară adoptarea unei legi
organice“. De asemenea, se mai consideră că această
opțiune a legiuitorului este îjustificată de necesitatea unei
reprezentări eficiente, care presupune un grad sporit de
maturitate politică și civică“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 6 alin. (5) din Regulamentul-cadru de
organizare și funcționare a consiliilor locale, anexă la
Ordonanța Guvernului nr. 35/2002 pentru aprobarea
acestuia, publicată în Monitorul Oficial al României, Partea I,
nr. 90 din 2 februarie 2002. Dispozițiile criticate ca fiind
neconstituționale au fost introduse prin art. I pct. 4 din
Legea nr. 673/2002 de aprobare, cu modificări și
completări, a Ordonanței Guvernului nr. 35/2002, publicată
în Monitorul Oficial al României, Partea I, nr. 953 din
24 decembrie 2002.
Dispozițiile criticate ca fiind neconstituționale au
următorul cuprins:
î(5) În cazul în care, până la data validării, un candidat
declarat ales nu mai face parte din partidul pe a cărui listă a
fost ales, la cererea scrisă a partidului respectiv mandatul
acestuia nu va fi validat, urmând a fi validat primul supleant pe
listă.“
Textele constituționale invocate în susținerea excepției
sunt cele ale art. 15 alin. (1), ale art. 36, 37, ale art. 53
alin. (2), precum și cele ale art. 73 alin. (3). Curtea
observă că autorul excepției de neconstituționalitate, deși
invocă în susținerea criticii sale întregul cuprins al art. 73
alin. (3) din Constituție, în realitate se referă numai la
dispozițiile constituționale ale lit. a) și o) ale art. 73
alin. (3). Dispozițiile constituționale considerate a fi fost
încălcate au următorul cuprins:
— Art. 15 alin. (1): îCetățenii beneficiază de drepturile și
de libertățile consacrate prin Constituție și prin alte legi și au
obligațiile prevăzute de acestea.“;
— Art. 36: î(1) Cetățenii au drept de vot de la vârsta de
18 ani, împliniți până în ziua alegerilor inclusiv.
(2) Nu au drept de vot debilii sau alienații mintal, puși sub
interdicție, și nici persoanele condamnate, prin hotărâre
judecătorească definitivă, la pierderea drepturilor electorale.“;
— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16
alineatul (3), dacă nu le este interzisă asocierea în partide
politice, potrivit articolului 40 alineatul (3).
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“;
— Art. 53 alin. (2): îRestrângerea poate fi dispusă numai
dacă este necesară într-o societate democratică. Măsura
trebuie să fie proporțională cu situația care a determinat-o, să
fie aplicată în mod nediscriminatoriu și fără a aduce atingere
existenței dreptului sau a libertății.“;
— Art. 73 alin. (3) lit. a) și o): îPrin lege organică se
reglementează:
a) sistemul electoral; organizarea și funcționarea Autorității
Electorale Permanente; [...]
o) organizarea administrației publice locale, a teritoriului,
precum și regimul general privind autonomia locală; [...].“
În esență, autorul excepției de neconstituționalitate
apreciază că domeniul reglementat de dispozițiile art. 6
alin. (5) din Regulamentul-cadru de organizare și

MONITORUL OFICIAL AL ROMÂNIEI, PARTEA I, Nr. 488/9.VI.2005
funcționare a consiliilor locale, anexă la Ordonanța
Guvernului nr. 35/2002 pentru aprobarea acestuia, intră în
sfera exclusivă de reglementare a legilor organice, astfel
că sunt încălcate prevederile art. 73 alin. (3) lit. a) și o)
din Constituție. Cu privire la constituționalitatea intrinsecă a
prevederilor legale criticate, se susține că prin nevalidarea
mandatului unui candidat declarat ales în funcția de
consilier local pe motiv că nu mai face parte din partidul
pe a cărui listă a fost ales, la cererea scrisă a partidului
respectiv, se încalcă prevederile constituționale ale art. 15
alin. (1), ale art. 36, 37, precum și ale art. 53 alin. (2).
Curtea reține că s-a mai pronunțat cu privire la
constituționalitatea dispozițiilor art. 6 alin. (5) din
Regulamentul-cadru de organizare și funcționare a
consiliilor locale, anexă la Ordonanța Guvernului
nr. 35/2002 pentru aprobarea acestuia, prin Decizia nr. 93
din 10 februarie 2005, nepublicată încă, respingând
excepția de neconstituționalitate ridicată.
Prin această decizie, în ceea ce privește problema de
neconstituționalitate extrinsecă ridicată de autorii excepției,
Curtea a statuat că această critică de neconstituționalitate
este neîntemeiată, deoarece atât denumirea, cât și
cuprinsul textului de lege criticat îreglementează norme de
punere în aplicare a prevederilor Legii nr. 215/2001
referitoare la validarea mandatului consilierilor locali, norme
ce nu sunt de domeniul legii organice“.
Referitor la problema de constituționalitate intrinsecă
invocată, Curtea, prin aceeași decizie, a reținut că textul
de lege criticat înu conține nici o dispoziție referitoare la
dreptul de a alege sau la dreptul de a fi ales și nici la
exercitarea acestor drepturi“. Astfel, în ceea ce privește

5

pretinsa încălcare a dreptului constituțional de a alege,
Curtea reține că opțiunea politică exprimată de alegător în
cazul scrutinului pe listă nu vizează candidatul, ci partidul
politic. Având în vedere acest argument, prin decizia susmenționată Curtea a statuat că îa accepta ca un candidat
ales, care a figurat pe lista unui partid, să părăsească
partidul înainte de a fi validat și de a intra în exercitarea
mandatului său ar reprezenta o modificare a configurației
politice a consiliului local, configurație stabilită tocmai ca
urmare a votului exprimat de cetățeni“. De asemenea,
Curtea a reținut că îo abordare exactă a dreptului de a fi
ales presupune luarea în calcul exclusiv a posibilității unei
persoane de a candida. Cu alte cuvinte, accesul la
înscrierea în cursa alegerilor trebuie să fie posibil pentru
fiecare cetățean care îndeplinește condițiile de eligibilitate
stabilite prin Constituție“. În consecință, Curtea observă că
dispozițiile legale criticate nu cuprind nici o dispoziție prin
care cetățenii ar fi împiedicați să candideze la funcția de
consilier local.
De asemenea, Curtea a statuat că nici prevederile
art. 15 alin. (1) din Constituție nu sunt încălcate, având în
vedere că textul legal criticat reglementează o obligație
legală pe care toți cetățenii trebuie să o respecte.
Curtea reține că eventuala neconcordanță dintre textul
de lege ce face obiectul excepției de neconstituționalitate
și dispozițiile Legii nr. 215/2001 nu constituie o problemă
de constituționalitate, ci este o problemă ce ține de
aplicarea legii, ceea ce intră în competența exclusivă a
instanțelor de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1 — 3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. (5) din Regulamentul-cadru de organizare și
funcționare a consiliilor locale, aprobat prin Ordonanța Guvernului nr. 35/2002, excepție ridicată de Ion Bobăiceanu în
Dosarul nr. 3.709/2004 al Tribunalului Mehedinți — Secția comercială și de contencios administrativ, respectiv de Dorin
Crisbășan, Emilian Demeter, Felician Grancea Lelu, Ioan Dan Mariș și Nicolae Moldovean în Dosarul nr. 8/R/2005 al
Curții de Apel Brașov — Secția contencios administrativ și fiscal.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
OPINIE SEPARATĂ

În dezacord cu decizia adoptată cu votul majorității
membrilor Curții Constituționale, consider că excepția de
neconstituționalitate a dispozițiilor art. 6 alin. (5) din
Regulamentul-cadru de organizare și funcționare a consiliilor
locale, aprobat prin Ordonanța Guvernului nr. 35/2002,
trebuia admisă pentru motivul de neconstituționalitate
invocat de autorul excepției privind încălcarea dispozițiilor
art. 73 alin. (3) lit. o) și ale art. 115 alin. (1) din
Constituție.
Ordonanța criticată a fost adoptată în baza dispozițiilor
art. 1 secțiunea a IV-a pct. 4 din Legea nr. 751 din
27 decembrie 2001 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 840 din 27 decembrie 2001.

Potrivit art. 1 al Legii de abilitare, s-a prevăzut expres
abilitarea Guvernului de a emite ordonanțe îîn domenii care
nu fac obiectul legilor organice“. Cu toate acestea, prin
textul criticat al Regulamentului aprobat prin Ordonanța
Guvernului nr. 35/2002, deși nu s-a menționat că se
modifică o dispoziție a Legii administrației publice locale
nr. 215/2001, lege organică, în realitate au fost aduse
modificări de esență dispozițiilor art. 32 alin. (4) din
această lege, care prevedeau: î(4) Comisia de validare va
propune invalidarea alegerii unui consilier numai în cazul în
care se constată încălcarea condițiilor de eligibilitate sau dacă
alegerea consilierului s-a făcut prin fraudă electorală,
constatată în condițiile Legii privind alegerile locale.“

6

MONITORUL OFICIAL AL ROMÂNIEI, PARTEA I, Nr. 488/9.VI.2005

Modificarea adusă textelor respective ale legii organice
este evidentă, întrucât prin textul criticat pentru
neconstituționalitate s-a prevăzut, pe lângă motivul de
invalidare prevăzut la alin. (4) al art. 32 din Legea
nr. 215/2001, încă un motiv, și anume acela al părăsirii,
până la data validării, de către candidatul declarat ales, a
partidului pe a cărui listă a fost ales, dacă partidul
respectiv solicită în scris acest lucru. În redactarea textului
criticat acest nou motiv de invalidare se prezintă astfel:
î(5) În cazul în care, până la data validării, un candidat declarat
ales nu mai face parte din partidul pe a cărui listă a fost ales,
la cererea scrisă a partidului respectiv mandatul acestuia nu va
fi validat, urmând a fi validat primul supleant pe listă.“
Această modificare implicită a Legii administrației publice
locale, lege organică, conform dispozițiilor art. 73 alin. (3)
lit. o) din Constituție, cuprinsă într-o ordonanță emisă de
Guvern în baza unei legi de abilitare încalcă dispozițiile

art. 115 alin. (1) din Constituție, conform cărora
ordonanțele emise de Guvern în baza legilor de abilitare
nu pot cuprinde reglementări de domeniul legilor organice.
În opinia noastră, nu poate fi primită susținerea că
prevederea criticată ar fi fost emisă în aplicarea legii din
moment ce modifică, prin completare, textele legii organice
referitoare la constituirea consiliului local, așa cum s-a
arătat mai sus, constituire care face parte din îorganizarea“
acestuia, care, potrivit normelor constituționale ale art. 73
alin. (3) lit. o), este de domeniul legii organice.
Faptul că dispoziția criticată a fost introdusă în
Regulamentul-cadru aprobat prin ordonanță, prin legea de
aprobare, cu modificări și completări, a ordonanței, are
caracterul unei legi ordinare. Precizăm că legea de
aprobare a ordonanței a fost adoptată, cum era și firesc,
conform procedurii prevăzute de art. 76 alin. (2) din
Constituție pentru legile ordinare.

Judecător,
Constantin Doldur

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind repartizarea sumelor reținute în proporție de 10%, potrivit legii,
în bugetul Fondului național unic de asigurări sociale de sănătate pe anul 2005
Reținerea de 10% din prevederile aprobate, conform Legii nr. 500/2002 privind finanțele publice, cu modificările
ulterioare, a determinat încheierea unor contracte, între casele de asigurări de sănătate și furnizorii de servicii medicale și
farmaceutice, cu valoare mai mică decât cele din anul 2004, pentru perioade similare de timp din anul 2005. În aceste
condiții, sumele angajate limitează posibilitățile de contractare de servicii medicale și de furnizare de medicamente,
determinând blocarea sistemului. Astfel, unele farmacii au ajuns din acest motiv în situația de a-și epuiza sumele
contractate pe anul 2005, iar spitalele care au avut arierate din anii anteriori nu își pot asigura plățile curente pentru
cheltuieli materiale, utilități și hrană.
Având în vedere faptul că neacordarea drepturilor asiguraților va genera nemulțumiri și tensiuni sociale în rândul
acestora și că alocarea de resurse suplimentare nu este posibilă în acest moment, se impune deblocarea de urgență a
sumelor reținute la bugetul de stat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Repartizarea sumelor reținute în
proporție de 10%, potrivit legii, în bugetul Fondului
național unic de asigurări sociale de sănătate pe anul

2005, la capitolul îServicii medicale și medicamente“,
titlul îCheltuieli materiale și servicii“, se face începând
cu luna iunie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Președintele Casei Naționale de Asigurări de Sănătate,
Cristian Vlădescu
p. Ministrul finanțelor publice,
Elena Doina Dascălu,
secretar de stat
București, 1 iunie 2005.
Nr. 46.

MONITORUL OFICIAL AL ROMÂNIEI, PARTEA I, Nr. 488/9.VI.2005

DECIZII

ALE

7

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru completarea Deciziei Primului-Ministru nr. 276 din 25 martie 2005 privind numirea comisiei
de concurs și a comisiei de soluționare a contestațiilor
pentru recrutarea înalților funcționari publici
Având în vedere Adresa nr. 9.950 din 24 mai 2005 a Ministerului Administrației și Internelor, prin care a fost
înaintată propunerea de completare a Deciziei Primului-Ministru nr. 276 din 25 martie 2005 privind numirea comisiei de
concurs și a comisiei de soluționare a contestațiilor pentru recrutarea înalților funcționari publici,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, al art. 17 alin. (2) din Legea nr. 188/1999 privind Statutul funcționarilor publici,
republicată, cu modificările ulterioare, precum și al art. 19 din Hotărârea Guvernului nr. 1.209/2003 privind organizarea și
dezvoltarea carierei funcționarilor publici,
primul-ministru emite prezenta decizie.
Articol unic. — Decizia Primului-Ministru nr. 276 din
25 martie 2005 privind numirea comisiei de concurs și a
comisiei de soluționare a contestațiilor pentru recrutarea
înalților funcționari publici se completează cu patru noi
articole, articolele 3—6, cu următorul cuprins:
îArt. 3. — În situații de incompatibilitate sau de
indisponibilitate, președintele comisiei de concurs prevăzute
la art. 1 se înlocuiește cu domnul Adrian Gorun, secretar
general al Ministerului Educației și Cercetării.
Art. 4. — În situații de incompatibilitate, indisponibilitate
sau dacă unul dintre membrii comisiei de concurs îl
înlocuiește pentru motivele menționate pe președintele
comisiei, acesta se înlocuiește, în ordine, cu:
— domnul Sorin Chelmu, secretar general al Ministerului
Agriculturii, Pădurilor și Dezvoltării Rurale;

— domnul Eugen Ispas, secretar general al Ministerului
Transporturilor, Construcțiilor și Turismului.
Art. 5. — În situații de incompatibilitate sau de
indisponibilitate, președintele comisiei de soluționare a
contestațiilor prevăzute la art. 2 se înlocuiește cu domnul
Dragoș Dincă, lector universitar la Școala Națională de
Studii Politice și Administrative.
Art. 6. — În situații de incompatibilitate, indisponibilitate
sau dacă unul dintre membrii comisiei de soluționare a
contestațiilor îl înlocuiește pentru motivele menționate pe
președintele comisiei, acesta se înlocuiește, în ordine, cu:
— doamna Sofia Colesca, conferențiar universitar la
Academia de Studii Economice București;
— domnul Emil Bălan, conferențiar universitar la Școala
Națională de Studii Politice și Administrative.“

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru
Aleodor Marian Frâncu
București, 3 iunie 2005.
Nr. 356.
GUVERNUL ROMÂNIEI
PRIMUL-MINISTRU

DECIZIE
privind numirea domnului Dan Petrescu în funcția de consilier
de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
Primul-Ministru emite următoarea

d e c i z i e:

Articol unic. — Începând cu data prezentei decizii, domnul Dan
Petrescu se numește în funcția de consilier de stat în cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 iunie 2005.
Nr. 357.

8

MONITORUL OFICIAL AL ROMÂNIEI, PARTEA I, Nr. 488/9.VI.2005
GUVERNUL ROMÂNIEI
PRIMUL-MINISTRU

DECIZIE
privind numirea domnului Ion Vâlcu în funcția
de consilier de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
Primul-Ministru emite următoarea

d e c i z i e:

Articol unic. — Începând cu data prezentei decizii, domnul Ion Vâlcu
se numește în funcția de consilier de stat în cadrul Cancelariei PrimuluiMinistru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 iunie 2005.
Nr. 358.
GUVERNUL ROMÂNIEI
PRIMUL-MINISTRU

DECIZIE
privind numirea doamnei Mirela Mariana Luca în funcția
de consilier personal în cadrul Cancelariei
Primului-Ministru — Cabinetul Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
Primul-Ministru emite următoarea

d e c i z i e:

Articol unic. — Începând cu data prezentei decizii, doamna Mirela
Mariana Luca se numește în funcția de consilier personal în cadrul
Cancelariei Primului-Ministru — Cabinetul Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 iunie 2005.
Nr. 359.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 488/9.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017412]
ISSN 1453—4495

