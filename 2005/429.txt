PARTEA

Anul 173 (XVII) — Nr. 429

I

LEGI, DECRETE, HOTĂRÂRI ȘI ALTE ACTE

Vineri, 20 mai 2005

SUMAR

Pagina

Nr.

Pagina
ACTE ALE CONSILIULUI CONCURENȚEI

DECIZII ALE CURȚII CONSTITUȚIONALE
82.

Decizia nr. 216 din 14 aprilie 2005 referitoare la excepția

tehnologie de la aplicarea prevederilor art. 5

urgență a Guvernului nr. 55/2004 pentru modificarea
Codului de procedură penală...................................

DECIZII

ALE

— Ordin pentru punerea în aplicare a Regulamentului
privind exceptarea acordurilor de transfer de

de neconstituționalitate a dispozițiilor Ordonanței de
1–3

CURȚII

alin. (1) din Legea concurenței nr. 21/1996 ...............

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 216
din 14 aprilie 2005

referitoare la excepția de neconstituționalitate a dispozițiilor Ordonanței de urgență
a Guvernului nr. 55/2004 pentru modificarea Codului de procedură penală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Marinela Mincă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor articolului unic din Ordonanța de
urgență a Guvernului nr. 55/2004, dispoziții prin care a
fost abrogat art. 52 alin. 7 din Codul de procedură penală.
Excepția a fost ridicată de Constantin Cotmeanu, Dorina

Olaru și Tudora Iorga în Dosarul nr. 132/2005 al
Tribunalului Constanța — Secția penală.
La apelul nominal răspunde Vasile Bujor, personal,
lipsind celelalte părți, față de care procedura de citare este
legal îndeplinită.
Cauza fiind în stare de judecată, partea Vasile Bujor
solicită respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, și arată că instanța de contencios
constituțional s-a mai pronunțat asupra constituționalității
dispozițiilor de lege criticate, statuând prin Decizia nr. 555
din 16 decembrie 2004 că acestea sunt constituționale.
Apreciază că în cauză nu au intervenit elemente noi de
natură a determina reconsiderarea jurisprudenței în materie
a Curții Constituționale.

2

MONITORUL OFICIAL AL ROMÂNIEI, PARTEA I, Nr. 429/20.V.2005
C U R T E A,

având în vedere actele și lucrările dosarului, reține
următoarele:
Prin Încheierea din 26 ianuarie 2005, pronunțată în
Dosarul nr. 132/2005, Tribunalul Constanța — Secția
penală a sesizat Curtea Constituțională cu excepția de
neconstituționalitate a dispozițiilor articolului unic din
Ordonanța de urgență a Guvernului nr. 55/2004, dispoziții
prin care a fost abrogat art. 52 alin. 7 din Codul de
procedură penală, excepție ridicată de către Constantin
Cotmeanu, Dorina Olaru și Tudora Iorga, cu ocazia
soluționării recursului declarat împotriva încheierii de
ședință din data de 17 ianuarie 2005 prin care s-a dispus
respingerea cererii de recuzare a unui judecător, cerere
formulată de părțile civile.
În motivarea excepției de neconstituționalitate autorii
acesteia susțin că este neconstituțională abrogarea art. 52
alin. 7 din Codul de procedură penală, aceasta
contravenind dispozițiilor art. 11 alin. (2), art. 115 alin. (5)
și (6), art. 126 alin. (2) și ale art. 129 din Constituție. Arată
că Ordonanța de urgență a Guvernului nr. 55/2004, prin
care au fost abrogate dispozițiile art. 52 alin. 7 din Codul
de procedură penală, afectează regimul unei instituții
fundamentale a statului, precum și un drept și o libertate
fundamentală a cetățeanului, și anume accesul liber la
justiție. Competența instanțelor de judecată este stabilită
prin lege, potrivit art 126 din Constituție, dar în cazul
acesta competența instanței de judecată a fost
reglementată printr-o ordonanță de urgență care nu a fost
supusă ratificării Parlamentului, iar nu printr-o lege, ceea ce
este neconstituțional.
Tribunalul Constanța — Secția penală apreciază că
excepția de neconstituționalitate este neîntemeiată. În acest
sens arată că, în raport cu principiul celerității actului de
justiție, calea de atac a recursului împotriva încheierii prin
care s-a respins cererea de recuzare a unui judecător nu
conduce decât la tergiversarea nejustificată a cauzei în
condițiile în care părțile au la dispoziție calea de atac a
apelului și cea a recursului împotriva soluțiilor instanței de
fond. De altfel, unul dintre cazurile în care se poate face
recurs este și acela în care a existat un caz de
incompatibilitate a membrilor completului instanței de fond,
potrivit art. 3859 din Codul de procedură penală. Acordarea
unei căi de atac pentru fiecare încheiere pronunțată în
cursul judecății conduce la posibilitatea exercitării în mod
abuziv a drepturilor procesuale de către părțile interesate,
iar rațiunea pentru care legiuitorul a dispus abrogarea
art. 52 alin. 7 din Codul de procedură penală se corelează
cu normele europene în materie, potrivit cărora procesele
trebuie soluționate într-un termen rezonabil.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
invocată este neîntemeiată. În ceea ce privește susținerea
potrivit căreia Ordonanța de urgență a Guvernului
nr. 55/2004, prin care se abrogă dispozițiile art. 52 alin. 7
din Codul de procedură penală, încalcă dispozițiile art. 11

alin. (2), art. 115 alin. (5) și (6) și art. 126 alin. (2) din
Constituție, apreciază că aceste articole nu sunt pertinente
în soluționarea cauzei. De asemenea, arată că nu poate fi
reținută nici susținerea potrivit căreia dispozițiile Ordonanței
de urgență a Guvernului nr. 55/2004 încalcă prevederile
art. 129 din Legea fundamentală. Prin abrogarea art. 52
alin. 7 din Codul de procedură penală, încheierea prin care
se respinge cererea de recuzare poate fi atacată o dată
cu fondul ori cu sentința sau decizia recurată, astfel că nu se
poate reține susținerea potrivit căreia s-ar încălca
prevederile art. 129 din Constituție.
Avocatul Poporului apreciază că excepția de
neconstituționalitate invocată este neîntemeiată. În ceea ce
privește critica de neconstituționalitate a prevederilor
Ordonanței de urgență a Guvernului nr. 55/2004 față de
art. 129 și art. 126 alin. (2) din Constituție, arată că
aceasta nu poate fi reținută, deoarece suprimarea căii de
atac împotriva încheierii prin care s-a respins cererea de
recuzare se justifică prin necesitatea descurajării exercitării
abuzive a acestei căi de atac și nu este de natură să
prejudicieze în vreun fel părțile în proces în condițiile în
care, prin încheierea de respingere a cererii de recuzare,
nu se soluționează însuși procesul, iar împotriva hotărârii
ce urmează a se da după judecarea cauzei părțile au
deschise căile de atac prevăzute de lege.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 55/2004
pentru modificarea Codului de procedură penală, publicată în
Monitorul Oficial al României, Partea I, nr. 592 din 1 iulie 2004,
aprobată prin Legea nr. 548/2004, publicată în Monitorul
Oficial al României, Partea I, nr. 1.164 din 8 decembrie 2004.
Textul de lege criticat are următorul conținut:
îArticol unic. — Alineatul 7 al articolului 52 din Codul de
procedură penală, republicat în Monitorul Oficial al României,
Partea I, nr. 78 din 30 aprilie 1997, cu modificările și
completările ulterioare, se abrogă.“
În susținerea neconstituționalității acestor dispoziții
legale, autorul excepției invocă încălcarea prevederilor
constituționale ale art. 11 alin. (2), art. 115 alin. (5) și (6),
art. 126 alin. (2) și art. 129 din Constituție, care au
următorul conținut:
— Art. 11 alin. (2): îTratatele ratificate de Parlament,
potrivit legii, fac parte din dreptul intern.“;
— Art. 115 alin. (5) și (6): î(5) Ordonanța de urgență
intră în vigoare numai după depunerea sa spre dezbatere în

MONITORUL OFICIAL AL ROMÂNIEI, PARTEA I, Nr. 429/20.V.2005
procedură de urgență la Camera competentă să fie sesizată și
după publicarea ei în Monitorul Oficial al României. Camerele,
dacă nu se află în sesiune, se convoacă în mod obligatoriu în
5 zile de la depunere sau, după caz, de la trimitere. Dacă în
termen de cel mult 30 de zile de la depunere, Camera sesizată
nu se pronunță asupra ordonanței, aceasta este considerată
adoptată și se trimite celeilalte Camere care decide de
asemenea în procedură de urgență. Ordonanța de urgență
cuprinzând norme de natura legii organice se aprobă cu
majoritatea prevăzută la articolul 76 alineatul (1).
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică.“;
— Art. 126 alin. (2): îCompetența instanțelor
judecătorești și procedura de judecată sunt prevăzute numai
prin lege.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate. Astfel, prin Decizia nr. 555
din 16 decembrie 2004, publicată în Monitorul Oficial al
României, Partea I, nr. 145 din 17 februarie 2005, Curtea
a reținut că suprimarea căii de atac împotriva încheierii
prin care s-a respins cererea de recuzare — măsură
adoptată de legiuitor prin dispoziția legală atacată — se
justifică prin necesitatea descurajării exercitării abuzive a
acestei căi de atac și nu este de natură să prejudicieze în
vreun fel părțile în proces în condițiile în care, prin
încheierea de respingere a cererii de recuzare, nu se
soluționează însuși procesul, iar împotriva hotărârii ce
urmează a se da după judecarea cauzei părțile au
deschise căile de atac prevăzute de lege. S-a statuat, de
asemenea, că abrogarea dispozițiilor ce prevedeau
posibilitatea atacării cu recurs, în termen de 48 de ore din
momentul pronunțării, a încheierii prin care s-a respins

3

recuzarea nu constituie un act de împiedicare a liberului
acces la justiție, deoarece încheierea de respingere a
recuzării este pronunțată chiar de o instanță de judecată,
adică de un organ de justiție, dispoziția legală atacată
având drept consecință tocmai scurtarea duratei procesului
și deci judecarea cauzei într-un termen rezonabil.
De asemenea, Curtea a reținut ca neîntemeiată
susținerea privind încălcarea dispozițiilor art. 126 și 129 din
Constituție, care prevăd că procedura de judecată și
competența instanțelor judecătorești sunt prevăzute numai
prin lege, iar împotriva hotărârilor judecătorești părțile
interesate și Ministerul Public pot exercita căile de atac, în
condițiile legii, deoarece din chiar cuprinsul acestor
dispoziții constituționale rezultă libertatea legiuitorului de a
institui și de a reveni asupra reglementării unor căi de
atac, desigur, cu respectarea celorlalte norme și principii
ale Legii fundamentale.
În ceea ce privește critica potrivit căreia dispozițiile de
lege criticate sunt neconstituționale deoarece în acest caz
competența instanței de judecată a fost reglementată
printr-o ordonanță de urgență care nu a fost supusă
ratificării Parlamentului, iar nu printr-o lege, încălcându-se
astfel dispozițiile art. 115 alin. (5) și (6), Curtea a constatat
că nici aceasta nu poate fi reținută. Astfel, Curtea prin
aceeași decizie a constatat că Ordonanța de urgență a
Guvernului nr. 55/2004 a fost depusă spre dezbatere la
Senat la data de 30 iunie 2004 și a fost publicată în Monitorul
Oficial al României, Partea I, nr. 592 din 1 iulie 2004, fiind
respectate întru totul dispozițiile art. 115 alin. (5) din
Constituție, care prevăd că îordonanța de urgență intră în
vigoare numai după depunerea sa spre dezbatere în procedură
de urgență la Camera competentă să fie sesizată și după
publicarea ei în Monitorul Oficial al României“.
Soluția adoptată și considerentele deciziei citate sunt
valabile și în prezenta cauză, întrucât nu au apărut
elemente noi de natură a determina reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 55/2004 pentru
modificarea Codului de procedură penală, excepție ridicată de Constantin Cotmeanu, Dorina Olaru și Tudora Iorga în
Dosarul nr. 132/2005 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

4

MONITORUL OFICIAL AL ROMÂNIEI, PARTEA I, Nr. 429/20.V.2005

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
pentru punerea în aplicare a Regulamentului privind exceptarea acordurilor de transfer
de tehnologie de la aplicarea prevederilor art. 5 alin. (1) din Legea concurenței nr. 21/1996
În baza:
— Decretului nr. 57/2004 privind numirea membrilor Plenului Consiliului Concurenței;
— prevederilor art. 21 alin. (4) lit. f), ale art. 28 alin. (1) și (2) și ale art. 29 alin. (1) din Legea concurenței
nr. 21/1996, cu modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței, se pune în aplicare Regulamentul privind
exceptarea acordurilor de transfer de tehnologie de la
aplicarea prevederilor art. 5 alin. (1) din Legea concurenței
nr. 21/1996, prevăzut în anexa care face parte integrantă
din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde
București, 4 mai 2005.
Nr. 82.
ANEXĂ

REGULAMENT
privind exceptarea acordurilor de transfer de tehnologie de la aplicarea prevederilor art. 5 alin. (1)
din Legea concurenței nr. 21/1996
În temeiul art. 28 alin. (1) și (2) din Legea concurenței nr. 21/1996, cu modificările și completările ulterioare,
Consiliul Concurenței adoptă prezentul regulament.
ARTICOLUL 1
Obiectul și domeniul de aplicare

(1) În conformitate cu prevederile art. 5 alin. (3) din
Legea concurenței nr. 21/1996, cu modificările și
completările ulterioare, denumită în continuare lege,
beneficiul exceptării unor categorii de înțelegeri, decizii
luate de asociațiile de agenți economici sau practicile
concertate de la interdicția prevăzută la art. 5 alin. (1) se
stabilește prin regulament al Consiliului Concurenței, în
condițiile art. 5 alin. (2) din lege.
(2) Consiliul Concurenței a adoptat Regulamentul privind
acordarea exceptării, pe categorii de înțelegeri, decizii de
asociere ori practici concertate, de la interdicția prevăzută la
art. 5 alin. (1) din Legea concurenței nr. 21/1996, publicat
în Monitorul Oficial al României, Partea I, nr. 56 bis din
3 aprilie 1997, prin care, la cap. VI, se stabilesc condițiile
de exceptare pentru categoria acordurilor pentru transferul
de tehnologie și/sau de know-how.
(3) Adoptarea noului regulament se înscrie în logica
unei abordări economice a compatibilității acordurilor în
cauză cu un mediu concurențial normal. Astfel, s-au
considerat necesare definirea unor categorii de acorduri
exceptate până la atingerea unei anumite cote de piață și
enunțarea restricțiilor sau clauzelor care nu trebuie să
figureze în aceste acorduri.
(4) Acordurile de transfer de tehnologie, în general,
cresc eficiența economică și favorizează concurența, putând
contribui la reducerea dublării activităților de cercetaredezvoltare și stimula mai bine agenții economici să
promoveze noi activități de cercetare-dezvoltare, pot

încuraja inovațiile ca efecte de creștere, pot facilita
răspândirea tehnologiilor și stimula concurența pe piața
produsului.
(5) Prezentul regulament urmărește să satisfacă două
exigențe: să asigure protecția eficientă a concurenței și să
ofere agenților economici o securitate juridică adecvată.
Aceste obiective trebuie să fie îndeplinite ținându-se seama
de necesitatea de simplificare a cadrului de reglementare
și a aplicării sale. Se pornește de la prezumția că sub un
anumit nivel al cotei de piață efectele pozitive ale
acordurilor de transfer de tehnologie compensează
eventualele lor efecte negative asupra concurenței, putând
fi exceptate, conform prevederilor art. 5 alin. (2) din lege.
(6) Beneficiul exceptării pe categorii, prevăzut prin
prezentul regulament, trebuie să fie limitat doar la
acordurile care pot fi apreciate cu certitudine că îndeplinesc
condițiile prevăzute la art. 5 alin. (2). Pentru ca obiectivele
și avantajele transferului de tehnologie să poată fi atinse,
exceptarea prevăzută prin prezentul regulament trebuie să
fie aplicabilă și clauzelor cuprinse în acordurile de transfer
de tehnologie care nu constituie obiectul principal al
acestor acorduri, dar sunt direct legate de aplicarea
tehnologiei transferate.
(7) În cazul acordurilor de transfer de tehnologie dintre
concurenți, dacă segmentele cumulate deținute de părți pe
piețele relevante nu depășesc 20% și dacă acordurile nu
conțin anumite restricționări care au efecte anticoncurențiale
grave, se poate prezuma că ele sunt în măsură să
determine o îmbunătățire a producției sau a distribuției și
să asigure consumatorilor o parte echitabilă din profitul
rezultat.

MONITORUL OFICIAL AL ROMÂNIEI, PARTEA I, Nr. 429/20.V.2005
(8) În cazul acordurilor de transfer de tehnologie dintre
agenții economici neconcurenți, dacă segmentul individual
deținut de fiecare parte pe piața relevantă nu depășește
30% și dacă acordurile nu cuprind restricționări care au
efecte anticoncurențiale grave, se poate presupune că ele
sunt în măsură să determine o îmbunătățire a producției și
a distribuției și să asigure consumatorilor o parte echitabilă
a profitului rezultat.
(9) Pragurile referitoare la cota de piață, neexceptarea
acordurilor de transfer de tehnologie conținând restricționări
anticoncurențiale extrem de grave și restricționări excluse
prin prezentul regulament vor asigura că acordurile cărora
li se aplică exceptările pe categorii nu permit agenților
economici participanți să elimine concurența pentru o parte
semnificativă a produselor în cauză.
(10) Nu se poate prezuma că peste aceste praguri
acordurile de transfer de tehnologie intră sub incidența
art. 5 alin. (1) din lege. De exemplu, un acord de licență
exclusivă între agenți economici neconcurenți, în general,
nu intră sub incidența art. 5 alin. (1) din lege. Nu se poate
prezuma nici că peste aceste praguri acordurile de transfer
de tehnologie, care intră sub incidența art. 5 alin. (1) din
lege, nu respectă condițiile de exceptare. În același timp,
nu se poate prezuma că aceste acorduri produc, în
general, avantaje obiective, ca natură și ca dimensiune,
pentru a compensa corespunzător dezavantajele pe care le
provoacă asupra concurenței.
(11) Prin prezentul regulament nu sunt exceptate
acordurile de transfer de tehnologie care conțin
restricționări ce nu sunt indispensabile pentru îmbunătățirea
producției sau a distribuției. Îndeosebi acordurile de transfer
de tehnologie care conțin anumite tipuri de restricționări ce
au efecte anticoncurențiale grave, cum ar fi fixarea
prețurilor facturate către terți, trebuie să fie excluse de la
beneficiul acestei exceptări pe categorie, oricare ar fi cota
de piață a agenților economici în cauză. În cazul unor
astfel de restricționări, întregul acord este exclus de la
beneficiul exceptării pe categorie.
(12) Pentru a proteja incitarea la inovare, precum și
aplicarea corespunzătoare a drepturilor de proprietate
intelectuală, unele restricționări trebuie să fie excluse de la
exceptarea pe categorie. În special, trebuie să fie excluse
obligațiile de retransmitere exclusivă pentru îmbunătățirile
disociabile. Atunci când o astfel de restricționare este
inclusă într-un acord de licență, restricționarea în cauză
trebuie să fie exclusă de la beneficiul exceptării pe
categorie.
(13) În cazurile particulare în care acordurile care intră
sub incidența prezentului regulament au totuși efecte
incompatibile cu prevederile art. 5 alin. (2) din lege,
Consiliul Concurenței poate retrage beneficiul exceptării pe
categorii, mai ales când incitarea la inovație e redusă ori
accesul la anumite piețe este împiedicat.
(14) Pentru consolidarea supravegherii rețelelor paralele
de acorduri de transfer de tehnologie care au efecte
restrictive similare și care acoperă mai mult de 50% dintr-o
piață, Consiliul Concurenței poate declara prezentul
regulament inaplicabil acordurilor de transfer de tehnologie
care cuprind restricționări specifice practicate pe piața în
cauză, restabilind astfel deplina aplicare a art. 5 din lege
față de aceste acorduri.
(15) Regulamentul trebuie să fie aplicat doar la
acordurile de transfer de tehnologie dintre un licențiat și un
licențiator. Regulamentul trebuie să acopere astfel de
acorduri chiar și atunci când acestea cuprind condiții
aplicabile la mai multe niveluri de comercializare, de
exemplu, atunci când impun licențiatului obligația să
instituie un sistem de distribuție particular și specifică
obligațiile pe care licențiatul trebuie sau poate să le
impună distribuitorilor de produse fabricate sub licență.
Astfel de condiții și obligații trebuie să fie compatibile cu

5

regulile de concurență aplicabile acordurilor de furnizare și
de distribuție. Acordurile de furnizare și de distribuție
încheiate între un licențiat și clienții săi nu trebuie să fie
exceptate în baza prezentului regulament.
(16) Prezentul regulament se aplică fără a aduce
atingere aplicării prevederilor art. 6 din lege.
ARTICOLUL 2
Definiții

(1) În înțelesul prezentului regulament, termenii și
expresiile de mai jos semnifică după cum urmează:
a) acord — o înțelegere, o decizie luată de asociații de
agenți economici sau o practică concertată;
b) acord de transfer de tehnologie — un acord de licență
de brevet, un acord de licență de know-how, un acord de
licență de drepturi de autor pentru programe de calculator
(software) sau o combinație a acestora, inclusiv orice acord
de acest tip care conține prevederi referitoare la vânzarea
și la cumpărarea de produse sau care se referă la licența
pentru alte drepturi de proprietate intelectuală ori la
cesiunea de drepturi de proprietate intelectuală, cu condiția
ca aceste prevederi să nu constituie obiectul principal al
acordului și să fie direct legate de fabricarea produselor
prevăzute în contract. De asemenea, sunt considerate
acorduri de transfer de tehnologie: cesiunea de brevete, de
know-how, de drepturi de autor pentru programe de
calculator sau o combinație a acestor elemente sub
condiția ca o parte din riscul legat de exploatarea
tehnologiei să fie suportată de cedent, îndeosebi atunci
când nivelul remunerării cesiunii depinde de cifra de afaceri
realizată de cesionar pentru produsele obținute folosindu-se
tehnologia cedată, de cantitatea de produse fabricate sau
de numărul de operațiuni realizate cu ajutorul tehnologiei în
cauză;
c) acord reciproc — acordul de transfer de tehnologie
prin care 2 agenți economici își acordă reciproc, în
același contract sau în contracte separate, o licență de
brevet, o licență de know-how, o licență de drepturi de
autor pentru software sau o combinație a acestora, când
licențele se referă la tehnologii concurente ori când pot fi
folosite pentru producția de produse concurente;
d) acord nereciproc — acordul de transfer de tehnologie
prin care un agent economic acordă altui agent economic
o licență de brevet, o licență de know-how sau o licență
de drepturi de autor pentru programe de calculator
(software) ori o combinație a acestora sau prin care
2 agenți economici își acordă reciproc o astfel de licență,
cu condiția ca aceste licențe să nu se refere la tehnologii
concurente și să nu poată fi folosite pentru producția de
produse concurente;
e) produs — un bun sau un serviciu, incluzând atât
bunurile și serviciile intermediare, cât și bunurile și serviciile
finale;
f) produse prevăzute în contract — produse executate
folosindu-se tehnologia sub licență;
g) drepturi de proprietate intelectuală — drepturi de
proprietate industrială, know-how, dreptul de autor și
drepturile conexe;
h) brevete — brevete de invenție, cereri de brevete,
modele de utilitate, cereri de înregistrare de modele de
utilitate, desene, topografii ale circuitelor integrate,
certificate de protecție suplimentară pentru produsele
farmaceutice sau alte produse susceptibile de a beneficia
de acestea și certificate pentru atestarea de noi soiuri de
plante;
i) know-how — un pachet de informații practice
nebrevetate, rezultând din experiență și testare, care sunt
secrete, substanțiale și identificate: secret înseamnă că nu
este general cunoscut sau ușor accesibil; substanțial
înseamnă că este important și util pentru fabricarea

6

MONITORUL OFICIAL AL ROMÂNIEI, PARTEA I, Nr. 429/20.V.2005

produselor contractuale; identificat înseamnă că este
descris într-o manieră suficient de cuprinzătoare pentru a
face posibilă verificarea îndeplinirii criteriilor de secret și
substanțialitate;
j) agenți economici concurenți — agenți economici care
se concurează pe piața relevantă a tehnologiilor și/sau pe
piața relevantă a produsului, înțeles fiind că:
(i) agenți economici concurenți pe piața relevantă a
tehnologiilor sunt agenții economici care acordă
sub licență tehnologii concurente fără să încalce
drepturile reciproce de proprietate intelectuală
(concurenți efectivi pe piața tehnologiilor); piața
relevantă a tehnologiilor cuprinde tehnologiile
considerate de licențiați ca fiind interschimbabile
sau substituibile cu tehnologia sub licență, din
punct de vedere al caracteristicilor, al
redevențelor și al destinației lor;
(ii) agenți economici concurenți pe piața relevantă a
produsului sunt agenții economici care, în
absența acordului de transfer de tehnologie,
operează ambii pe piețele produsului și pe
piețele geografice pe care sunt vândute
produsele prevăzute în contract fără a încălca
drepturile reciproce de proprietate intelectuală
(concurenți efectivi pe piața produsului) sau care
sunt dispuși, pe considerente realiste, să
efectueze investițiile suplimentare necesare sau
să suporte costurile de conversie necesare
pentru a pătrunde la momentul dorit pe piețele
produsului și pe piețele geografice în cauză, fără
a încălca drepturi reciproce de proprietate
intelectuală, în condițiile unei creșteri modeste,
dar permanente, a prețurilor relative (concurenți
potențiali pe piața produsului); piața relevantă a
produsului în cauză cuprinde produsele
considerate de cumpărători ca fiind interschimbabile
sau substituibile cu produsele prevăzute în
contract, din punct de vedere al caracteristicilor
produselor, al prețului și al utilizării lor;
k) sistem de distribuție selectivă — un sistem de
distribuție în care licențiatorul se obligă să nu cedeze
licența de fabricare a produselor prevăzute în contract
decât unor licențiați selecționați pe baza unor criterii
definite și în care licențiații respectivi se obligă să nu
vândă produsele prevăzute în contract distribuitorilor
neagreați;
l) teritoriu exclusiv — un teritoriu pe care un singur
agent economic este autorizat să fabrice produsele
prevăzute în contract utilizând tehnologia sub licență,
fără a se aduce atingere posibilității de a fi autorizat și un
alt licențiat pe acest teritoriu pentru a fabrica produsele
prevăzute în contract numai pentru un cumpărător
determinat, atunci când această a doua licență a fost
acordată în scopul creării unei surse de aprovizionare
alternative pentru acel cumpărător;
m) grup de cumpărători exclusivi — un grup de
cumpărători către care un singur agent economic este
autorizat să efectueze vânzări active ale produselor
prevăzute în contract pe baza tehnologiei sub licență;
n) îmbunătățire disociabilă — îmbunătățire care ar putea
fi exploatată fără a afecta tehnologia sub licență.
(2) Termenii agent economic, licențiator și licențiat includ
și agenții economici legați de aceștia.
Agenți economici legați înseamnă:
a) agenții economici în cazul cărora o parte la acord,
direct sau indirect:
(i) are puterea de a exercita mai mult de jumătate
din drepturile de vot; sau

(ii) are puterea de a numi mai mult de jumătate din
numărul membrilor consiliului de administrație
sau ai organismelor care îl reprezintă legal; sau
(iii) are dreptul de a administra afacerile agentului
economic;
b) agenții economici care, direct sau indirect, au
drepturile sau puterile prevăzute la lit. a) asupra unei părți
la acordul de transfer de tehnologie;
c) agenții economici în cazul cărora unul dintre agenții
economici prevăzuți la lit. b) are, direct sau indirect,
drepturile ori puterile enumerate la lit. a);
d) agenții economici în cazul cărora una dintre părțile la
acord, împreună cu unul sau mai mulți dintre agenții
economici prevăzuți la lit. a), b) sau c), ori în care 2 ori
mai mulți dintre cei din urmă dețin în comun drepturile sau
puterile enumerate la lit. a);
e) agenții economici în cazul cărora drepturile sau
puterile enumerate la lit. a) sunt deținute în comun de
către:
(i) părțile la acord sau agenții economici legați de
acestea, prevăzuți la lit. a)—d); sau
(ii) una sau mai multe dintre părțile la acord ori
unul sau mai mulți dintre agenții economici legați
de acestea, prevăzute la lit. a)—d), și unul sau
mai mulți terți.
ARTICOLUL 3
Exceptarea

(1) Acordurile de transfer de tehnologie încheiate între
2 agenți economici prin care se autorizează fabricarea
produselor prevăzute în contract sunt exceptate de la
interdicția prevăzută la art. 5 alin. (1) din lege, în
conformitate cu prevederile prezentului regulament și potrivit
art. 5 alin (2) din lege.
(2) Prezenta exceptare se aplică atunci când acordurile
respective conțin restricționări ale concurenței care cad sub
incidența prevederilor art. 5 alin. (1) din lege. Exceptarea
este aplicabilă atât timp cât dreptul de proprietate
intelectuală asupra tehnologiei licențiate nu a expirat, nu a
devenit caduc sau nu a fost invalidat ori în cazul knowhow-ului, atât timp cât acesta rămâne secret, cu excepția
cazului în care este făcut public prin fapta licențiatului, caz
în care exceptarea se aplică pe întreaga durată a
acordului.
ARTICOLUL 4
Pragurile referitoare la cota de piață

(1) Când agenții economici, părți la acord, sunt
concurenți, exceptarea prevăzută la art. 3 se aplică sub
condiția ca segmentul de piață cumulat, deținut de părți pe
piețele tehnologiilor și pe piețele produselor în cauză, să
nu depășească cota de 20%.
(2) Dacă agenții economici, părți la acord, nu sunt
concurenți, exceptarea prevăzută la art. 3 se aplică sub
condiția ca segmentul deținut de fiecare dintre părți pe
piețele tehnologiilor și pe piețele produselor în cauză
afectate să nu depășească cota de 30%.
(3) În sensul prevederilor alin. (1) și (2), cota de piață a
unei părți pe piețele relevante ale tehnologiilor se definește
în funcție de prezența tehnologiei transferate pe piețele
produselor în cauză. Cota de piață deținută de un
licențiator pe piața relevantă a tehnologiilor este egală cu
cota cumulată, pe piața relevantă a produselor, pentru
produsele prevăzute în contract, fabricate de licențiator și
de licențiații săi.
(4) Cota de piață se calculează pe baza valorii
vânzărilor realizate pe piață. În lipsa datelor referitoare la
valoarea vânzărilor pe piață, determinarea cotei de piață a
agentului economic în cauză se poate efectua utilizându-se

MONITORUL OFICIAL AL ROMÂNIEI, PARTEA I, Nr. 429/20.V.2005
estimările bazate pe alte informații relevante privind piața,
cu precădere volumul vânzărilor.
(5) Cota de piață a părților la acord se calculează pe
baza datelor referitoare la anul calendaristic precedent.
(6) Cota de piață deținută de agenții economici
prevăzuți la art. 2 alin. (2) lit. e) trebuie să fie repartizată
în egală măsură fiecărui agent economic care dispune de
drepturile sau de puterile prevăzute la art. 2 alin. (2) lit. a).
(7) În cazul în care cota de piață prevăzută la alin. (1)
sau (2) este inițial mai mică ori egală cu 20%, respectiv
30%, dar ulterior depășește aceste praguri, exceptarea
prevăzută la art. 3 continuă să se aplice timp de 2 ani
calendaristici consecutivi anului în cursul căruia pragurile
menționate au fost depășite pentru prima dată.
ARTICOLUL 5
Restricționări anticoncurențiale grave

(1) În cazul în care agenții economici, părți la acord,
sunt concurenți, exceptarea prevăzută la art. 3 nu se
aplică acordurilor care, direct sau indirect, în mod separat
ori combinate cu alți factori controlați de către părți, au ca
obiect:
a) restricționarea capacității unei părți la acord de a-și
determina prețurile de vânzare către terți;
b) limitarea producției, cu excepția limitării fabricării
produselor prevăzute în contract, impusă licențiatului într-un
acord nereciproc sau impusă numai unuia dintre licențiați
într-un acord reciproc;
c) împărțirea piețelor sau a clientelei, cu excepția:
(i) obligației impuse licențiaților de a produce pe
baza tehnologiei sub licență numai în cadrul
unuia sau mai multor domenii tehnice de
aplicare ori pe una sau mai multe piețe ale
produselor;
(ii) obligației impuse licențiatorului și/sau licențiatului
în cadrul unui acord nereciproc de a nu produce
pe baza tehnologiei sub licență în unul sau mai
multe domenii tehnice de aplicare ori pe una sau
mai multe piețe ale produselor sau pe unul ori
mai multe teritorii exclusive rezervate celeilalte
părți;
(iii) obligației impuse licențiatorului de a nu transmite
tehnologia sub licență unui alt licențiat pe un
teritoriu determinat;
(iv) restricționării în cadrul unui acord nereciproc
privind vânzările active și/sau pasive efectuate
de licențiat și/sau licențiator pe teritoriul exclusiv
ori către grupul exclusiv de cumpărători rezervați
celeilalte părți;
(v) restricționării în cadrul unui acord nereciproc a
vânzărilor active de către licențiat pe teritoriul
exclusiv sau către grupul exclusiv de cumpărători
atribuiți de licențiator unui alt licențiat, cu condiția
ca acesta din urmă să nu fi fost un agent
economic concurent al licențiatorului în momentul
încheierii propriului său acord de transfer de
tehnologie;
(vi) obligației impuse licențiatului de a nu fabrica
produsele prevăzute în contract decât pentru uz
propriu, cu condiția ca el să poată vinde liber,
activ și pasiv, produsele prevăzute în contract ca
piese de schimb pentru propriile produse;
(vii) obligației impuse licențiatului în cadrul unui acord
nereciproc de a fabrica produsele prevăzute în
contract numai pentru un cumpărător determinat,
atunci când licența a fost acordată în vederea
creării unei surse de aprovizionare alternative
pentru cumpărătorul respectiv;
d) restricționarea capacității licențiatului de a-și exploata
propria tehnologie sau restricționarea capacității uneia dintre

7

părțile la acord de a efectua activități de cercetaredezvoltare, cu excepția cazului în care această
restricționare este indispensabilă pentru a împiedica
divulgarea know-how-ului transmis unor terți.
(2) În cazul în care agenții economici, părți la acord, nu
sunt concurenți, exceptarea prevăzută la art. 3 nu se
aplică acordurilor care, direct sau indirect, în mod separat
ori combinate cu alți factori controlați de către părți, au ca
obiect:
a) restricționarea capacității unei părți de a stabili
prețurile de vânzare către terți, fără a împiedica
posibilitatea impunerii unui preț de vânzare maximal sau de
a recomanda un preț de vânzare, cu condiția ca acestea
să nu reprezinte un preț de vânzare fix ori minimal impus
ca urmare a presiunii exercitate de către una dintre părți
sau a unor măsuri de incitare luate de aceasta;
b) restricționări referitoare la teritoriul în care licențiatul
poate vinde pasiv produsele prevăzute în contract sau la
clientela căreia licențiatul îi poate vinde pasiv produsele
prevăzute în contract, cu excepția:
(i) restricționării vânzărilor pasive pe un teritoriu
exclusiv sau către un grup exclusiv de
cumpărători rezervat licențiatorului;
(ii) restricționării vânzărilor pasive pe un teritoriu
exclusiv sau către un grup exclusiv de
cumpărători pe care licențiatorul l-a alocat unui
alt licențiat în primii 2 ani în cursul cărora
acest alt licențiat vinde produsele prevăzute în
contract pe teritoriul respectiv sau grupului
respectiv de cumpărători;
(iii) obligației de a nu fabrica produsele prevăzute în
contract decât pentru uz propriu, cu condiția ca
licențiatul să poată vinde liber, activ și pasiv,
produsele prevăzute în contract ca piese de
schimb pentru produsele proprii;
(iv) obligației de a nu fabrica produsele prevăzute în
contract decât pentru un cumpărător determinat
atunci când licența a fost acordată în vederea
creării unei surse de aprovizionare alternative
pentru acel cumpărător;
(v) restricționării vânzărilor către utilizatorii finali,
efectuate de către un licențiat care activează ca
angrosist pe piață;
(vi) restricționarea vânzărilor efectuate de membrii
unui sistem de distribuție selectivă către
distribuitori neagreați;
c) restricționarea vânzărilor active sau a vânzărilor
pasive către utilizatorii finali, efectuate de către licențiații
membri ai unui sistem de distribuție selectivă care
activează ca vânzători en détail pe piață, fără a aduce
atingere posibilității de a interzice unui membru al
sistemului să își exercite activitățile în afara unui
stabiliment neautorizat.
(3) În cazul în care agenții economici, părți la acord, nu
sunt concurenți în momentul încheierii acordului, dar ei
devin concurenți ulterior, se aplică prevederile alin. (2) pe
toată durata acordului, în afară de cazul când acesta nu
se modifică ulterior în orice aspect esențial.
ARTICOLUL 6
Restricționări excluse

(1) Exceptarea prevăzută la art. 3 nu se aplică nici uneia
dintre obligațiile următoare cuprinse în acordurile de
transfer de tehnologie:
a) orice obligație directă sau indirectă impusă
licențiatului de a acorda licențiatorului ori unui terț
desemnat de acesta o licență exclusivă asupra
îmbunătățirilor disociabile pe care licențiatul le-ar fi adus
sau asupra noilor aplicații ale tehnologiei licențiate pe care
acesta le-ar fi realizat;

8

MONITORUL OFICIAL AL ROMÂNIEI, PARTEA I, Nr. 429/20.V.2005

b) orice obligație directă sau indirectă impusă
licențiatului de a ceda, în tot sau în parte, licențiatorului ori
unui terț desemnat de acesta, drepturile asupra
îmbunătățirilor disociabile pe care licențiatul le-ar fi adus
sau asupra noilor aplicații ale tehnologiei licențiate pe care
acesta le-ar fi realizat;
c) orice obligație directă sau indirectă impusă licențiatului
de a nu contesta valabilitatea drepturilor de proprietate
intelectuală pe care licențiatorul le deține, fără a aduce
atingere posibilității de a rezilia acordul de transfer de
tehnologie în cazul în care licențiatul contestă valabilitatea
unuia sau mai multor drepturi de proprietate intelectuală
obiect al licenței.
(2) În cazul în care agenții economici, părți la acord, nu
sunt concurenți, exceptarea prevăzută la art. 3 nu se
aplică nici unei obligații directe sau indirecte care limitează
capacitatea licențiatului de a-și exploata propria tehnologie
ori capacitatea uneia dintre părțile la acord de a efectua
activități de cercetare-dezvoltare, cu excepția cazului în
care această din urmă restricționare este indispensabilă
pentru a împiedica divulgarea know-how-ului transmis
terților.
ARTICOLUL 7
Retragerea individuală a beneficiului exceptării

Consiliul Concurenței poate retrage beneficiul exceptării
stabilit conform prezentului regulament atunci când
constată, într-un caz determinat, că un acord de transfer
de tehnologie la care se aplică exceptarea prevăzută în
art. 3 are totuși efecte care sunt incompatibile cu
prevederile art. 5 alin. (2) din lege, în special atunci când:
a) accesul pe piața tehnologiilor care aparțin unor terți
este restrâns, de exemplu, ca urmare a efectului cumulativ
al rețelelor paralele de acorduri restrictive similare care
interzic licențiaților să utilizeze tehnologiile terților;
b) accesul pe piață al potențialilor licențiați este
restrâns, de exemplu, ca urmare a efectului cumulativ al
rețelelor paralele de acorduri restrictive similare care
interzic licențiatorilor să acorde licențe altor licențiați;
c) părțile nu exploatează tehnologia sub licență fără o
motivare obiectiv valabilă.
ARTICOLUL 8
Cazuri de neaplicare a prezentului regulament

(1) Consiliul Concurenței poate stabili, prin regulament,
în cazul în care rețele paralele de acorduri de transfer de
tehnologie similare acoperă mai mult de 50% dintr-o piață
relevantă, că prezentul regulament nu se aplică acordurilor
de transfer de tehnologie care conțin restricționări specifice
privind piața în cauză.
(2) În situația adoptării unui regulament în conformitate
cu prevederile alin. (1), acesta nu va putea intra în vigoare
mai înainte de 6 luni de la publicare.

ARTICOLUL 9
Procedura de stabilire a exceptării pe categorie

(1) Conform prevederilor art. 5 alin. (5) din lege,
acordurile de transfer de tehnologie care îndeplinesc
condițiile de exceptare prevăzute în prezentul regulament
sunt considerate legale, fără obligația notificării sau obținerii
unei decizii din partea Consiliului Concurenței. Agenții
economici care invocă beneficiul exceptării pe categorii
sunt ținuți să facă dovada îndeplinirii condițiilor stabilite prin
prezentul regulament.
(2) În cazul neîndeplinirii condițiilor de exceptare, părțile
implicate pot fie să renegocieze acordul de transfer de
tehnologie astfel încât să se încadreze în prevederile
prezentului regulament, fie să înainteze cerere de dispensă
pentru exceptare individuală.
ARTICOLUL 10
Dispoziții tranzitorii și finale

(1) Interdicția prevăzută la art. 5 alin. (1) din lege nu
se aplică, în perioada dintre intrarea în vigoare a
prezentului regulament și 31 mai 2006, acordurilor de
transfer de tehnologie încheiate înainte de intrarea în
vigoare a prezentului regulament, care nu îndeplinesc
condițiile de exceptare prevăzute prin acesta, dar
îndeplinesc condițiile prevăzute de cap. VI îCondițiile de
exceptare pentru categoria acordurilor pentru transferul de
tehnologie și/sau know-how“ din Regulamentul privind
acordarea exceptării, pe categorii de înțelegeri, decizii de
asociere ori practici concertate, de la interdicția prevăzută
la art. 5 alin. (1) din Legea concurenței nr. 21/1996,
publicat în Monitorul Oficial al României, Partea I, nr. 56 bis
din 3 aprilie 1997.
(2) La data intrării în vigoare a prezentului regulament
se abrogă cap. VI îCondițiile de exceptare pentru categoria
acordurilor pentru transferul de tehnologie și/sau know-how“
și anexa nr. 1/5 la Regulamentul privind acordarea
exceptării, pe categorii de înțelegeri, decizii de asociere ori
practici concertate, de la interdicția prevăzută la art. 5
alin. (1) din Legea concurenței nr. 21/1996, precum și orice
alte dispoziții contrare.
(3) Prezentul regulament va fi pus în aplicare prin ordin
al președintelui Consiliului Concurenței și va fi publicat în
Monitorul Oficial al României, Partea I.
´
Prezentul regulament transpune în legislația românească
Regulamentul (CE) nr. 772/2004 al Comisiei privind
aplicarea articolului 81, paragraful 3 din Tratatul (CE) unor
categorii de acorduri prin transfer de tehnologie, publicat în
Jurnalul Oficial al Uniunii Europene (JOUE) nr. L 123 din
27 aprilie 2004.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 429/20.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016828]
ISSN 1453—4495

