PARTEA

Anul 173 (XVII) — Nr. 130

I

Joi, 10 februarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4.595/2004. — Ordin al ministrului educației și cercetării
privind aprobarea Calendarului și a Metodologiei
de organizare și desfășurare a examenului
național de bacalaureat — 2005 .............................

1–15

4.596/2004. — Ordin al ministrului educației și cercetării
privind disciplinele și programele pentru examenul
național de bacalaureat — 2005 .............................

16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL

EDUCAȚIEI ȘI CERCETĂRII

ORDIN
privind aprobarea Calendarului și a Metodologiei de organizare și desfășurare
a examenului național de bacalaureat — 2005
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Calendarul examenului național de
bacalaureat — 2005, prevăzut în anexa nr. 1 care face
parte integrantă din prezentul ordin.
Art. 2. — Se aprobă Metodologia de organizare și
desfășurare a examenului național de bacalaureat — 2005,
prevăzută în anexa nr. 2 care face parte integrantă din
prezentul ordin.
Art. 3. — Prezentul ordin se publică în Monitorul Oficial
al României, Partea I.

Art.

4.

—

generală

pentru

învățământ

minorităților naționale și accesul la educație, Direcția
generală învățământ superior, Serviciul național de evaluare
și examinare, inspectoratele școlare județene/al municipiului
București și conducerile unităților de învățământ vor duce
la îndeplinire prevederile prezentului ordin.

Ministrul educației și cercetării,
Alexandru Athanasiu
București, 31 august 2004.
Nr. 4.595.

Direcția

preuniversitar, Direcția generală pentru învățământ în limbile

2

MONITORUL OFICIAL AL ROMÂNIEI, PARTEA I, Nr. 130/10.II.2005
ANEXA Nr. 1

CALENDARUL
examenului național de bacalaureat — 2005
2—13 mai
17 iunie
27—28 iunie
29—30 iunie
1—2 iulie
4 iulie
5 iulie
6 iulie
7 iulie

2005
2005
2005
2005
2005
2005
2005
2005
2005

—
—
—
—
—
—
—
—
—

8 iulie 2005

—

11 iulie 2005
12—13 iulie 2005
14 iulie 2005

—
—
—

18—22 iulie
22—23 august
24—25 august
26—27 august
29 august
30 august
31 august
1 septembrie

2005
2005
2005
2005
2005
2005
2005
2005

—
—
—
—
—
—
—
—

2 septembrie 2005

—

5 septembrie 2005
6—7 septembrie 2005
8 septembrie 2005

—
—
—

sesiunea iunie — iulie 2005
înscrierea candidaților
încheierea cursurilor pentru clasa a XII-a
limba și literatura română — probă orală
limba și literatura modernă — probă orală
limba și literatura maternă — probă orală
limba și literatura română — probă scrisă
limba și literatura maternă — probă scrisă
proba obligatorie a profilului — probă scrisă
o probă la alegere din aria curriculară corespunzătoare specializării — probă scrisă
sau practică
o probă la alegere dintre disciplinele din celelalte arii curriculare — probă scrisă
sau practică
afișarea rezultatelor (până la ora 16,00) și depunerea contestațiilor (ora 16,00—20,00)
rezolvarea contestațiilor
afișarea rezultatelor finale
sesiunea septembrie 2005
înscrierea candidaților
limba și literatura română — probă orală
limba și literatura modernă — probă orală
limba și literatura maternă — probă orală
limba și literatura română — probă scrisă
limba și literatura maternă — probă scrisă
proba obligatorie a profilului — probă scrisă
o probă la alegere din aria curriculară corespunzătoare specializării — probă scrisă
sau practică
o probă la alegere dintre disciplinele din celelalte arii curriculare — probă scrisă
sau practică
afișarea rezultatelor (până la ora 16,00) și depunerea contestațiilor (ora 16,00—20,00)
rezolvarea contestațiilor
afișarea rezultatelor finale
ANEXA Nr. 2

METODOLOGIE
de organizare și desfășurare a examenului național de bacalaureat — 2005
CAPITOLUL I
Dispoziții generale
Art. 1. — (1) Examenul național de bacalaureat este
modalitatea esențială de evaluare a cunoștințelor, a
competențelor, a nivelului de cultură generală și de
specializare atins de absolvenții de liceu. Examenul național
de bacalaureat le permite acestora accesul către
învățământul superior sau către piața muncii.
(2) Dreptul de a susține examenul național de
bacalaureat îl au elevii care au promovat ultima clasă de
liceu, învățământ liceal de zi, seral sau cu frecvență
redusă.
(3) Ministerul Educației și Cercetării organizează două
sesiuni ale examenului național de bacalaureat în fiecare
an școlar.
(4) Pentru anumite filiere, profiluri și specializări, stabilite
de Ministerul Educației și Cercetării prin ordin al ministrului,
studiile liceale se pot încheia și cu un examen de
certificare/atestare a competențelor profesionale, separat de
examenul de bacalaureat, în condițiile legii. Metodologia de
organizare și desfășurare a examenului de certificare/ atestare
a competențelor profesionale se aprobă prin ordin separat.
Art. 2. — (1) Candidații proveniți din învățământul de
stat au dreptul să susțină examenul național de

bacalaureat, fără taxă, de cel mult două ori. Prezentările
ulterioare la examen sunt condiționate de achitarea unor
taxe.
(2) Candidații proveniți din învățământul particular vor
susține examenul de bacalaureat, cu taxă, în centrele de
examen stabilite de inspectoratele școlare județene/al
municipiului București.
(3) Taxele de examen menționate la alin. (1) și (2) se
stabilesc de fiecare inspectorat școlar. Stabilirea
cuantumului taxelor se face diferențiat, în funcție de
numărul de probe pe care le susține candidatul și luându-se
în calcul toate cheltuielile necesare pentru fiecare candidat.
Art. 3. — (1) Candidații care nu au promovat examenul
de bacalaureat în sesiunile anului 2003 sau ale anului
2004 pot solicita recunoașterea unora dintre probele orale,
scrise sau practice promovate în sesiunile menționate.
(2) Recunoașterea unora dintre probele promovate este
condiționată de solicitarea scrisă de recunoaștere a
probelor promovate în sesiunile menționate la alin. (1), care
se face în momentul înscrierii pentru una dintre sesiunile
anului 2005. Candidații vor preciza în cererea scrisă
probele [a)—f)] la care doresc să li se recunoască
rezultatele obținute în sesiunile menționate la alin. (1),
precum și disciplinele susținute în cadrul fiecărei probe.
Aceștia vor preciza, de asemenea, care sunt probele,

MONITORUL OFICIAL AL ROMÂNIEI, PARTEA I, Nr. 130/10.II.2005
respectiv disciplina, pe care doresc să o susțină la fiecare
probă, precum și tipul de subiect pentru disciplina
respectivă.
(3) Nedepunerea cererii de recunoaștere a uneia dintre
probele promovate într-o sesiune, cumulată cu susținerea
din nou a acestei probe în altă sesiune, conduce la
prescrierea dreptului de a solicita recunoașterea notei
inițiale. Așadar, în cazul în care candidatul a susținut, în
sesiuni succesive, aceeași probă, la o eventuală nouă
cerere de recunoaștere a probei respective i se va
recunoaște ultima notă obținută la probă.
Art. 4. — (1) Conform Legii învățământului nr. 84/1995,
republicată, cu modificările și completările ulterioare,
examenul național de bacalaureat constă în susținerea a
două, respectiv a trei probe comune, și a trei probe,
diferențiate în funcție de filieră și profil.
Probele comune sunt următoarele:
a) limba și literatura română — scris și oral;
b) una dintre limbile moderne de circulație internațională
studiate în liceu — oral;
c) — limba maternă — scris și oral, pentru elevii care
au urmat studiile liceale într-o limbă a minorităților
naționale;
— limba și literatura într-o limbă de circulație
internațională, pentru elevii care au urmat studiile liceale cu
limba de predare în limba de circulație internațională
respectivă.
Probele de examen, diferențiate în funcție de filieră,
profil, specializare și de opțiunea elevului, sunt următoarele:
Filiera teoretică
Profil umanist:
d) istorie sau geografie — probă scrisă;
e) o probă la alegere din aria curriculară,
corespunzătoare specializării — probă scrisă;
f) o probă la alegere dintre disciplinele din celelalte arii
curriculare, alta decât cele susținute anterior — probă
scrisă sau practică;
Profil real:
d) matematică — probă scrisă;
e) o probă la alegere din aria curriculară,
corespunzătoare specializării — probă scrisă;
f) o probă la alegere dintre disciplinele din celelalte arii
curriculare, alta decât cele susținute anterior — probă
scrisă sau practică;
Filiera tehnologică
d) matematică — pentru toate profilurile și specializările —
probă scrisă;
e) o probă la alegere din aria curriculară îTehnologii“,
în funcție de specializarea aleasă de elev — probă scrisă;
f) o probă la alegere dintre disciplinele din celelalte arii
curriculare, alta decât cele alese anterior — probă scrisă
sau practică;
Filiera vocațională
d) istorie sau geografie ori o disciplină socioumană,
respectiv matematică sau științe, în funcție de profil —
probă scrisă;
e) o probă la alegere din ariile curriculare specifice
profilului și specializării — probă scrisă sau practică;
f) o probă la alegere dintre disciplinele din celelalte arii
curriculare, alta decât cele alese anterior — probă scrisă
sau practică.
(2) Stabilirea listei disciplinelor la alegere menționate în
lege, precum și a programelor disciplinelor de examen se
face prin ordin separat.
(3) La proba comună b) — una dintre limbile moderne
de circulație internațională studiate în liceu — elevii pot
alege oricare limbă modernă studiată, indiferent dacă este

3

limba 1, limba a 2-a sau limba a 3-a de studiu, dacă a
fost studiată în regim normal, intensiv, bilingv sau opțional.
Examenul se susține în conformitate cu programa de
bacalaureat pentru limba aleasă, valabilă pentru respectiva
sesiune de bacalaureat.
(4) Precizările alin. (3) se aplică și în cazul în care
candidatul optează pentru susținerea unei limbi străine la
proba scrisă e) sau la proba f).
Art. 5. — (1) Pentru candidații proveniți din promoții de
până în anul 2002 inclusiv, de la învățământ de zi, sau de
până în anul 2003 inclusiv, de la învățământ seral ori cu
frecvență redusă, se va face asimilarea specializării
absolvite cu una dintre specializările în vigoare pentru
promoția 2005.
(2) Pentru filiera teoretică, asimilarea specializărior se
face astfel:
Specializare

Limbi moderne
Limbi clasice
Istorie — științe sociale
Matematică-fizică
Fizică-chimie
Chimie-biologie

Specializare asimilată

Filologie
Științe sociale
Matematică-informatică
Științe ale naturii

(3) Pentru filierele tehnologică și vocațională, asimilarea
specializărilor se face de către comisia județeană de
bacalaureat, după consultarea comisiei naționale.
Art. 6. — (1) Finalizarea studiilor liceale se atestă
printr-un certificat de absolvire, care conferă dreptul de
acces, în condițiile legii, la învățământul postliceal, dreptul
de susținere a examenului de bacalaureat, respectiv a
examenului de certificare/atestare a competențelor
profesionale.
(2) Absolvenților de liceu fără diplomă de bacalaureat li
se eliberează, la cerere, și copie de pe foaia matricolă.
(3) În urma promovării examenului de bacalaureat,
absolventului i se eliberează diploma de bacalaureat.
(4) Absolvenții care au promovat toate clasele liceale cu
medii generale de minimum 9,50, iar la examenul de
bacalaureat au obținut media 10, primesc diplomă de merit.
CAPITOLUL II
Organizarea examenului național de bacalaureat
Art. 7. — Coordonarea pe plan național privind
organizarea examenului național de bacalaureat este
asigurată de Comisia națională de bacalaureat, care se
constituie în fiecare an prin ordin al ministrului și
funcționează în cadrul Ministerului Educației și Cercetării. În
fiecare județ și în municipiul București se constituie anual
centre de examen, în care se desfășoară probele scrise,
orale și, după caz, cele practice, și centre zonale de
evaluare, precum și comisii județene de bacalaureat/a
municipiului București, comisii de examen în centrele de
examen și în centrele zonale de evaluare, în conformitate
cu prezenta metodologie.
Art. 8. — (1) Comisia națională de bacalaureat
coordonează organizarea și desfășurarea acțiunilor pentru
examenul național de bacalaureat. Comisia națională de
bacalaureat se compune din:
— președinte: secretarul de stat pentru învățământ
preuniversitar;
— vicepreședinți: directorul general al Direcției generale
pentru învățământ preuniversitar, directorul general al
Direcției generale pentru învățământ în limbile minorităților
naționale și accesul la educație, directorul general al

4

MONITORUL OFICIAL AL ROMÂNIEI, PARTEA I, Nr. 130/10.II.2005

Direcției generale învățământ superior, directorul Serviciului
Național de Evaluare și Examinare;
• secretar: un specialist din cadrul Serviciului Național
de Evaluare și Examinare;
• 5—9 membri: directori, șefi de serviciu, inspectori de
specialitate la Direcția generală pentru învățământ
preuniversitar, Direcția generală pentru învățământ în limbile
minorităților naționale și accesul la educație, specialiști din
cadrul Serviciului Național de Evaluare și Examinare,
profesori din învățământul preuniversitar.
(2) Componența nominală a acestei comisii se aprobă
anual, prin ordin al ministrului educației și cercetării.
Art. 9. — Comisia națională de bacalaureat are
următoarele atribuții:
1. publică, la începutul anului școlar, calendarul și
metodologia de organizare și desfășurare a examenului
național de bacalaureat, lista disciplinelor de examen, în
funcție de filieră, profil, specializare, precum și programele
de examen;
2. aprobă lista centrelor de examen și de evaluare
pentru examenul național de bacalaureat, pe baza
propunerilor comisiilor județene de bacalaureat/a
municipiului București;
3. instruiește președinții comisiilor județene de
bacalaureat/a municipiului București;
4. primește de la inspectoratele școlare județene de
bacalaureat/al municipiului București necesarul de subiecte,
centralizat pe județ;
5. selectează și numește, prin ordin al ministrului
educației și cercetării, președinții comisiilor de bacalaureat,
pe baza propunerilor instituțiilor de învățământ superior și a
convențiilor civile semnate de către candidații pentru funcția
de președinte al comisiei de bacalaureat;
6. selectează și numește vicepreședinții comisiilor de
bacalaureat, pe baza propunerilor comisiilor județene de
bacalaureat;
7. în situații deosebite, poate decide, la propunerea
comisiilor județene de bacalaureat sau la propunerea
delegatului Comisiei naționale de bacalaureat, înlocuirea
unor președinți de comisie;
8. coordonează și răspunde de elaborarea subiectelor
pentru probele orale și stabilește o grilă orientativă de
evaluare a acestora;
9. coordonează și asigură elaborarea unui număr de
variante de subiecte pentru probele scrise, a baremelor de
evaluare corespunzătoare, folosind și propuneri ale
inspectorilor și ale profesorilor din țară; din variantele
elaborate se vor extrage, prin tragere la sorți, subiectul de
examen și subiectul de rezervă;
10. coordonează multiplicarea subiectelor, în funcție de
numărul centrelor de examen și de necesarul de subiecte
comunicat de județe;
11. decide, în cazuri deosebite, folosirea subiectelor de
rezervă;
12. controlează și îndrumă acțiunile privind organizarea
și desfășurarea examenului național de bacalaureat;
13. controlează modul în care își desfășoară activitatea
comisiile județene de bacalaureat, comisiile de contestații,
comisiile de examen din centrele de bacalaureat;
14. poate decide evaluarea lucrărilor dintr-un județ în alt
județ;
15. stabilește județele în care se organizează centre
regionale de contestații și modul de arondare a județelor la
aceste centre;
16. analizează desfășurarea și rezultatele examenului
național de bacalaureat, pe baza rapoartelor elaborate de
comisiile județene de bacalaureat/a municipiului București,

și prezintă concluziile conducerii Ministerului Educației și
Cercetării;
17. propune ministrului educației și cercetării eventualele
modificări în modul de organizare și desfășurare a
examenului național de bacalaureat;
18. decide recorectarea unor lucrări în perioada
desfășurării examenului sau ulterior;
19. Comisia națională de bacalaureat nu se ocupă de
soluționarea contestațiilor referitoare la notele obținute de
candidați la probele de examen.
Art. 10. — Comisia națională de bacalaureat poate
delega, pe o perioadă limitată de timp, reprezentanți pe
lângă comisiile județene de bacalaureat/a municipiului
București. Delegatul Comisiei naționale de bacalaureat are
următoarele atribuții:
1. controlează respectarea prezentei metodologii de
către comisia județeană de bacalaureat și comisia de
contestații, inspectează centrele de examen și de evaluare,
verificând modul de cunoaștere și de respectare a
prezentei metodologii;
2. consiliază comisiile județene de bacalaureat și
comisiile de contestații, comisiile din centrele de examen și
de evaluare, în privința organizării și desfășurării
examenului național de bacalaureat;
3. propune comisiei județene sau Comisiei naționale de
bacalaureat — atunci când constată abateri de la
metodologie — schimbări în componența comisiilor
(supraveghetori, examinatori, vicepreședinți, președinți);
4. verifică numărul de subiecte comandat de comisia
județeană de bacalaureat/a municipiului București, respectiv
numărul de subiecte folosit în cadrul județului;
5. în cazul în care constată disfuncții serioase în
organizarea examenului național de bacalaureat,
reprezentantul Comisiei naționale de bacalaureat poate
propune comisiei județene de bacalaureat/a municipiului
București sau Comisiei naționale de bacalaureat măsuri de
sancționare a cadrelor didactice în cauză, conform
Statutului personalului didactic, sau suspendarea posibilității
de a se organiza în anul școlar următor centru de
bacalaureat în unitatea școlară respectivă;
6. în situații deosebite, poate propune comisiei județene
de bacalaureat/a municipiului București sau Comisiei
naționale de bacalaureat recorectarea unor lucrări;
7. analizează și interpretează toate datele obținute și
informează în scris Comisia națională de bacalaureat.
Art. 11. — (1) Comisiile județene de bacalaureat/a
municipiului București se compun din:
• președinte — inspectorul școlar general;
• vicepreședinte — un inspector general adjunct sau un
inspector școlar de specialitate;
• 2 secretari — inspectori școlari de specialitate;
• 5 membri — inspectori școlari de specialitate, directori
de liceu, informaticieni.
(2) Componența nominală a acestor comisii se
stabilește, până la data de 31 martie, prin decizie a
inspectorului școlar general și se transmite Ministerului
Educației și Cercetării, la Direcția generală pentru
învățământ preuniversitar, spre informare.
(3) Din comisiile județene de bacalaureat aflate în
județele în care există candidați care vor susține probe în
limbile minorităților naționale va face parte cel puțin un
specialist aparținând minorităților naționale respective.

MONITORUL OFICIAL AL ROMÂNIEI, PARTEA I, Nr. 130/10.II.2005
Art. 12. — Comisiile județene de bacalaureat/a
municipiului București au următoarele atribuții:
1. nominalizează, până la data de 15 aprilie, centrele
de examen, unitățile școlare arondate acestora, precum și
centrele zonale de evaluare;
2. transmit Comisiei naționale de bacalaureat, în scris,
la Direcția generală pentru învățământ preuniversitar, și în
format electronic, la Serviciul Național de Evaluare și
Examinare, spre aprobare, lista centrelor de examen și a
centrelor de evaluare județene/al municipiului București,
până la data de 15 aprilie, pentru prima sesiune, și până
la data de 25 iulie, pentru a doua sesiune;
3. transmit, pentru Comisia națională de bacalaureat, în
scris, la Direcția generală pentru învățământ preuniversitar,
și în format electronic, la Direcția generală logistică,
administrativ și resurse umane, lista cuprinzând propunerile
de cadre didactice din rândul cărora Comisia națională de
bacalaureat va desemna vicepreședinții comisiilor de
bacalaureat; lista va fi transmisă până la data de 1 mai,
pentru prima sesiune, și până la data de 25 iulie, pentru a
doua sesiune de examen;
4. transmit în scris și în format electronic, pentru
Comisia națională de bacalaureat, la Serviciul Național de
Evaluare și Examinare, necesarul de subiecte, până la
data de 15 aprilie, pentru prima sesiune, și până la data
de 25 iulie, pentru a doua sesiune de examen;
5. răspund de organizarea și desfășurarea examenului
de bacalaureat pe tot teritoriul județului/municipiului
București;
6. pot decide asupra organizării de centre de examen
fie pe grupuri de licee, fie pe filiere, profiluri, specializări;
7. iau măsuri de rezolvare a problemelor de finanțare a
acțiunilor legate de organizarea și desfășurarea examenului
de bacalaureat;
8. iau măsuri pentru dotarea centrelor de examen și de
evaluare pentru bacalaureat cu logistica necesară pentru
buna desfășurare a examenului și a evaluării (copiatoare în
stare de funcționare, care să permită multiplicarea
subiectelor de examen pentru fiecare candidat, calculatoare
pentru elaborarea listelor cu rezultate și a altor documente
necesare comisiei, televizor sau radio, telefon etc.);
9. desemnează reprezentanți ai comisiei județene care
pot controla desfășurarea examenului în centrele de
bacalaureat;
10. se adresează, în scris, inspectoratelor județene de
sănătate pentru a asigura prezența personalului medical în
fiecare centru în care se susțin probe în cadrul examenului
național de bacalaureat;
11. se adresează, în scris, organelor Ministerului
Administrației și Internelor, de poliție și jandarmerie de la
nivel județean, pentru a asigura prezența polițiștilor sau a
jandarmilor la sediul comisiei județene de bacalaureat, la
centrele de bacalaureat și în timpul transportului lucrărilor
scrise de la centrele de examen la cele de evaluare și
invers, pentru paza subiectelor și a lucrărilor scrise, pentru
păstrarea ordinii publice la centrele de examen și de
evaluare;
12. numesc profesorii examinatori/evaluatori, profesorii
supraveghetori și membrii comisiilor de bacalaureat;
13. stabilesc fișa de atribuții pentru președinții,
vicepreședinții, membrii comisiilor de bacalaureat, pentru
profesorii supraveghetori și pentru profesorii evaluatori;
14. realizează instruirea președinților comisiilor de
bacalaureat cu 24—48 de ore înaintea primei probe a
examenului național de bacalaureat;
15. asigură confecționarea ștampilelor-tip pentru
examenul național de bacalaureat și stabilesc modelul fișei
individuale a candidatului pentru consemnarea rezultatelor
la examinarea orală și la probele practice. Se vor

5

confecționa două tipuri de ștampile care vor avea următorul
conținut:
a) ștampila pentru centrele de examen: îBacalaureat
2005 — C.E.“;
b) ștampila pentru centrele zonale de evaluare:
îBacalaureat 2005 — C.Z.E.“;
ștampilele nu vor fi numerotate;
16. preiau, în deplină siguranță, de la Serviciul Național
de Evaluare și Examinare, pe bază de delegație nominală,
prin președintele comisiei județene și unul dintre secretarii
acesteia, subiectele pentru probele scrise și baremele de
evaluare și de notare;
17. asigură, în urma nominalizării de către Comisia
națională de bacalaureat a județului respectiv, traducerea
subiectelor de examen în limbile minorităților naționale,
pentru acele discipline care au fost studiate în respectiva
limbă. Pentru ca traducerea să se facă în timp cât mai
scurt, asigură un număr corespunzător de cadre didactice
care efectuează traducerea;
18. păstrează, în deplină siguranță, subiectele și
baremele de evaluare și transmit comisiilor de bacalaureat
din centrele de examen subiectele, cu cel mult o zi
înaintea fiecărei probe scrise;
19. distribuie baremele de evaluare și de notare
comisiilor din centrele zonale de evaluare;
20. controlează modul de organizare și desfășurare a
examenului național de bacalaureat în centrele de examen
și de evaluare din județ, respectiv din municipiul București;
21. efectuează, dacă este cazul, schimbări ale
vicepreședinților, membrilor, profesorilor examinatori,
secretarilor și profesorilor supraveghetori care fac parte din
comisiile din centrele de examen sau din centrele zonale
de evaluare. Aceste schimbări vor fi aduse la cunoștință
Comisiei naționale de bacalaureat. Pot propune Comisiei
naționale de bacalaureat, în cazuri deosebite, schimbarea
unor președinți de comisie;
22. pot decide reevaluarea unor lucrări, în perioada
desfășurării examenului sau ulterior, și informează Comisia
națională de bacalaureat despre rezultatele acestor
reevaluări;
23. sesizează imediat Comisiei naționale de bacalaureat
orice situație deosebită, a cărei rezolvare nu este
prevăzută în metodologie, precum și orice situație care
impune anularea unor subiecte (pierderea, deteriorarea,
desecretizarea unui subiect etc.) și solicită, în acest caz,
subiecte de rezervă;
24. pot decide, în funcție de condițiile meteorologice,
schimbarea orarului probei practice de educație fizică,
pentru a asigura desfășurarea ei în condiții optime și a
proteja sănătatea candidaților; această schimbare poate
însemna inclusiv prelungirea cu o zi a probei practice de
educație fizică;
25. organizează, la solicitarea Comisiei naționale de
bacalaureat, centrele județene sau regionale de contestații
și numesc comisiile de contestații pentru aceste centre;
26. organizează transportul lucrărilor scrise de la
centrele de examen la centrele județene/zonale de evaluare
și invers și răspund de securitatea acestora, de la
preluarea lor de la una dintre comisii până la predarea lor
celeilalte comisii;
27. primesc lucrările scrise contestate de la comisiile din
centrele de evaluare și organizează transportul lor în
deplină securitate la și de la comisia din centrul județean
sau regional de contestații, desemnat de Comisia națională
de bacalaureat;
28. primesc lucrările scrise reevaluate de comisia de
contestații și le transmit comisiilor din centrele de evaluare;

6

MONITORUL OFICIAL AL ROMÂNIEI, PARTEA I, Nr. 130/10.II.2005

29. primesc de la comisiile de bacalaureat din centrele
de examen rapoarte analitice detaliate și transmit
Serviciului Național de Evaluare și Examinare datele
parțiale ale examenului național de bacalaureat, o dată cu
încheierea fiecărei probe orale, astfel: număr de candidați
înscriși pentru susținerea probei, număr de candidați
prezentați, număr de candidați eliminați din examen, număr
de candidați admiși, număr de candidați respinși, procent
de promovabilitate (din prezenți), rezultatele pe tranșe de
medii;
30. transmit Serviciului Național de Evaluare și
Examinare rezultatele examenului național de bacalaureat
imediat după afișarea acestora (înainte și după contestații)
astfel: număr de candidați înscriși pentru susținerea probei,
număr de candidați prezentați, număr de candidați eliminați
din examen, număr de candidați respinși, număr de
candidați promovați, procentul de promovabilitate (din
prezenți) și repartiția acestora pe tranșe de medii;
31. elaborează și transmit Comisiei naționale de
bacalaureat, la Serviciul Național de Evaluare și Examinare
și la Direcția generală pentru învățământ preuniversitar, în
termen de 10 zile de la încheierea sesiunii respective a
examenului național de bacalaureat, raportul cu privire la
rezultatele examenului.
Art. 13. — (1) Se stabilesc două tipuri de centre de
bacalaureat: centrele de examen, în care se desfășoară
problele scrise, orale și, după caz, cele practice ale
examenului, și centre zonale de evaluare. În fiecare centru
de bacalaureat (de examen și de evaluare) se organizează
câte o comisie de bacalaureat coordonată de un președinte
numit de Ministerul Educației și Cercetării prin ordin al
ministrului.
(2) Comisiile de bacalaureat din centrele de examen se
compun din:
• președinte — un cadru didactic universitar de predare,
având titlul științific de doctor, numit prin ordin al
ministrului;
• vicepreședinte — un inspector școlar, un director sau
un profesor având gradul didactic I sau II;
• secretar — un cadru didactic. Pentru funcția de
secretar vor fi propuse cu precădere persoane care au
competențe în operarea pe calculator;
• un informatician sau un cadru didactic având
competențe de nivel avansat în operarea pe calculator,
care va gestiona baza de date din centru;
• membri — 3—5 profesori având gradul didactic I sau II,
persoane care au capacitate organizatorică recunoscută și
competențe în operarea pe calculator;
• supraveghetori — câte 2 supraveghetori, cadre
didactice de altă specialitate decât cea la care se susține
proba, pentru fiecare sală în care se desfășoară probe
scrise de examen;
• profesori examinatori — câte 2 profesori examinatori
pentru fiecare disciplină de examen la care se susțin probe
orale sau practice. Subcomisia de examen la disciplina
educație fizică și sport este formată din 4 cadre didactice.
Stabilirea numărului de profesori examinatori se va face
astfel încât fiecare grupă de 2, respectiv 4 (în cazul
educației fizice și sportului) profesori să examineze, de
regulă, 100 de candidați.
(3) Comisiile din centrele zonale de evaluare se
compun din:
• președinte — un cadru didactic universitar de predare,
având titlul științific de doctor, numit prin ordin al
ministrului;

• vicepreședinte — un inspector școlar, un director sau
un profesor având gradul didactic I, persoane care au
capacitate organizatorică recunoscută;
• secretar — un cadru didactic. Pentru funcția de
secretar vor fi propuse cu precădere persoane care au
competențe în operarea pe calculator;
• profesori evaluatori pentru fiecare disciplină de
examen la care se desfășoară probe scrise. Numărul
profesorilor evaluatori din fiecare centru de evaluare, pe
discipline, va fi stabilit în funcție de numărul lucrărilor
scrise care trebuie evaluate în centrul respectiv, prevăzând,
de regulă, 100 de lucrări pentru fiecare pereche de
profesori evaluatori.
În funcție de numărul de lucrări din centrul zonal de
evaluare, pot fi propuși mai mulți vicepreședinți și secretari
în comisiile din centrele de evaluare.
(4) Președinții comisiilor de bacalaureat vor fi propuși de
către universități din rândul cadrelor didactice având titlul
de doctor, recunoscute prin probitate și competență
profesională. Se va ține cont de starea de sănătate a
acestora, precum și de calendarul activităților desfășurate
în cadrul examenului, fapt care presupune prezența și
activitatea președinților pe întreg parcursul zilei în centrul
de bacalaureat. La selectarea președinților comisiilor,
Comisia națională de bacalaureat va ține cont de
activitatea desfășurată în calitate de președinte de comisie
de bacalaureat în sesiunile anterioare ale examenului.
(5) Vicepreședinții comisiilor de bacalaureat din centrele
de examen și din centrele zonale de evaluare vor fi numiți
de Comisia națională de bacalaureat, fiind aleși, prin
tregere la sorți, din lista propusă de comisiile județene de
bacalaureat.
(6) Vicepreședinții, secretarii, membrii comisiilor din
centrele de examen, supraveghetorii, profesorii
examinatori/evaluatori vor fi selecționați din alte unități
școlare decât cele din care provin candidații arondați
centrelor. Aceeași prevedere este valabilă și pentru
centrele de evaluare, exceptând situația în care în județ
este organizat un singur centru de evaluare sau în care
specializarea respectivă se predă într-o singură unitate
școlară din județ. În acest caz, profesorii vor fi selecționați
dintre cei care nu au predat la clasa a XII-a în anul școlar
2004—2005.
(7) Lista profesorilor examinatori/evaluatori cuprinde
profesori de specialitate care predau la liceu, având, de
regulă, gradul didactic I sau II. În situații excepționale,
despre care va fi informată Comisia națională de
bacalaureat, pot fi numiți ca profesori examinatori/evaluatori
și profesori care predau la gimnaziu, având gradul didactic
I sau II, care vor evalua în echipă cu un profesor de liceu.
(8) Comisia județeană de bacalaureat stabilește, prin
tragere la sorți, cadrele didactice care fac parte din
comisiile din centrele de examen sau de evaluare, cu
excepția președinților și a vicepreședinților. Tragerea la
sorți se va efectua, în fiecare județ, cu cel mult două zile
înainte de începerea examenului, în ședință publică, din
lista aprobată de comisia județeană de bacalaureat,
urmând ca inspectorul școlar general să emită decizii
scrise. Această listă se alcătuiește la nivel județean pe
baza listelor transmise de licee, cuprinzând numele
profesorilor care doresc să participe la examenul de
bacalaureat și care în sesiunile anterioare au respectat
prevederile metodologiei de organizare și desfășurare a
examenului. Aceste propuneri vor fi transmise
inspectoratelor școlare până la data de 15 aprilie, pentru
prima sesiune, și până la data de 15 iulie, pentru a doua

MONITORUL OFICIAL AL ROMÂNIEI, PARTEA I, Nr. 130/10.II.2005
sesiune de examen. Inspectoratele școlare județene/al
municipiului București aprobă lista profesorilor care vor
participa la tragerea la sorți cu cel puțin două săptămâni
înainte de începerea examenului. Lista aprobată va
cuprinde cadre didactice cu prestanță și autoritate
profesională și morală.
(9) Tragerea la sorți se efectuează în ședință publică.
Repartizarea pe comisii a cadrelor didactice se consemnează într-un proces-verbal, în care se vor menționa și
persoanele aparținând societății civile care au participat la
ședința publică de tragere la sorți.
(10) Informaticienii care fac parte din comisiile de
bacalaureat, conform alin. (2), vor fi nominalizați de comisia
județeană cel mai târziu până la data de 15 aprilie.
(11) Nu vor fi numite în comisiile de bacalaureat și nu
vor primi nici o sarcină legată de examen persoanele care
au rude sau soțul/soția în rândul candidaților. Toți membrii
comisiilor de bacalaureat vor da declarații scrise în acest
sens, declarații care vor fi păstrate alături de celelalte
documente de examen.
Art. 14. — (1) Numărul candidaților înscriși într-o
comisie de examen va fi cuprins între 250 și 450; numărul
de elevi pe centru va fi decis ținându-se cont de
desfășurarea în condiții optime a examenului. În cazuri
excepționale, bine motivate, se pot organiza și centre de
examen cu mai puțin de 250 sau mai mult de 450 de
elevi, cu aprobarea Comisiei naționale de bacalaureat.
(2) Pentru centrele de examen care au arondate unități
de învățământ situate la distanță mare de centru, se pot
organiza subcomisii, având un efectiv de cel puțin 75 de
candidați, care își pot desfășura activitatea în altă localitate
decât cea în care își are sediul centrul de examen. Pentru
aceste subcomisii, precum și pentru situațiile în care o
parte din candidați susțin proba în alt local decât cel în
care își are sediul centrul de examen, va fi desemnat un
membru al comisiei de examen care se va afla la locul
desfășurării probei, pe toată durata acesteia. Alături de
acesta, va fi delegat, pe toată perioada desfășurării
examenului național de bacalaureat, și un membru al
comisiei județene de bacalaureat.
(3) Centrele zonale de evaluare se organizează pentru
minimum 750 de candidați.
(4) Organizarea de comisii, subcomisii sau centre
zonale de evaluare sub efectivul prevăzut nu se poate face
decât în cazuri foarte bine justificate, cu aprobarea
Comisiei naționale de bacalaureat.
(5) În a doua sesiune a examenului național de
bacalaureat, în cazul în care numărul total de candidați pe
județ este mai mic de 250, respectiv 750 de candidați,
comisia județeană va organiza un singur centru de
examen, respectiv de evaluare, fără a mai solicita
aprobarea Comisiei naționale de bacalaureat.
Art. 15. — Dacă numărul candidaților dintr-o localitate
este sub efectivul minim stabilit pentru a organiza o
comisie sau o subcomisie, aceștia vor fi, de regulă,
repartizați de către comisia județeană la centre de examen
din alte localități, la care se organizează examenul național
de bacalaureat. În aceste cazuri, inspectoratul școlar
județean este obligat să asigure, pe toată durata
examenului, cazarea candidaților care se prezintă prima
sau a doua oară la examenul național de bacalaureat.
Art. 16. — În cadrul comisiilor de examen se pot
organiza subcomisii pe profiluri, respectiv pe specializări,
eventual în funcție de limba de predare. În fiecare comisie
sau subcomisie, candidații
sunt înscriși în ordine
alfabetică, indiferent de forma de învățământ la care au

7

absolvit ultima clasă — învățământ de zi, seral sau cu
frecvență redusă.
Art. 17. — În comisiile organizate pentru candidații
aparținând minorităților naționale care au studiat în limba
maternă și care solicită susținerea probelor de examen în
limba respectivă — la obiectele studiate în această limbă
în liceu — vor fi numiți profesori de specialitate care
cunosc bine limba maternă a candidaților și care au predat
disciplina respectivă în limba maternă. Comisia județeană
va desemna un profesor care a predat disciplina respectivă
în limba maternă pentru a fi prezent la fiecare dintre
probele pentru care sunt necesare traduceri, pentru a
sprijini profesorii de specialitate la realizarea traducerii.
Art. 18. — Atribuțiile comisiilor de bacalaureat din
centrele de examen sunt următoarele:
1. organizează și răspund de desfășurarea examenului
național de bacalaureat în centrul respectiv;
2. preiau, sub semnătura președinților, de la directorul
unității de învățământ în care se află centrul de examen,
documentele necesare desfășurării examenului național de
bacalaureat. Conducerile unităților de învățământ arondate
centrului de examen răspund de corectitudinea datelor
transmise, a actelor predate, a listelor de înscriere la
examenul național de bacalaureat. Conducerea unității de
învățământ în care este organizat centrul de examen
asigură condițiile necesare organizării și desfășurării
examenului național de bacalaureat — sălile de concurs,
imprimatele pentru lucrările scrise, fotocopiatoare, fișete
pentru păstrarea documentelor de bacalaureat în deplină
siguranță;
3. verifică autenticitatea actelor, respectarea condițiilor
de participare la examen și întocmirea listelor de înscriere;
4. completează cataloagele de examen tipizate cu
numele, inițiala tatălui și prenumele candidaților, disciplinele
de examen pe care aceștia le susțin. Cataloagele de
examen tipizate se completează în două exemplare
identice: se numerotează și se ștampilează fiecare pagină;
5. repartizează candidații pe săli, pentru probele scrise,
în ordine alfabetică, afișează listele respective, cu 24 de
ore înainte de prima probă, la avizierul liceului și pe ușile
sălilor în care se desfășoară probele;
6. preiau, la momentul stabilit de către Comisia
națională de bacalaureat sau de cea județeană, sub
semnătura președintelui și a unui membru al comisiei,
subiectele și baremele de evaluare, pe care le păstrează
în condiții de securitate deplină, la sediul unității de
învățământ în care se găsește centrul de examen, în case
de fier sau în fișete metalice sigilate. Comisiile vor
respecta prevederile metodologiei în ceea ce privește
păstrarea secretă a subiectelor și a baremelor de evaluare,
deschiderea acestora și resigilarea lor;
7. sesizează imediat comisiei județene orice situație
care impune anularea unor subiecte (pierderea,
deteriorarea, desecretizarea unui subiect etc.) sau orice
altă situație apărută în timpul desfășurării examenului
național de bacalaureat;
8. stabilesc, prin tragere la sorți, repartizarea pe săli a
cadrelor didactice supraveghetoare;
9. instruiesc cadrele didactice care asigură supravegherea în sălile de examen;
10. multiplică subiectele pentru proba scrisă, imediat
după extragerea variantei de examen, sigilând apoi
originalul;
11. distribuie candidaților subiectele multiplicate pentru
probele scrise;
12. controlează, îndrumă și asigură organizarea și
desfășurarea corespunzătoare a probelor scrise;

8

MONITORUL OFICIAL AL ROMÂNIEI, PARTEA I, Nr. 130/10.II.2005

13. controlează și îndrumă activitatea tuturor persoanelor
din centru care au sarcini privind organizarea și
desfășurarea examenului național de bacalaureat;
14. iau măsuri pentru ca în spațiile în care își
desfășoară activitatea comisia de bacalaureat sau se
desfășoară probele scrise de examen să nu pătrundă
persoane străine, neautorizate de comisia județeană, de
Comisia națională de bacalaureat sau neprevăzute de
prezenta metodologie;
15. alcătuiesc și afișează lista alfabetică a candidaților
pentru probele orale și practice, cu precizarea orei la care
trebuie să se prezinte candidații;
16. examinează candidații la probele orale și la cele
practice; trec rezultatele la probele orale, precum și notele
la probele practice în fișa individuală a candidatului, imediat
după susținerea acestora;
17. afișează zilnic rezultatele la probele orale și la cele
practice, precum și rezultatele finale, la încheierea evaluării
tuturor lucrărilor scrise;
18. transcriu în catalog rezultatele la probele orale,
precum și notele la probele practice;
19. transcriu în catalog notele obținute la probele pe
care candidații le-au susținut în sesiunile anterioare și
pentru care aceștia au solicitat recunoașterea în sesiunea
respectivă, conform art. 2 alin. (2). Transcrierea în catalog
a acestor note se face pe baza adeverințelor depuse de
candidați la înscriere. Adeverințele rămân anexă la
cataloagele de examen și se păstrează permanent, ca și
acestea. Notele recunoscute din sesiunile anterioare se
marchează în catalog cu un asterisc și se va preciza, ca
notă de subsol, că au fost obținute în sesiunile anterioare;
20. asigură, prin președinte și un membru al comisiei,
transportul în deplină siguranță și predarea, cu procesverbal, la centrele zonale de evaluare, a lucrărilor scrise și
a cataloagelor de examen, completate cu numele
candidaților și denumirea probelor susținute de aceștia.
Pentru fiecare disciplină și tip de subiect, pentru care s-a
susținut probă scrisă în centrul respectiv de examen, se
asigură pentru centrul zonal de evaluare o copie a
subiectului;
21. preiau de la centrele zonale de evaluare, cu ocazia
predării lucrărilor scrise, baremele de evaluare și de notare
și le afișează în centrul de examen, după încheierea
probei scrise respective;
22. primesc de la centrele zonale de evaluare, cu
proces-verbal, prin președinte și un membru al comisiei din
centrul de examen, cataloagele completate cu notele
obținute de candidați, asigurând transportul acestora, în
deplină siguranță, la centrul de examen;
23. afișează listele cu rezultate, după primirea acestora
de la centrele zonale de evaluare;
24. primesc eventualele contestații la probele scrise;
25. transmit comisiilor din centrele zonale de evaluare
cererile candidaților care contestă notele obținute la
evaluarea inițială;
26. afișează rezultatele definitive, după rezolvarea
contestațiilor la comisia de contestații;
27. întocmesc extrase din catalog, care cuprind situația
la examen a candidaților proveniți de la alte licee decât cel
în care este organizat centrul de examen, și le transmit
liceelor respective, în vederea completării diplomelor de
bacalaureat;
28. elaborează și transmit comisiilor județene, în termen
de 4 zile de la încheierea respectivei sesiuni de examen,
rapoarte privind organizarea și desfășurarea acestuia;
29. predau directorului unității de învățământ în care s-a
organizat centrul de examen, cu proces-verbal, cataloagele

și celelalte documente întocmite pentru organizarea
examenului național de bacalaureat.
Art. 19. — Atribuțiile comisiilor de bacalaureat din
centrele zonale de evaluare sunt următoarele:
1. preiau de la comisia județeană de bacalaureat, prin
președinte și vicepreședinte, plicurile cu baremele de
evaluare și de notare și le păstrează în condiții de
securitate deplină, la sediul unității de învățământ în care
se găsește centrul de evaluare, în case de fier sau în
fișete metalice sigilate;
2. primesc, în zilele în care se susțin probe scrise, prin
proces-verbal semnat de președinte și de vicepreședinte,
lucrările scrise aduse de delegații de la fiecare centru de
examen arondat, spre a fi evaluate, și predau acestora
baremele de evaluare și de notare, pentru a fi afișate în
centrul de examen;
3. răspund de securitatea lucrărilor scrise, pe perioada
în care acestea se află în centrul de evaluare;
4. evaluează lucrările scrise, respectând baremul de
evaluare și de notare;
5. calculează și trec pe lucrări notele celor 2 evaluatori
și nota finală;
6. transcriu în cataloage notele la fiecare probă scrisă,
pentru fiecare candidat arondat centrului;
7. calculează mediile generale și le trec în cataloagele
de examen;
8. predau, prin președinte și vicepreședinți, cu procesverbal, cataloagele de examen completate și semnate de
profesorii evaluatori, delegațiilor centrului de examen;
9. primesc de la delegații centrelor de examen arondate
centrului de evaluare cererile candidaților care contestă
notele obținute la evaluarea ințială;
10. transmit comisiei județene de bacalaureat, în deplină
siguranță, lucrările scrise sigilate, ale căror note inițiale au
fost contestate;
11. primesc de la comisia județeană de bacalaureat
lucrările scrise care au fost reevaluate de comisia de
contestații și o copie de pe procesul-verbal cuprinzând
deciziile acesteia;
12. predau cu proces-verbal, prin președinte și
vicepreședinți, lucrările scrise, borderourile de evaluare
originale și celelalte documente de examen directorului
unității de învățământ în care s-a organizat centrul zonal
de evaluare.
CAPITOLUL III
Înscrierea candidaților
Art. 20. — (1) Înscrierea candidaților pentru examenul
național de bacalaureat se face la secretariatele liceelor,
numai în perioada prevăzută în calendarul examenului,
după cum urmează:
a) pentru candidații din seria curentă, tabelele de
înscriere sunt întocmite de profesorii diriginți, în
conformitate cu evidențele din licee. Tabelele cuprind
opțiunile pentru probele de examen și semnătura elevilor;
b) pentru candidații din anii precedenți, înscrierea se
face de secretarii liceului din centrul de examen la care
este arondat liceul pe care candidații l-au absolvit, pe baza
actelor prezentate de aceștia (certificate de naștere și,
după caz, de căsătorie, foaia matricolă și situația școlară
din clasele liceale). În situația schimbării domiciliului în altă
localitate, menționată ca atare în buletinul de identitate,
candidații din seriile precedente se pot înscrie pentru a
susține examenul național de bacalaureat la un liceu de
același profil, stabilit de comisia județeană de bacalaureat
din județul în care se află noul domiciliu al candidatului.

MONITORUL OFICIAL AL ROMÂNIEI, PARTEA I, Nr. 130/10.II.2005
(2) Candidații care au fost respinși la examenul național
de bacalaureat în sesiunile anului 2003 sau ale anului
2004 și care solicită recunoașterea unor probe promovate
în aceste sesiuni vor prezenta la înscriere și o adeverință
eliberată de liceul pe care candidatul l-a absolvit, din care
să reiasă rezultatele obținute la examenul de bacalaureat
în sesiunile menționate. Adeverința va preciza, pentru
fiecare sesiune, disciplina susținută și nota obținută la
fiecare dintre probele a)—f) și va indica probele pentru
care s-a solicitat recunoașterea rezultatelor din sesiunile
anterioare. În cazul în care candidatul nu s-a prezentat sau
a fost eliminat la una ori mai multe probe, acest lucru va fi
menționat în adeverință. Adeverința va fi semnată de
directorul și de secretarul unității de învățământ absolvite și
va purta sigiliul acesteia.
Art. 21. — Până la data de 15 martie toți elevii din
clasele liceale terminale își vor exprima în scris opțiunile
pentru obiectele de studiu prevăzute pentru probele la
alegere, la care doresc să susțină examenul național de
bacalaureat.
Art. 22. — Directorii unităților de învățământ liceal
centralizează opțiunile și transmit situația inspectoratelor
școlare județene, respectiv al municipiului București, până
la data de 1 aprilie.
Art. 23. — (1) Inspectoratele școlare județene, respectiv
al municipiului București, centralizează opțiunile comunicate
de licee și transmit Serviciului Național de Evaluare și
Examinare necesarul de subiecte până la data de
15 aprilie, pentru prima sesiune de examen, și până la
data de 25 iulie, pentru a doua sesiune de examen.
(2) Tabelele de înscriere la prima sesiune a examenului
național de bacalaureat, pentru absolvenții din seria
curentă, întocmite conform calendarului, se actualizează
după încheierea semestrului al doilea (prin eliminarea
candidaților corigenți, repetenți, cu situația neîncheiată sau
exmatriculați) și se transmit, în termen de 3 zile de la
încheierea cursurilor, semnate și ștampilate de director,
centrului de examen la care școala este arondată. De
corectitudinea datelor transmise centrului de examen
răspunde directorul unității de învățământ la care candidații
au absolvit cursurile liceale.
(3) Pentru a doua sesiune a examenului național de
bacalaureat, înscrierea candidaților se face conform
graficului anunțat. Pentru elevii de clasa a XII-a, care
susțin examene de corigență, se va stabili în graficul
corigențelor o zi specială de înscriere pentru sesiunea a
doua a examenului național de bacalaureat. Lista centrelor
de examen cu unitățile arondate și a centrelor zonale de
evaluare se transmite, în scris, la Direcția generală pentru
învățământ preuniversitar și, în format electronic, la
Serviciul Național de Evaluare și Examinare, până la data
de 25 iulie. Lista cadrelor didactice din rândul cărora se
vor desemna vicepreședinții comisiilor din centrele de
examen se transmite, în scris, la Direcția generală pentru
învățământ preuniversitar și, în format electronic, la Direcția
generală logistică, administrativ și resurse umane, până la
data de 25 iulie.
CAPITOLUL IV
Conținutul examenului
Art. 24. — Disciplinele de studiu la care se organizează
probele pentru examenul național de bacalaureat sunt
stabilite de Ministerul Educației și Cercetării. Precizarea
exactă a acestora, precum și a programelor de examen se
face printr-un ordin separat al ministrului educației și
cercetării.

9

CAPITOLUL V
Stabilirea subiectelor pentru probele de examen
Art. 25. — (1) Pentru fiecare probă scrisă se stabilesc
variante de subiecte din care se alege, prin tragere la
sorți, numărul subiectului probei scrise și al subiectului de
rezervă.
(2) Subiectele pentru probele de examen se realizează
la Serviciul Național de Evaluare și Examinare și se
stabilesc ținându-se seama de următoarele criterii:
a) să fie în concordanță cu programele școlare și cu
programele de bacalaureat aprobate și publicate de
Ministerul Educației și Cercetării;
b) să fie astfel formulate încât tratarea lor să angajeze
cât mai multe posibilități de analiză, de sinteză și de
generalizare din partea candidaților;
c) să asigure o cuprindere echilibrată a materiei
studiate, să aibă grad de complexitate corespunzător
conținutului programelor școlare și programelor de
bacalaureat, pentru a fi tratate în timpul stabilit;
d) să permită tratarea lor în timpul acordat candidaților
pentru rezolvare — 3 ore;
e) subiectele și baremele se vor elabora astfel încât să
se asigure unitatea de evaluare la nivel național.
Art. 26. — (1) Subiectele pentru probele orale se
elaborează la nivel național și cuprind teme (probleme) din
programele pentru bacalaureat. Tematica și cerințele
detaliate/subiectele vor fi făcute publice și transmise
inspectoratelor școlare cu cel puțin 15 zile înaintea
începerii probelor.
(2) Comisiile de examen vor asigura, prin profesorii
examinatori, întocmirea biletelor de examen în preziua
începerii probelor orale.
(3) Subiectele de pe biletele de examen vor avea un
grad de complexitate care să permită tratarea lor integrală
în maximum 10—15 minute.
CAPITOLUL VI
Pregătirea sălilor, desfășurarea probelor, evaluarea și
notarea
Art. 27. — Sălile pentru susținerea probelor vor fi, în
prealabil, adaptate acestor activități, prin:
a) dotarea corespunzătoare — se va avea în vedere
amenajarea sălilor astfel încât în fiecare sală de examen
să existe cel puțin 15 candidați;
b) eliminarea oricăror materiale didactice care i-ar putea
influența pe candidați în elaborarea răspunsurilor orale sau
a lucrărilor scrise;
c) afișarea pe ușa fiecărei săli a listei nominale cu
candidații repartizați în sala respectivă și a prevederilor
metodologiei care îi informează pe aceștia că pătrunderea
în sală cu materiale ajutătoare, cu mijloace electronice de
calcul sau de comunicare, fraudă ori tentativă de fraudă
atrage eliminarea din examen;
d) afișarea, pe ușa fiecărei săli a prevederilor din
metodologie care îi informează pe elevi că subiectele
rezolvate pe ciornă sau pe foaia cu subiectele fotocopiate
nu se iau în considerare.
Probele scrise

Art. 28. — (1) Înaintea intrării în săli, președintele
comisiei din centrul de examen instruiește supraveghetorii
în legătură cu îndatoririle ce le revin, cu prevederile
prezentei metodologii și cu informațiile pe care trebuie să
le furnizeze candidaților aflați în săli.

10

MONITORUL OFICIAL AL ROMÂNIEI, PARTEA I, Nr. 130/10.II.2005

(2) La încheierea instructajului participanții vor semna un
proces-verbal, care se va arhiva alături de celelalte
documente ale examenului.
(3) Repartizarea pe săli a personalului de supraveghere —
cadre didactice de altă specialitate decât cea la care se
susține proba, din altă unitate de învățământ decât cea din
care provin candidații — se face de președintele comisiei,
prin tragere la sorți — câte 2 pentru fiecare sală — în
ziua fiecărei probe, cu trei sferturi de oră înainte de
începerea acesteia, luându-se măsuri să nu rămână
aceleași formații de supraveghere în zile diferite și nici
aceiași supraveghetori pentru aceleași săli, la probe
diferite.
(4) Supraveghetorii care intră în săli după ce au fost
instruiți și care au semnat fișa de atribuții primesc din
partea președintelui listele cu candidații, modelul procesuluiverbal de predare/primire a lucrărilor scrise, hârtie tipizată
pentru lucrări și hârtie ștampilată pentru ciorne. Numărul de
coli de examen și numărul de coli pentru ciorne primite
pentru fiecare sală de examen vor fi consemnate în
procesul-verbal de instruire, care va fi semnat de fiecare
supraveghetor și de președintele comisiei de examen.
(5) Se interzice supraveghetorilor să pătrundă în sală cu
telefoane mobile, precum și cu ziare, reviste, cărți etc.
Art. 29. — (1) Accesul candidaților în săli este permis,
pe baza buletinului/cărții de identitate sau a pașaportului,
cel mai târziu cu 30 de minute înainte de începerea
probei.
(2) Se interzice candidaților să pătrundă în sală cu orice
fel de lucrări (manuale, dicționare, notițe, însemnări, tabele
de logaritmi etc., cu excepția celor prevăzute în mod
expres în foaia cu subiectele de examen), care ar putea fi
utilizate pentru rezolvarea subiectelor, precum și cu orice
mijloc electronic de calcul sau de comunicare. Candidații
pot introduce în săli și pot folosi în timpul examenului
național de bacalaureat acele materiale (dicționar la
disciplina Limba latină, planul de conturi la disciplina
Contabilitate) a căror posibilitate de utilizare este
menționată explicit pe subiectul de examen. Profesorii
supraveghetori vor verifica respectarea acestei prevederi
înainte de aducerea subiectelor în săli. Nerespectarea
acestor dispoziții duce la sancționarea supraveghetorilor și
la eliminarea din sală a candidatului de către președintele
comisiei de examen, indiferent dacă materialele interzise au
fost folosite sau nu.
(3) Înainte de aducerea subiectelor în săli
supraveghetorii vor explica elevilor modul de desfășurare a
probei și modul de completare a datelor personale pe foaia
tipizată. Se va insista asupra faptului că rezolvarea
subiectelor se face exclusiv pe foaia tipizată și că soluțiile
scrise pe ciorne sau pe foaia cu subiecte nu se iau în
considerare.
(4) Candidații se așază câte unul în bancă, în ordine
alfabetică, conform listelor afișate. Fiecare candidat
primește o coală de hârtie tipizată pe care își scrie cu
majuscule numele, prenumele și completează citeț celelalte
date de pe colțul ce urmează a fi lipit. Colțul colii tipizate
va fi lipit, după distribuirea subiectelor în săli, numai după
ce cadrele didactice care supraveghează în sală au
verificat identitatea candidaților și completarea corectă a
tuturor datelor prevăzute și după ce supraveghetorii
semnează în interiorul porțiunii care urmează a fi sigilată.
Pentru lipirea colțului lucrării se va folosi lipici sau același
tip de etichete autocolante pentru toate centrele de
examen dintr-un județ. Președintele comisiei va semna și
va pune ștampila-tip îBacalaureat 2005 — C.E.“ peste

colțul închis și lipit al lucrării. Aceste operații se vor încheia
înaintea ieșirii primului elev din sala de examen.
(5) Înscrierea numelui candidatului pe foile tipizate în
afara rubricii care se sigilează și orice alte semne
distinctive, care ar permite identificarea lucrării, atrag
anularea lucrării scrise respective.
(6) Pentru ciorne, candidații vor primi coli obișnuite de
hârtie, marcate cu ștampila îBacalaureat 2005 — C.E.“
Art. 30. — (1) După anunțarea variantei de subiect
extrase de Comisia națională de bacalaureat, președintele
și membrii acesteia verifică dacă subiectele primite de la
comisia județeană pentru respectiva probă scrisă au fost
păstrate secrete. Un membru al Comisiei naționale de
bacalaureat extrage varianta anunțată, după care plicul cu
celelalte variante se sigilează, se semnează de toți cei
prezenți și este păstrat în condiții de securitate deplină în
casa de fier sau în dulap metalic sigilat. La deschiderea
subiectelor se va alcătui un proces-verbal semnat de toți
cei prezenți.
(2) Se multiplică subiectele în număr egal cu numărul
candidaților, după care se introduc în plicuri care se
sigilează, urmând să fie distribuite în săli. Candidații care
susțin probele în limbile minorităților naționale vor primi
simultan atât subiect în limba maternă, cât și subiect în
limba română.
(3) Nici un membru al Comisiei naționale de
bacalaureat nu poate părăsi centrul de examen și nu poate
comunica în exterior conținutul subiectelor de examen până
la încheierea probei. Candidații pot părăsi centrul de
examen cel mai devreme după o oră și jumătate de la
distribuirea subiectelor în săli.
(4) Supraveghetorii de săli primesc plicurile cu subiecte
de la președinte, vicepreședinte sau un membru al comisiei
de examen, verifică integritatea acestora, le deschid și
distribuie subiectele multiplicate fiecărui candidat. La
încheierea acestor operații, începe rezolvarea subiectelor
de către candidați.
(5) Punctajul acordat fiecărui subiect se va transmite
candidaților o dată cu subiectul, iar baremul de evaluare va
fi afișat la avizierul centrului de examen după încheierea
probei scrise.
(6) Comisia de examen va lua toate măsurile pentru a
pregăti în mod corespunzător operația de multiplicare,
astfel încât să fie asigurat în cel mai scurt timp posibil un
subiect pentru fiecare candidat.
Art. 31. — (1) Președintele, vicepreședintele sau un
membru al comisiei de examen verifică, în toate sălile de
examen, dacă subiectele multiplicate pentru fiecare
candidat sunt complete și corespund cu filiera, profilul,
specializarea și opțiunea candidatului. Dacă subiectele se
traduc în limbi ale minorităților naționale, se verifică același
lucru și pentru subiectele traduse.
(2) Nu este permis președintelui, vicepreședintelui și
membrilor comisiei de examen să dea elevilor indicații
referitoare la rezolvarea subiectelor, să facă modificări ale
subiectelor sau baremelor. Orice nelămurire legată de
subiecte se discută direct cu Comisia națională de
bacalaureat.
(3) Din momentul deschiderii plicului cu subiecte nici un
candidat nu mai poate intra în sală și nici un candidat nu
o poate părăsi decât dacă predă lucrarea scrisă și
semnează de predare a acesteia. Candidații care nu se
află în sală în momentul deschiderii plicului cu subiecte
pierd dreptul de a mai susține proba respectivă.
(4) În cazuri excepționale, dacă un candidat se simte
rău și solicită părăsirea temporară a sălii, el este însoțit de

MONITORUL OFICIAL AL ROMÂNIEI, PARTEA I, Nr. 130/10.II.2005
unul dintre profesorii care supraveghează, până la
înapoierea în sala de examen.
Art. 32. — (1) Timpul destinat elaborării unei lucrări
scrise este de 3 ore, socotit din momentul în care s-a
încheiat distribuirea subiectelor fotocopiate pentru fiecare
candidat.
(2) Pentru elaborarea lucrării scrise, candidații folosesc
numai cerneală sau pastă de culoare albastră, iar pentru
executarea schemelor și a desenelor folosesc numai creion
negru.
(3) Se interzice folosirea în timpul probelor scrise a
minicalculatoarelor, a riglelor de calcul și a altor mijloace
de calcul. Nu se folosește altă hârtie decât cea distribuită
candidaților de supraveghetori. Fiecare candidat primește
atâtea coli tipizate câte îi sunt necesare.
(4) Candidații care doresc să corecteze o greșeală taie
fiecare rând din pasajul greșit cu o linie orizontală. În cazul
în care unii candidați, din diferite motive (corectări
numeroase și greșeli care ar putea fi interpretate drept
semn de recunoaștere), doresc să își transcrie lucrarea
fără să depășească timpul stabilit, aceștia primesc alte coli
tipizate. Acest lucru este consemnat de către
supraveghetori în procesul-verbal de predare-primire a
lucrărilor scrise. Colile folosite inițial se anulează pe loc de
către supraveghetori, menționându-se pe ele îanulat“, se
semnează de cei 2 supraveghetori și se păstrează în
condițiile stabilite pentru lucrările scrise.
(5) Fiecare candidat primește atâtea coli de ciornă câte
îi sunt necesare.
Art. 33. — (1) În timpul desfășurării probelor scrise
supraveghetorii de săli nu dau candidaților nici o indicație,
nu discută între ei și nu rezolvă subiectul de examen. Unul
dintre supraveghetori stă în fața clasei, celălalt în spatele
ei și nu au alte preocupări în afară de supraveghere. În
cazul în care aceștia încalcă aceste dispoziții, președintele
comisiei de examen poate decide înlocuirea lor și, dacă
este cazul, face și propuneri de sancționare.
(2) În timpul desfășurării probelor scrise, supraveghetorii
de săli răspund de asigurarea ordinii și a liniștii în sala de
examen, precum și de respectarea de către candidați a
tuturor prevederilor prezentei metodologii. Supraveghetorii
au obligația să verifice dacă elevii au pătruns în sală cu
materiale interzise prin prezenta metodologie sau cu alte
materiale care le-ar permite ori le-ar facilita rezolvarea
subiectelor de examen și să ia măsurile ce se impun. De
asemenea, supraveghetorii nu permit candidaților să
comunice în nici un fel între ei și sesizează președintele
comisiei de examen asupra oricărei încălcări a prezentei
metodologii.
(3) În timpul desfășurării probelor scrise, în sălile de
examen au voie să intre numai:
a) președintele, vicepreședintele și secretarul comisiei
din centrul de examen;
b) membrii comisiei din centrul de examen;
c) persoane împuternicite cu delegație de către Comisia
națională de bacalaureat sau de comisia județeană de
bacalaureat/a municipiului București pentru a controla
desfășurarea examenului național de bacalaureat.
Art. 34. — (1) Pe măsură ce își încheie lucrările,
candidații le predau supaveghetorilor.
(2) La expirarea celor 3 ore acordate, candidații predau
lucrările în faza în care se află, fiind interzisă depășirea
timpului stabilit. Trei candidați rămân în sală până la
predarea ultimei lucrări.
(3) La predarea lucrărilor, supraveghetorii barează
spațiile nescrise, verifică numărul de pagini și îl trec în
procesele-verbale de predare-primire pe care le semnează

11

candidații, precum și în rubrica prevăzută pe prima pagină
a lucrării.
(4) Ciornele și lucrările anulate se strâng separat și se
păstrează în centrul de examen.
(5) Supraveghetorii duc lucrările scrise din sala de
examen la sala în care se află președintele și ceilalți
membri ai comisiei de examen și le predau acestora sub
semnătură. Aceștia verifică dacă numărul lucrărilor predate
corespunde cu numărul semnăturilor din procesul-verbal de
predare a lucrărilor scrise și dacă numărul de pagini al
fiecărei lucrări coincide cu cel înscris pe lucrare și în
procesul-verbal.
(6) Pe măsură ce se încheie susținerea probelor scrise,
toate lucrările scrise se transportă și se predau de către
președinte și un membru al comisiei centrului de examen,
pe bază de proces-verbal, președintelui și vicepreședintelui
din centrul zonal de evaluare. După încheierea ultimei
probe, se predau la centrul zonal de evaluare și
cataloagele de examen, în două exemplare.
Art. 35. — (1) Președintele și vicepreședintele din
centrul zonal de evaluare primesc, pe bază de procesverbal, lucrările scrise aduse de la fiecare centru de
examen arondat, spre a fi evaluate.
(2) Toate lucrările primite în centrul de examen la
aceeași disciplină, din cadrul aceleiași probe de examen,
având același tip de subiect, sunt amestecate de
președintele și vicepreședintele comisiei de corectare, apoi
sunt grupate în seturi și numerotate de la 1 la n. De
regulă, seturile cuprind 100 de lucrări. Seturile de lucrări se
introduc în dosare (plicuri), după ce pe fiecare lucrare s-a
scris și numărul de ordine al dosarului (plicului).
(3) Dosarele cu lucrările numerotate sunt predate de
președinte sau de vicepreședinte, cu proces-verbal de
predare-primire, profesorilor evaluatori desemnați de
președinte. Procesul-verbal conține data, ora, numele
persoanelor care predau/preiau lucrări, disciplina de
examen, numărul lucrărilor predate/primite și numerele de
ordine ale acestora. Profesorii evaluatori nu vor cunoaște
de la care centru de examen provin lucrările pe care
trebuie să le evalueze.
(4) Evaluarea și notarea lucrărilor scrise din fiecare set
se efectuează de 2 profesori evaluatori, care lucrează în
mod obligatoriu în încăperi separate, stabilite de
președintele comisiei centrului de evaluare. În fiecare sală
se află cel puțin 3 profesori evaluatori. Schimbarea
lucrărilor de la primul evaluator la al doilea și invers se va
face în prezența președintelui sau a vicepreședintelui
comisiei centrului de evaluare. Pe perioada evaluării au
voie să intre în săli, în afara evaluatorilor înșiși, doar
președintele și vicepreședintele comisiei județene de
bacalaureat/a municipiului București, președintele și
vicepreședintele centrului de evaluare, reprezentanții
Comisiei naționale de bacalaureat, persoane împuternicite
cu delegație de către comisia județeană de bacalaureat/a
municipiului București pentru a controla desfășurarea
examenului național de bacalaureat.
(5) Fiecare lucrare se evaluează și se apreciază de
fiecare evaluator, separat, cu note de la 10 la 1,
respectându-se baremele de evaluare și de notare stabilite
de Comisia națională de bacalaureat. Greșelile vor fi
evidențiate prin subliniere cu pix, stilou sau creion de
culoare roșie. Evaluarea și notarea pe baza baremului se
înregistrează în borderouri separate pentru fiecare
evaluator.
(6) Zilnic, după terminarea programului de evaluare și
de notare, seturile de lucrări și borderourile individuale de
notare (închise în plicuri sigilate) se predau, cu procesverbal asemănător celui de la alin. (3), președintelui sau

12

MONITORUL OFICIAL AL ROMÂNIEI, PARTEA I, Nr. 130/10.II.2005

vicepreședintelui pentru a fi păstrate în case de fier sau în
dulapuri metalice, închise și sigilate. Procesele-verbale fac
parte din documentele de examen și se păstrează în
același regim cu lucrările scrise. Cheile și sigiliul de la
fișetele în care sunt depozitate lucrările scrise și celelalte
documente ale examenului național de bacalaureat vor fi
păstrate separat de președinte și de unul dintre
vicepreședinți.
Art. 36. — (1) După încheierea de către ambii profesori
a acțiunii de evaluare și de notare, borderourile întocmite
și semnate de fiecare profesor evaluator sunt predate
președintelui comisiei centrului de evaluare o dată cu
lucrările evaluate. După ce președintele comisiei centrului
de evaluare se asigură că între notele acordate de cei 2
profesori evaluatori este o diferență de cel mult un punct,
notele obținute se trec pe fiecare lucrare, cu cerneală
roșie, de profesorii evaluatori și se semnează de aceștia.
Media finală se trece pe lucrare, în prezența profesorilor
evaluatori, de către președintele comisiei centrului de
evaluare centrului de evaluare. Președintele comisiei
centrului de evaluare verifică media finală, ca medie
aritmetică cu două zecimale a notelor acordate de
evaluatori, fără rotunjire, și semnează alături de evaluatori.
(2) În cazul în care se constată o diferență mai mare
de un punct între notele celor 2 evaluatori, președintele
repartizează lucrarea spre reevaluare unui alt profesor de
specialitate care, în prezența profesorilor evaluatori inițiali,
stabilește nota finală a lucrării. Nota dată la reevaluare
este nota care se trece pe lucrare; sub notă vor semna
cei 3 evaluatori și președintele comisiei centrului de
evaluare. Numărul setului și numărul de ordine al lucrărilor
care necesită a treia evaluare sunt consemnate într-un
proces-verbal, semnat de cei amintiți anterior.
Art. 37. — (1) După ce toate lucrările scrise au fost
evaluate și notate, acestea se deschid, în prezența
președintelui, a vicepreședintelui din centrul de evaluare și
a profesorilor evaluatori de la disciplina respectivă, iar
notele finale se înregistrează imediat în cataloagele de
examen de către secretari, cu cerneală albastră sau
neagră.
(2) Eventualele corectări ale erorilor de transcriere a
notelor finale în cataloagele de examen se fac numai cu
cerneală roșie sau cu pix roșu, de către persoana din
comisia centrului de evaluare care a greșit, sub semnătură,
iar președintele comisiei centrului de evaluare
contrasemnează și ștampilează.
(3) Cataloagele completate cu notele de la probele
scrise și media generală, semnate de profesorii evaluatori
la rubrica prevăzută în acest scop și de președintele,
vicepreședintele și secretarul comisiei de evaluare pe
fiecare pagină, se predau, cu proces-verbal, președintelui și
celui de-al doilea delegat al comisiei din centrul de
examen, pentru a fi transportate la centrul respectiv.
Probele orale și practice

Art. 38. — (1) Candidații intră în sala de examen în
ordinea afișată, respectându-se ora prevăzută pentru
fiecare grupă. Fiecare candidat prezintă comisiei de
examen documentul de identitate și fișa individuală pentru
consemnarea rezultatelor la examinările orale și practice.
Comisia de bacalaureat verifică identitatea fiecărui candidat.
(2) Candidatul la probele orale extrage un bilet și
primește hârtie ștampilată pentru ciornă. El are dreptul să
ia un al doilea bilet, caz în care nota va fi scăzută cu
două puncte.
(3) Pentru elaborarea răspunsurilor se acordă fiecărui
candidat 15—20 de minute.
(4) Examinarea orală se realizează de către cei
2 profesori examinatori membri ai comisiei de examen.
Profesorii examinatori pot interveni cu înrebări lămuritoare
sau suplimentare, de regulă după ce candidatul și-a
prezentat răspunsurile.

(5) Examinarea la probele orale se desfășoară în
prezența a cel puțin 3 candidați.
Art. 39. — (1) Fiecare profesor examinator evaluează
răspunsul candidatului de la probele orale cu note întregi
de la 1 la 10, în funcție de punctajul orientativ de
evaluare. Dacă baremul conduce la punctaje fracționare,
acestea se rotunjesc la cel mai apropiat întreg (în cazul
fracțiunilor de 50 de sutimi, rotunjirea se face în favoarea
elevului). Punctajul de evaluare va fi consemnat pe
borderourile individuale ale profesorilor examinatori.
(2) Dacă între notele celor 2 examinatori există o
diferență de cel mult un punct, atunci se calculează nota
finală la proba orală respectivă, ca medie aritmetică cu
două zecimale, fără rotunjire din notele acordate de cei
2 examinatori. Președintele comisiei de examen mediază
situațiile în care diferența dintre notele celor 2 evaluatori
este mai mare de un punct și hotărârea sa, fundamentată
pe punctajul acordat candidatului de cei 2 examinatori, este
definitivă. Situațiile în care este necesară medierea
președintelui sunt consemnate într-un proces-verbal, la care
se atașează copii de pe evaluările celor 2 examinatori.
(3) Fiecare profesor trece în borderou nota acordată, iar
președintele nota finală. Nota finală la examenul oral se
trece în catalog și în fișa individuală a candidatului, cu
semnătura celor 2 profesori examinatori. La fiecare probă
orală fișa individuală pentru consemnarea rezultatelor la
examinările orale și practice se înmânează candidatului,
după consemnarea notei.
(4) După susținerea probei orale, candidatul predă
biletul de examen și ciorna semnată.
(5) Un candidat se consideră promovat la proba orală
dacă a obținut minimum nota finală 5 (cinci) la respectiva
probă. În caz contrar, candidatul este declarat îrespins“ la
proba orală respectivă.
(6) Probele orale sunt eliminatorii. Candidatul care a
obținut o notă sub 5 (cinci) sau nu s-a prezentat la o
probă orală este declarat îrespins“, respectiv îneprezentat“,
la examenul național de bacalaureat și nu mai participă la
probele următoare.
Art. 40. — Desfășurarea probelor orale are caracter
public. În unele situații, președintele poate dispune
întreruperea examinării și eliminarea din sală a persoanelor
cu atitudine și comportament necorespunzătoare.
Art. 41. — Notele de la probele practice se trec în fișa
individuală a candidatului, imediat după încheierea susținerii
probei de către acesta. Apoi fișa se înmânează
candidatului.
CAPITOLUL VII
Stabilirea și comunicarea rezultatelor
Art. 42. — (1) După încheierea probelor din cadrul
examenului național de bacalaureat și după evaluarea și
notarea tuturor lucrărilor scrise, se comunică rezultatele
finale pentru toți candidații.
(2) Pentru fiecare candidat care a obținut cel puțin nota
5 (cinci) la toate probele orale, scrise sau practice de
examen, se calculează media generală de bacalaureat ca
medie aritmetică, cu două zecimale, fără rotunjire, din
notele obținute la probele orale, scrise sau practice de
examen.
(3) Pentru candidații din seriile precedente, care au
solicitat recunoașterea unor probe orale care au fost
evaluate cu calificativul îadmis“ și care au obținut cel puțin
nota 5 (cinci) la fiecare dintre celelalte probe, se
calculează media generală de bacalaureat ca medie
aritmetică, cu două zecimale, fără rotunjire, din notele

MONITORUL OFICIAL AL ROMÂNIEI, PARTEA I, Nr. 130/10.II.2005
obținute la probele orale, scrise sau practice de examen,
care au fost apreciate cu note.
(4) Nu se calculează media generală pentru candidații
care nu au promovat una sau mai multe probe, care nu
s-au prezentat la toate probele sau care au fost eliminați
la o probă.
(5) Se consideră că un candidat a promovat toate
probele și deci a promovat examenul de bacalaureat,
dacă acesta îndeplinește simultan următoarele condiții: a
obținut cel puțin nota 5 sau calificativul îadmis“ la fiecare
probă orală, a obținut cel puțin nota 5 la fiecare probă
scrisă sau practică de examen și are media generală
minimum 6,00. În acest caz, candidatul este declarat
îreușit“. Pentru candidații care obțin media generală 5,99,
media generală se rotunjește la 6,00.
(6) Candidații care s-au prezentat la toate probele de
examen, dar nu îndeplinesc simultan condițiile menționate
la alin. (4) sunt declarați îrespinși“.
(7) Candidații care au promovat probele orale, dar au
lipsit la cel puțin o probă scrisă de examen sunt declarați
îneprezentați“. Un candidat care a absentat la o probă
scrisă se poate prezenta la probele scrise următoare, dar
nu i se calculează media generală. Se consideră că acești
candidați nu au promovat examenul național de
bacalaureat.
(8) Candidații care au fost eliminați de la o probă nu
mai pot participa la probele următoare și sunt declarați
îeliminați din examen“. Se consideră că acești candidați nu
au promovat examenul național de bacalaureat.
(9) Candidaților declarați îrespinși“, îneprezentați“ sau
îeliminați din examen“ li se consemnează aceasta pe foaia
matricolă. Mențiunea respectivă se face și în registrul
matricol. În cazul candidaților proveniți de la alte unități de
învățământ, comisia de examen va anunța în scris
rezultatul la liceele de unde provin candidații.
(10) Pentru comunicarea rezultatelor finale ale examenului
național de bacalaureat se întocmesc și se afișează liste
nominale care cuprind: numele și prenumele candidaților,
notele obținute la fiecare probă scrisă, practică sau orală,
media generală (acolo unde este cazul) și rezultatul final
(îreușit“, îrespins“, îneprezentat“, îeliminat din examen“).
(11) Pentru candidații care au solicitat recunoașterea
unor probe promovate în sesiunile anterioare, în lista
menționată la alin. (10), notele recunoscute din sesiunile
anterioare se marchează cu un asterisc și se precizează,
ca notă de subsol, faptul că au fost obținute în sesiunile
anterioare.
Art. 43. — Pentru candidații proveniți de la alte licee
decât cel în care este organizat centrul de examen,
comisia de examen întocmește extrase din catalog, care
cuprind situația lor la examen și le transmite liceelor
respective, în vederea completării diplomelor de
bacalaureat.
CAPITOLUL VIII
Depunerea și rezolvarea contestațiilor
Art. 44. — (1) Nu se admit contestații la probele orale
și practice, cu excepția probei de dicteu melodic și
armonic, de la profilul artistic — muzică.
(2) Contestațiile la probele scrise se depun și se
înregistrează la centrul de examen, în perioada prevăzută
de calendarul examenului național de bacalaureat.
(3) Președintele împreună cu un membru al comisiei din
centrul de examen primesc contestațiile și le înregistrează.

13

(4) Cererile prin care se contestă notele obținute la
evaluarea inițială, însoțite de un borderou în care se
precizează numele contestatarilor și probele, respectiv
disciplina/disciplinele, pentru care este depusă contestația,
se înaintează comisiei din centrul zonal de evaluare, de un
delegat al comisiei din centrul de examen.
(5) După primirea de la centrele de examen a cererilor
prin care se contestă notele obținute la evaluarea inițială,
în centrul zonal de evaluare, lucrările candidaților care au
depus contestații se închid pentru a deveni secrete în ceea
ce privește centrul de examen, numărul acordat inițial
lucrării, numele candidatului și notele acordate. Secretizarea
se face, în toate centrele zonale de evaluare din județ, cu
același tip de hârtie pusă la dispoziție de comisia
județeană de bacalaureat/a municipiului București. După
aceasta se aplică ștampila îBacalaureat 2005 — C.Z.E.“,
iar lucrările se înaintează, prin delegat, comisiei județene
de bacalaureat. Aceasta transmite lucrările comisiei de
contestații nominalizate de Comisia națională de
bacalaureat, singura în măsură să acorde o nouă notă
lucrării. Totodată, se transmite un borderou în care se
menționează proba de examen, disciplina, tipul de subiect,
numărul de ordine al lucrărilor și numărul de pagini pentru
fiecare lucrare.
(6) Comisia națională de bacalaureat poate stabili
organizarea de centre de contestații la nivel județean sau
regional. Componența comisiei de contestații din centrele
județene sau regionale este stabilită de comisia județeană
de bacalaureat cu acordul Comisiei naționale de
bacalaureat.
(7) Comisia națională de bacalaureat stabilește și
transmite comisiilor județene de bacalaureat în care județ
trebuie transmise lucrările pentru contestații. Comisia
județeană de bacalaureat transmite la comisia de
contestații indicată de Comisia națională de bacalaureat
lucrările ale căror note inițiale au fost contestate în centrele
de examen din județ.
Art. 45.— (1) Comisiile județene sau regionale de
contestații au următoarea componență:
— președinte — un inspector școlar general adjunct al
județului respectiv, altul decât cel numit eventual în comisia
județeană de bacalaureat/a municipiului București;
— vicepreședinte — un inspector școlar de specialitate;
— 1—2 secretari — inspectori școlari, cadre didactice;
— membri — câte 2 profesori pentru fiecare disciplină
și pentru maximum 100 de lucrări contestate.
(2) În fiecare an, membrii comisiei de contestații vor fi
alți profesori decât cei din anul anterior. Alegerea
evaluatorilor se face prin tragere la sorți, dintr-o listă de
profesori recunoscuți pentru competența profesională și
probitatea lor morală. La dosarul comisiei județene se vor
afla atât deciziile de numire ale profesorilor evaluatori din
comisia de contestații din anul curent, cât și ale celor din
anul precedent.
Art. 46. — (1) Comisiile județene/a municipiului
București sau regionale de contestații reevaluează lucrările
primite și acordă note lucrărilor contestate, conform
baremelor pentru probele scrise.
(2) Pentru lucrările care au primit la comisia de evaluare
note de până la 9,50, nota acordată inițial se modiifică,
prin creștere sau descreștere, dacă între nota inițială și
nota acordată de comisia de contestații se va constata o
diferență de cel puțin 0,50 puncte. Dacă diferența dintre
cele două note este mai mică de 0,05 puncte, nota inițială
rămâne neschimbată.

14

MONITORUL OFICIAL AL ROMÂNIEI, PARTEA I, Nr. 130/10.II.2005

(3) Pentru lucrările care au primit inițial cel puțin nota
9,50, nota definitivă este nota acordată de comisia de
contestații.
(4) Notele stabilite de comisia de contestații, conform
alin. (2) și (3), sunt definitive după validarea lor de către
președintele comisiei. Deciziile comisiei de contestații se
consemnează într-un proces-verbal care este semnat de
către toți membrii comisiei.
(5) Lucrările scrise se restituie comisiilor județene de
bacalaureat de la care provin, care le distribuie centrelor
de evaluare, împreună cu o copie de pe procesul-verbal.
O copie a procesului-verbal în care sunt consemnate
deciziile comisiei de contestații este predată delegatului
fiecărui centru de examen care a înaintat cereri de
reevaluare a lucrărilor scrise. Borderourile de corectare de
la comisia de contestații și procesul-verbal se păstrează la
sediul inspectoratului școlar respectiv timp de 2 ani.
(6) În cazul în care se constată diferențe mai mari de
1,50 puncte — în plus sau în minus — între nota inițială
și nota de la contestații, inspectoratele școlare analizează
situația în termen de 30 de zile de la terminarea
contestațiilor, consultând profesorii evaluatori din ambele
comisii (cea din centrul zonal de evaluare și cea de la
contestații) și decid sancționarea celor vinovați. Comisia
națională de bacalaureat va fi înștiințată de sancțiunile
aplicate, până la data de 1 noiembrie a anului în care s-a
desfășurat examenul.
(7) În perioada de evaluare a probelor scrise sau
ulterior, Comisia națională de bacalaureat poate desemna,
după caz, comisii de reevaluare prin sondaj a unui număr
de lucrări, urmărindu-se corectitudinea respectării
baremelor. Comisia națională de bacalaureat propune
inspectoratelor școlare sancțiuni, în cazul constatării unor
nereguli flagrante. Reevaluarea nu conduce la modificarea
notelor candidaților.
Art. 47. — (1) Comisiile de bacalaureat din centrele de
examen operează în cataloage schimbările care se impun
după aflarea rezultatelor la contestații, recalculează, după
caz, media generală de bacalaureat și rectifică în mod
corespunzător rezultatul examenului.
(2) Rezultatele la contestații se comunică celor în drept
prin afișare la avizierul centrului de examen, conform
calendarului examenului național de bacalaureat.
CAPITOLUL IX
Dispoziții finale
Art. 48. — Comisiile de bacalaureat din centrele de
examen și din centrele zonale de evaluare și din comisiile
județene de bacalaureat/a municipiului București au
obligația să informeze telefonic în cel mai scurt timp
Comisia națională de bacalaureat cu privire la neregulile
care apar în organizarea și desfășurarea examenului
național de bacalaureat, precum și despre neprezentarea
unor președinți, în vederea înlocuirii acestora.
Art. 49. — (1) Toate documentele întocmite în centrul
de examen pentru bacalaureat se păstrează în arhiva
unității școlare în care a fost organizat centrul de examen,
până la sfârșitul anului școlar următor, cu excepția
cataloagelor, care se păstrează permanent.
(2) Subiectele care se deschid la comisiile din centrele
de examen se vor introduce în plicuri care vor purta
semnăturile președintelui și ale membrilor comisiei, ora și
data deschiderii; ele vor fi ștampilate și se vor păstra timp
de un an în arhiva unității școlare în care a fost organizat
centrul de examen.

(3) Lucrările scrise și borderourile de notare,
autentificate de președinții centrelor zonale de evaluare, se
predau, cu proces-verbal, directorului unității de învățământ
în care s-a organizat centrul zonal de evaluare și se
păstrează până la sfârșitul anului școlar următor.
Art. 50. — (1) Diplomele de bacalaureat se
completează cu datele din cataloagele de examen numai
de către secretarii liceelor la care absolvenții au promovat
ultima clasă și vor fi semnate de președintele comisiei din
centrul de examen, în termen de cel mult 10 zile de la
terminarea examenului național de bacalaureat.
(2) În cazuri excepționale, diplomele pot fi semnate de
către președintele comisiei județene de bacalaureat.
Art. 51. — (1) Raportul comisiei județene de
bacalaureat privind rezultatele examenului național de
bacalaureat organizat și desfășurat în liceele din județ se
transmite, prin delegat sau prin poștă, la Ministerul
Educației și Cercetării — Direcția generală pentru
învățământ preuniversitar și la Serviciul Național de
Evaluare și Examinare, în termen de 10 zile de la afișarea
rezultatelor. Raportul va cuprinde:
a) situația numerică a tuturor candidaților, pe ansamblu
și la fiecare probă de examen; situația elevilor promovați,
pe tranșe de medii;
b) semnalarea situațiilor deosebite — folosirea
subiectelor de rezervă, înlocuirea unor președinți și a unor
membri ai comisiei;
c) aprecieri cu privire la subiectele probelor scrise din
punct de vedere al complexității, al concordanței cu
programele școlare, asupra modului în care subiectele au
solicitat capacitățile intelectuale ale candidaților etc.;
d) sugestii și soluții pentru perfecționarea organizării și a
desfășurării examenului național de bacalaureat;
e) analiza modului de desfășurare a contestațiilor și
rezultatele statistice ale acestora, concluzii și propuneri;
f) informații despre sancțiunile aplicate și numele
persoanelor sancționate, inclusiv despre personalul didactic
căruia comisia județeană de bacalaureat a decis să-i retragă
dreptul de a participa la examenele naționale de bacalaureat.
(2) Un exemplar al raportului va fi trimis fiecărei unități
școlare din județ.
(3) Situația menționată la alin. (1) lit. a) se trimite și
prin poșta electronică la Direcția generală logistică,
administrativ și resurse umane din Ministerul Educației și
Cercetării și la Serviciul Național de Evaluare și Examinare,
în termen de 10 zile de la afișarea rezultatelor.
Art. 52. — (1) Până la data de 1 noiembrie,
inspectoratele școlare vor alcătui un raport special despre
examenul național de bacalaureat din anul în curs, care va
fi trimis în copie și la Ministerul Educației și Cercetării, la
Direcția generală pentru învățământ preuniversitar. Un
exemplar al raportului anual va fi trimis fiecărei unități
școlare din județ.
(2) Raportul va cuprinde informații despre monitorizarea
desfășurării examenului național de bacalaureat, inclusiv
date despre eșantioanele de lucrări reevaluate la decizia
Comisiei naționale de bacalaureat sau județene. Comisia
județeană de bacalaureat va decide reevaluarea de lucrări
la cel puțin 3 discipline de examen, pentru examenul
național de bacalaureat. Numărul minim de lucrări
reevaluate la o disciplină va fi de 50, iar criteriile de
selectare a lucrărilor vor fi stabilite de inspectoratul școlar.
Inspectorii școlari de specialitate vor coordona evaluarea
eșantioanelor și vor prezenta în scris inspectorului general
concluziile acestei reevaluări. În urma reevaluării,
inspectorul școlar general poate propune, în situații bine
justificate, aplicarea de sancțiuni, conform Statutului
personalului didactic și prezentei metodologii. Raportul

MONITORUL OFICIAL AL ROMÂNIEI, PARTEA I, Nr. 130/10.II.2005
anual va cuprinde informații despre sancțiunile aplicate și
numele persoanelor sancționate, inclusiv despre personalul
didactic căruia comisia județeană a decis să-i retragă
dreptul de a participa la examenele naționale de
bacalaureat.
Art. 53. — (1) Respectarea întocmai a prezentei
metodologii este obligatorie pentru toate persoanele
implicate în desfășurarea examenului național de
bacalaureat.
(2) Orice abatere comisă și dovedită cu probe se
sancționează după cum urmează:
a) candidații care în timpul desfășurării probelor de
examen au introdus în sălile de examen materiale
ajutătoare sau mijloace electronice de calcul ori de
comunicare sau care sunt surprinși copiind ori transmițând
soluții ale subiectelor sunt eliminați din examen, pierzând
sesiunea respectivă;
b) cadrele didactice care, în perioada examenului, comit
fapte cu caracter infracțional (furnizarea soluțiilor problemei,
înlocuiri de lucrări, falsificări de lucrări) sau au manifestări
care atestă neglijență în îndeplinirea atribuțiilor de
supraveghetor (tolerarea unor acțiuni sau intenții de fraudă
ale candidaților, părăsirea nejustificată a sălii de examen
etc.) sunt sancționate în conformitate cu prevederile
Statutului personalului didactic sau, după caz, ale Codului
penal; aceste cadre didactice vor fi imediat înlocuite din
comisie și li se va interzice participarea în comisiile de
examen în sesiunile următoare;
c) profesorii evaluatori care săvârșesc fapte cu caracter
infracțional (înlocuiri de lucrări, falsificări de lucrări,
modificări de note etc.) sau care manifestă neglijență în
îndeplinirea răspunderilor de examinator/evaluator se
sancționează conform prevederilor Statutului personalului
didactic și, după caz, ale Codului penal; acestor cadre
didactice li se va interzice participarea în comisiile de
examen în sesiunile următoare.
(3) Procedura de sancționare pentru abaterile
personalului didactic menționate în prezenta metodologie se
desfășoară în conformitate cu prevederile art. 117—123 din
Legea nr. 128/1997 privind Statutul personalului didactic.
Punctul de plecare al cercetării este procesul-verbal alcătuit
de organele de control. În baza aceluiași proces-verbal,
inspectoratul școlar propune sancțiunea. Inspectoratul școlar
va face comunicare scrisă către unitatea de învățământ de
la care provine cadrul didactic respectiv, în care se
precizează abaterea constatată și propunerea de
sancționare. Abaterile săvârșite de cadrele didactice în
timpul participării la comisiile pentru examenul național de
bacalaureat sunt luate în considerare la acordarea
calificativului anual.
(4) Constatarea de nereguli grave sau repetate în
desfășurarea activității unei comisii de bacalaureat atrage
diminuarea cu 20—70% a indemnizației vicepreședintelui și
a președintelui. De asemenea, constatarea de nereguli
grave duce la înlocuirea din comisie a vinovaților. În cazul
înlocuirii din comisie pentru abateri grave, persoana
înlocuită nu primește indemnizația cuvenită respectivei
funcții din comisia de bacalaureat.
Art. 54. — Candidații care au fost înscriși fără a
îndeplini condițiile legale de înscriere la examenul național
de bacalaureat sau care au beneficiat de părtinire
frauduloasă, constatată de organele în drept, sunt eliminați
din examen, pierzând sesiunea respectivă sau, după caz,
acestora li se anulează diploma.

15

Art. 55. — (1) La organizarea și desfășurarea
examenului național de bacalaureat în liceele (secțiile de
liceu) pentru elevii cu deficiențe vizuale, motorii și auditive
se fac următoarele precizări speciale:
a) pentru un număr de candidați care corespunde cel
puțin efectivului unei clase speciale de liceu se
organizează subcomisii de bacalaureat;
b) președintele comisiei de bacalaureat (din liceu/secție)
va fi, de regulă, un cadru didactic universitar cu
specialitatea psihopedagogie specială, pedagogie, psihologie
sau un profesor cu gradul didactic I, având una dintre
specialitățile menționate anterior;
c) comisiile de bacalaureat vor asigura condiiții de
egalizare a șanselor pentru candidații cu deficiențe, prin
adaptarea procedurilor de examinare la subiectele de
concurs unice, în funcție de particularitățile individuale și de
cele specifice deficienței respective.
(2) Exemple de asemenea adaptări sunt:
• asigurarea posibilității de comunicare prin utilizarea
sistemului Braille la elevii nevăzători, respectiv a limbajului
mimico-gesticular la elevii cu deficiențe de auz (inclusiv
posibilitatea asigurării, după caz, a unui interpret autorizat);
• mărirea cu 1—1,5 ore a timpului destinat efectuării
lucrării scrise de către candidații cu deficiențe fizice
(motorii) sau vizuale;
• asigurarea scrisului cu caractere mărite la candidații
ambliopi;
• transmiterea prin dictare, la elevii cu anumite
deficiențe, a informațiilor corespunzătoare subiectelor de
examen afișate/prezentate vizual;
• realizarea probei scrise prin dictarea conținutului
acesteia, de către candidatul cu deficiențe, către un
profesor asistent de altă specialitate decât cea la care se
desfășoară proba respectivă.
(3) Candidații cu deficiențe din liceele obișnuite pot
beneficia, după caz, de prevedereile alin. (2), în baza
certificatului de handicapat sau a unei adeverințe medicale.
Acolo unde nu se pot realiza condiții de egalizare a
șanselor, candidații vor fi orientați spre comisia de
bacalaureat dintr-un liceu special.
(4) Comisia națională de bacalaureat poate aproba și
alte proceduri de susținere a examenului național de
bacalaureat pentru candidații cu deficiențe/handicap, la
propunerea comisiilor județene.
Art. 56. — În situații excepționale, pentru elevii
imobilizați la pat, temporar sau definitiv, pentru cei
școlarizați la domiciliu, comisiile județene de bacalaureat
pot organiza susținerea probelor la locul imobilizării,
simultan cu toți candidații din țară. Organizarea acestor
probe se face cu avizul Comisiei naționale de bacalaureat,
la cererea candidatului și în baza unui document medical
care să ateste imposibilitatea deplasării.
Art. 57. — Se interzice cu desăvârșire colectarea unor
fonduri materiale sau bănești de la candidați, de la părinții
acestora sau de la orice persoană care are rude în rândul
candidaților la examenul național de bacalaureat. Cei
dovediți încălcând această dispoziție vor fi sancționați
conform Statutului personalului didactic sau Codului penal,
după caz.

16

MONITORUL OFICIAL AL ROMÂNIEI, PARTEA I, Nr. 130/10.II.2005

MINISTERUL EDUCAȚIEI ȘI CERCETĂRII

ORDIN
privind disciplinele și programele pentru examenul național de bacalaureat — 2005
În baza prevederilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Lista disciplinelor la care se
susține examenul național de bacalaureat pentru probele d),
e) și f), menționate în Metodologia de organizare și
desfășurare a examenului național de bacalaureat pentru
sesiunile anului 2005. Lista este prezentată în anexa
nr. 1*), care face parte integrantă din prezentul ordin.
Art. 2. — Se aprobă programele pentru disciplinele
examenului național de bacalaureat din sesiunile anului
2005, prezentate în anexa nr. 2*), care face parte
integrantă din prezentul ordin.

Art. 3. — Prezentul ordin se publică în Monitorul Oficial
al României, Partea I.
Art. 4. — Direcția generală pentru învățământ
preuniversitar, Direcția generală pentru învățământ în limbile
minorităților naționale și accesul la educație, Serviciul
Național de Evaluare și Examinare, inspectoratele școlare
județene, Inspectoratul Școlar al Municipiului București,
conducerile unităților de învățământ vor duce la îndeplinire
prevederile prezentului ordin.

Ministrul educației și cercetării,
Alexandru Athanasiu
București, 31 august 2004.
Nr. 4.596.
*) Anexele nr. 1 și 2 se publică ulterior în Monitorul Oficial al României, Partea I, nr. 130 bis abonament, care se poate achiziționa și de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 130/10.II.2005 conține 16 pagini.

Prețul de vânzare 10.500 lei

&JUYDGY|002586]
ISSN 1453—4495

