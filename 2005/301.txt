PARTEA

Anul 173 (XVII) — Nr. 301

I

LEGI, DECRETE, HOTĂRÂRI ȘI ALTE ACTE

Luni, 11 aprilie 2005

SUMAR

Nr.

Pagina

Nr.
HOTĂRÂRI ALE GUVERNULUI ROMÂNIEI

LEGI ȘI DECRETE
264.

— Lege pentru aprobarea Ordonanței Guvernului
nr. 22/2005 privind reorganizarea activității de
consultanță agricolă .................................................
— Decret privind promulgarea Legii pentru
aprobarea Ordonanței Guvernului nr. 22/2005
privind reorganizarea activității de consultanță
agricolă .....................................................................

3

4–5

278.

— Hotărâre privind modificarea componenței
Grupului de lucru pentru elaborarea și
monitorizarea Planului de acțiuni referitor la
îmbunătățirea mediului de afaceri, stabilită prin
Hotărârea Guvernului nr. 803/2001 .........................

5–6

279.

— Hotărâre pentru completarea anexei nr. 2 la
Hotărârea Guvernului nr. 759/2003 privind
organizarea și funcționarea Agenției Naționale
pentru Sport .............................................................

6

— Hotărâre privind procedura aplicabilă în cazurile
în care este necesară o amânare a determinării
definitive a valorii în vamă .....................................

7–8

2

199.

— Hotărâre privind modificarea Hotărârii
Guvernului nr. 2.301/2004 pentru aprobarea
prelungirii termenului de îndeplinire a condițiilor
suspensive la perfectarea contractelor de
privatizare a societăților comerciale filiale de
distribuție și furnizare a energiei electrice îElectrica
Dobrogea“ — S.A. și îElectrica Banat“ — S.A......

287.

77.

´
78.

200.

— Lege pentru aprobarea Ordonanței de urgență
a Guvernului nr. 4/2005 privind recalcularea
pensiilor din sistemul public, provenite din fostul
sistem al asigurărilor sociale de stat ......................
— Decret privind promulgarea Legii pentru
aprobarea Ordonanței de urgență a Guvernului
nr. 4/2005 privind recalcularea pensiilor din
sistemul public, provenite din fostul sistem al
asigurărilor sociale de stat .......................................

Pagina

3

4

2

MONITORUL OFICIAL AL ROMÂNIEI, PARTEA I, Nr. 301/11.IV.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 22/2005
privind reorganizarea activității de consultanță agricolă
Parlamentul României adoptă prezenta lege.
Articol unic. — Se aprobă Ordonanța Guvernului nr. 22
din 27 ianuarie 2005 privind reorganizarea activității de
consultanță agricolă, adoptată în temeiul art. 1 pct. I.22 din
Legea nr. 602/2004 privind abilitarea Guvernului de a emite
ordonanțe, publicată în Monitorul Oficial al României,
Partea I, nr. 102 din 31 ianuarie 2005, cu următoarele
modificări și completări:
1. Articolul 1 va avea următorul cuprins:
îArt. 1. — Agenția Națională de Consultanță Agricolă se
reorganizează ca instituție de specialitate a administrației
publice centrale, cu personalitate juridică, în subordinea
Ministerului Agriculturii, Pădurilor și Dezvoltării Rurale,
finanțată de la bugetul de stat și din venituri proprii.“
2. La articolul 3, după litera g) se introduce litera h) cu
următorul cuprins:
îh) organizarea unui sistem informațional eficient prin
activități de editare, multiplicare, difuzare a materialelor de
specialitate, realizarea de filme, emisiuni radio-TV și a altor
materiale audiovizuale.“
3. La articolul 3 se introduce un alineat nou, alineatul (2),
cu următorul cuprins:
î(2) În vederea realizării atribuțiilor principale, Agenția
Națională de Consultanță Agricolă colaborează cu
prefecturile, consiliile județene, consiliile locale și cu unitățile
de învățământ și cercetare agricolă.“
4. Articolul 4 va avea următorul cuprins:
îArt. 4. — Conducerea Agenției Naționale de
Consultanță Agricolă este asigurată de către un director
general și un director general adjunct, numiți prin ordin al
ministrului agriculturii, pădurilor și dezvoltării rurale, cu
respectarea legislației în vigoare.“
5. Articolul 5 va avea următorul cuprins:
îArt. 5. — Regulamentul de organizare și funcționare al
Agenției Naționale de Consultanță Agricolă, patrimoniul,
mijloacele de transport specializate, precum și numărul
maxim de posturi se aprobă prin ordin al ministrului
agriculturii, pădurilor și dezvoltării rurale.“

6. La articolul 6, alineatul (4) va avea următorul cuprins:
î(4) Personalul se preia conform prevederilor Legii
nr. 53/2003 — Codul muncii, cu modificările ulterioare.“
7. Articolul 7 va avea următorul cuprins:
îArt. 7. — (1) Veniturile proprii ale Agenției Naționale de
Consultanță Agricolă se constituie din servicii specifice
acordate agenților economici și/sau în parteneriat privat
care își desfășoară activitatea în domeniul agriculturii,
pisciculturii, alimentației, silviculturii și dezvoltării rurale.
(2) Structura serviciilor specifice prin care se constituie
veniturile proprii ale Agenției Naționale de Consultanță
Agricolă, cuantumul tarifelor, precum și modalitățile de
încasare și utilizare a fondurilor se aprobă anual prin ordin
al ministrului agriculturii, pădurilor și dezvoltării rurale, la
propunerea Agenției Naționale de Consultanță Agricolă.
(3) Structura tarifelor se aprobă anual prin ordin al
ministrului agriculturii, pădurilor și dezvoltării rurale, la
propunerea Agenției Naționale de Consultanță Agricolă.
(4) Pentru proiecte cu cofinanțare publică în valoare de
până la 10.000 euro, Agenția Națională de Consultanță
Agricolă va asigura consultanță gratuită.“
8. Articolul 9 va avea următorul cuprins:
îArt. 9. — Ministerul Finanțelor Publice va modifica
volumul și structura bugetului de stat pe anul 2005, inclusiv
sumele defalcate din taxa pe valoarea adăugată aferente
centrelor județene și locale de consultanță agricolă pe anul
2005, la propunerea Ministerului Agriculturii, Pădurilor și
Dezvoltării Rurale, pe baza protocoalelor de predarepreluare, încheiate corespunzător prevederilor prezentei
ordonanțe.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 7 aprilie 2005.
Nr. 77.

MONITORUL OFICIAL AL ROMÂNIEI, PARTEA I, Nr. 301/11.IV.2005

3

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 22/2005 privind reorganizarea activității
de consultanță agricolă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea Ordonanței
Guvernului nr. 22/2005 privind reorganizarea activității de consultanță
agricolă și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 5 aprilie 2005.
Nr. 199.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 4/2005 privind recalcularea pensiilor
din sistemul public, provenite din fostul sistem al asigurărilor sociale de stat
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 4 din 3 februarie 2005 privind recalcularea
pensiilor din sistemul public, provenite din fostul sistem al
asigurărilor sociale de stat, publicată în Monitorul Oficial al
României, Partea I, nr. 119 din 7 februarie 2005, cu
următoarea completare:
— După alineatul (3) al articolului 4 se introduc
alineatele (4) și (5) cu următorul cuprins:
î(4) Instituțiile care eliberează, la solicitarea în scris a
cetățenilor, documentele necesare pentru constituirea

dosarelor de recalculare a pensiilor nu vor încasa taxe
pentru acest serviciu, documentele respective fiindu-le
transmise și prin poștă, în termenul legal, dacă aceștia o
solicită.
(5) Persoanele care solicită eliberarea documentelor
prevăzute la alin. (4) vor face dovada faptului că sunt
îndreptățite la scutirea de la plata acestor taxe, în baza
unei declarații pe propria răspundere, însoțită de talonul de
pensie.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 7 aprilie 2005.
Nr. 78.

4

MONITORUL OFICIAL AL ROMÂNIEI, PARTEA I, Nr. 301/11.IV.2005
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 4/2005 privind recalcularea
pensiilor din sistemul public, provenite din fostul sistem
al asigurărilor sociale de stat
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru aprobarea Ordonanței de
urgență a Guvernului nr. 4/2005 privind recalcularea pensiilor din sistemul
public, provenite din fostul sistem al asigurărilor sociale de stat, și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 5 aprilie 2005.
Nr. 200.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea Hotărârii Guvernului nr. 2.301/2004 pentru aprobarea prelungirii termenului
de îndeplinire a condițiilor suspensive la perfectarea contractelor de privatizare a societăților
comerciale filiale de distribuție și furnizare a energiei electrice îElectrica Dobrogea“ — S.A.
și îElectrica Banat“ — S.A.
În temeiul art. 108 din Constituția României, republicată, și al art. 51 din Legea nr. 137/2002 privind unele măsuri
pentru accelerarea privatizării, cu modificările și completările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 2.301/2004
pentru aprobarea prelungirii termenului de îndeplinire a
condițiilor suspensive la perfectarea contractelor de
privatizare a societăților comerciale filiale de distribuție și
furnizare a energiei electrice îElectrica Dobrogea“ — S.A.
și îElectrica Banat“ — S.A., publicată în Monitorul Oficial al
României, Partea I, nr. 1.271 din 29 decembrie 2004, se
modifică după cum urmează:
1. Articolul 1 va avea următorul cuprins:
îArt. 1. — Se aprobă prelungirea cu 120 de zile a
termenului de îndeplinire a condițiilor suspensive la
perfectarea contractului de privatizare a Societății

Comerciale Filiala de Distribuție și Furnizare a Energiei
Electrice «Electrica Dobrogea» — S.A., aprobat prin art. 2
alin. (1) din Hotărârea Guvernului nr. 1.000/2004 privind
unele măsuri pentru derularea și finalizarea privatizării și
modificarea și completarea Strategiei de privatizare a
societăților comerciale filiale de distribuție și furnizare a
energiei electrice «Electrica Dobrogea» — S.A. și «Electrica
Banat» — S.A., publicată în Monitorul Oficial al României,
Partea I, nr. 629 din 10 iulie 2004.“
2. Articolul 2 va avea următorul cuprins:
îArt. 2. — Se aprobă prelungirea cu 120 de zile a
termenului de îndeplinire a condițiilor suspensive la

MONITORUL OFICIAL AL ROMÂNIEI, PARTEA I, Nr. 301/11.IV.2005
perfectarea contractului de privatizare a Societății
Comerciale Filiala de Distribuție și Furnizare a Energiei

5

Electrice «Electrica Banat» — S.A., aprobat prin art. 2
alin. (2) din Hotărârea Guvernului nr. 1.000/2004.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu

București, 31 martie 2005.
Nr. 264.
GUVERNUL ROMÂNIEI

HOTĂRÂRE
privind modificarea componenței Grupului de lucru pentru elaborarea
și monitorizarea Planului de acțiuni referitor la îmbunătățirea mediului de afaceri,
stabilită prin Hotărârea Guvernului nr. 803/2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — (1) Componența grupului de lucru
prevăzut la art. 1 din Hotărârea Guvernului nr. 803/2001
privind constituirea Grupului de lucru pentru elaborarea și
monitorizarea Planului de acțiuni referitor la îmbunătățirea
mediului de afaceri, publicată în Monitorul Oficial al
României, Partea I, nr. 516 din 29 august 2001, cu
modificările și completările ulterioare, se modifică potrivit
anexei care face parte integrantă din prezenta hotărâre.
(2) Grupul de lucru constituit în condițiile alin. (1) își va
desfășura activitatea în perioada 2005—2006.

(3) Coordonarea grupului de lucru este asigurată de
președinte, iar în lipsa acestuia, de către președintele
executiv.
(4) Președintele grupului de lucru este ministrul de stat
pentru coordonarea activităților din domeniile mediului de
afaceri și întreprinderilor mici și mijlocii.
(5) Funcția de președinte executiv va fi deținută de
consilierul de stat desemnat de ministrul de stat pentru
coordonarea activităților din domeniile mediului de afaceri și
întreprinderilor mici și mijlocii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul de stat pentru coordonarea activităților
din domeniile mediului de afaceri
și întreprinderilor mici și mijlocii,
Gheorghe Copos
p. Ministrul integrării europene,
Adrian Ciocănea,
secretar de stat

București, 7 aprilie 2005.
Nr. 278.

ANEXĂ
COMPONENȚA

Grupului de lucru pentru elaborarea și monitorizarea Planului de acțiuni referitor la îmbunătățirea mediului de afaceri
Membri:
1. Ministerul Afacerilor Externe
2. Ministerul Integrării Europene
3. Ministerul Finanțelor Publice, Agenția Națională
de Administrare Fiscală
4. Ministerul Justiției
5. Ministerul Mediului și Gospodăririi Apelor
6. Ministerul Administrației și Internelor
7. Ministerul Muncii, Solidarității Sociale
și Familiei — Inspecția Muncii
8. Ministerul Economiei și Comerțului
9. Ministerul Agriculturii, Pădurilor
și Dezvoltării Rurale
10. Ministerul Transporturilor, Construcțiilor
și Turismului
11. Ministerul Educației și Cercetării
12. Ministerul Sănătății
13. Autoritatea Națională de Control

— Cosmin Dobran, consilier al ministrului
pentru probleme economice
— Maria Baciu, director
— Sebastian Bodu, președintele Agenției Naționale
de Administrare Fiscală
— Marian Mihai Eftimescu, secretar de stat
— Constantin Popescu, secretar de stat
— Radu Mircea Popescu, secretar de stat
pentru comunitățile locale
— Ionel Dănilă, secretar de stat
— Eugen Țapu-Nazare, secretar de stat
— Dănuț Apetrei, secretar de stat
— Septimiu Buzașu, secretar de stat
— Anton Anton, secretar de stat
— Vlad Anton Iliescu, secretar de stat
— Alexandru Năstase, director general

6

MONITORUL OFICIAL AL ROMÂNIEI, PARTEA I, Nr. 301/11.IV.2005
14. Agenția Română pentru Investiții Străine
15. Agenția pentru Întreprinderi Mici
și Mijlocii și Cooperație
16. Agenția pentru Strategii Guvernamentale
17. Autoritatea pentru Valorificarea Activelor Statului
18. Banca de Export-Import a României
EXIMBANK — S.A.
19. Banca Națională a României
20. Comisia Națională a Valorilor Mobiliare
21. Consiliul Național al Întreprinderilor Private Mici
și Mijlocii
22. Biroul Băncii Mondiale în România
23. OECD îInvest Compact for South East Europe“
România
24. Camera de Comerț Americană în România
25. USAID—CHF România
26.
27.
28.
29.
30.
31.
32.
33.
34.

Consiliul Investitorilor Străini
Transparency International Romania
Fundația pentru o Societate Deschisă
Camera de Comerț și Industrie a României
și a Municipiului București
Confederația Patronală a Industriei, Serviciilor
și Comerțului
Asociația Națională a Exportatorilor
și Importatorilor din România
Centrul Român de Politici Economice
Grupul de Economie Aplicată (GEA)
Better Business Bureau

— Ana-Maria Cristina, președinte
— Traian Caramanian, consilier al președintelui Agenției
Naționale pentru Întreprinderi Mici și Mijlocii și Cooperație
— Dan Jurcan, director general
— Cristiana Gociu, director
— Maria Liliana Ionescu, director
— Constantin Chircă, director
— Cristian Ionescu, vicepreședinte
— Ioan Mintaș, prim-vicepreședinte titular
— Arabela Aprahamian, adjunctul șefului Biroului Băncii
Mondiale în România
— Adelina Veștemean, șef Birou OECD România
— Anca Harasim, director executiv
— Maria Șandor, director adjunct al Programului juridic
legislativ
— Ruxandra Băndilă, director executiv
— Marian Popa, președinte
— Virginia Gheorghiu, președinte
— Vasile Nicolae, vicepreședinte
— Silviu Lucian Boghiu, președinte
— Mihai Ionescu, secretar general
— Alexandru Ene, director executiv
— Dragoș Pâslaru, director executiv de programe
— Aurelia Dragomirescu, director legislativ

GUVERNUL ROMÂNIEI

HOTĂRÂRE
pentru completarea anexei nr. 2 la Hotărârea Guvernului nr. 759/2003
privind organizarea și funcționarea Agenției Naționale pentru Sport
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 2 îUnitățile care funcționează
în subordinea Agenției Naționale pentru Sport și sursele de
finanțare ale acestora“ la Hotărârea Guvernului nr. 759/2003
privind organizarea și funcționarea Agenției Naționale pentru
Nr.
crt.

îVI1.

Sport, publicată în Monitorul Oficial al României, Partea I,
nr. 497 din 9 iulie 2003, cu modificările și completările
ulterioare, se completează la litera A, după punctul VI, cu
un nou punct, punctul VI1, cu următorul cuprins:

Denumirea unității

Agenția Națională Antidoping

Sursa de finanțare

Venituri proprii și subvenții
de la bugetul de stat“

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul muncii, solidarității sociale și familiei,
Gheorghe Barbu
Președintele Agenției Naționale pentru Sport,
Florian Gheorghe
Ministrul finanțelor publice,
Ionel Popescu
București, 7 aprilie 2005.
Nr. 279.

MONITORUL OFICIAL AL ROMÂNIEI, PARTEA I, Nr. 301/11.IV.2005

7

GUVERNUL ROMÂNIEI

HOTĂRÂRE
privind procedura aplicabilă în cazurile în care este necesară o amânare
a determinării definitive a valorii în vamă
În temeiul art. 108 din Constituția României, republicată, al art. 77 alin. (1) din Legea nr. 141/1997 privind Codul
vamal al României, cu modificările și completările ulterioare, și al art. 13 și 17 din Acordul privind aplicarea articolului VII
al Acordului general pentru tarife vamale și comerț 1994, ratificat prin Legea nr. 133/1994,
Guvernul României adoptă prezenta hotărâre.
Art. 1. — (1) Determinarea definitivă a valorii în vamă
se amână potrivit prevederilor art. 77 alin. (4) și (5) din
Legea nr. 141/1997 privind Codul vamal al României, cu
modificările și completările ulterioare, în următoarele situații:
a) când este necesară ajustarea prețului efectiv plătit
sau de plătit conform art. 8 din Acordul privind aplicarea
articolului VII al Acordului general pentru tarife vamale și
comerț 1994, ratificat prin Legea nr. 133/1994, denumit în
continuare acord, iar la momentul importului nu pot fi
prezentate documente concludente care să permită
determinarea cu exactitate a sumei de ajustat;
b) când prețul plătit sau de plătit nu include ori este
susceptibil a nu include toate plățile efectuate sau de
efectuat ca o condiție a vânzării mărfurilor importate de
către cumpărător vânzătorului ori de către cumpărător către
o terță parte, pentru a satisface o obligație a vânzătorului;
c) în orice alte situații în care pentru determinarea
valorii în vamă pe baza valorii de tranzacție este necesară
prezentarea unor documente sau justificări suplimentare
referitoare la exactitatea și realitatea valorii declarate.
(2) Atunci când, la momentul efectuării formalităților
vamale de import, se constată că valoarea în vamă nu
poate fi determinată prin aplicarea art. 1 din acord, chiar
dacă s-ar proceda la amânarea determinării definitive a
valorii în vamă, biroul vamal va aplica prevederile art. 2—7
din acord, în ordinea prevăzută de acesta, valoarea în
vamă astfel determinată având caracter definitiv.
(3) Amânarea determinării definitive a valorii în vamă
este dispusă de șeful biroului vamal sau de agenții vamali
desemnați de acesta prin ordin de serviciu, în urma
analizării documentelor anexate la declarația vamală de
import, precum și a altor documente și informații de care
biroul vamal are cunoștință. Amânarea determinării definitive
a valorii în vamă poate fi dispusă și ca urmare a solicitării
scrise a importatorului, adresată biroului vamal, în care
sunt justificate motivele pentru care se solicită această
amânare.
(4) Dispoziția de amânare a determinării definitive a
valorii în vamă se comunică în scris importatorului înainte
de ridicarea mărfurilor din vamă.
Art. 2. — (1) În cazul în care s-a procedat la amânarea
determinării definitive a valorii în vamă, importatorul poate
ridica mărfurile din vamă cu condiția să furnizeze autorității
vamale o garanție suficientă care să asigure încasarea
drepturilor de import corespunzătoare mărfurilor respective.
(2) În situația prevăzută la alin. (1), drepturile de import
calculate pe baza valorii în vamă declarate de importator
se încasează și se virează la bugetul de stat, iar garanția
determinată potrivit prevederilor prezentei hotărâri se
constituie la biroul vamal la care se efectuează formalitățile
vamale de import, înainte de acordarea liberului de vamă.
Art. 3. — (1) În înțelesul prezentei hotărâri, termenul
îgaranție suficientă“ reprezintă cuantumul drepturilor de

import calculate pe baza valorii în vamă determinate de
biroul vamal cu titlu provizoriu, din care se deduc drepturile
de import calculate pe baza valorii în vamă declarate de
importator și virate la bugetul de stat.
(2) Pentru determinarea cu titlu provizoriu a valorii în
vamă, biroul vamal ia în considerare, după caz,
următoarele elemente:
a) valoarea de tranzacție care rezultă din documentele
prezentate de importator;
b) valoarea cheltuielilor care se includ în valoarea în
vamă potrivit art. 8 din acord, estimată de importator pe
bază de documente justificative și acceptată de biroul
vamal și/sau stabilită pe baza altor informații de care biroul
vamal are cunoștință;
c) orice sumă care poate fi considerată parte a plății
totale efectuate sau de efectuat ca o condiție a vânzării
mărfurilor importate de către cumpărător vânzătorului ori de
către cumpărător către o terță parte, pentru a satisface o
obligație a vânzătorului;
d) informațiile conținute în baza de date a autorității
vamale.
(3) În situația în care nu există elemente concludente
care pot fi luate în considerare potrivit alin. (2), biroul
vamal va stabili valoarea în vamă cu titlu provizoriu prin
aplicarea succesivă a prevederilor art. 2—7 din acord.
Art. 4. — (1) Biroul vamal are obligația de a analiza
documentele pe care importatorul trebuie să le prezinte
conform art. 77 alin. (5) din Legea nr. 141/1997, cu
modificările și completările ulterioare, și de a lua o decizie
privind determinarea valorii în vamă cu titlu definitiv în
termen de 30 de zile de la data comunicării acestor
documente, cu excepția cazurilor prevăzute la alin. (2)—(6),
când termenul se prelungește corespunzător.
(2) În situația în care biroul vamal constată necesitatea
prezentării de către importator a unor documente și
justificări suplimentare despre care consideră că se află în
posesia importatorului sau că importatorul are calitatea de
a intra în posesia acestora, le solicită acestuia în scris, în
cel mai scurt timp, dar nu mai târziu de 10 zile de la data
primirii documentelor conform alin. (1). În acest caz,
importatorul are obligația de a prezenta documentele și
justificările în termen de 30 de zile de la data comunicării
în condițiile legii a solicitării biroului vamal, situație în care
termenul pentru luarea deciziei privind determinarea cu titlu
definitiv a valorii în vamă curge de la data primirii oficiale a
acestor documente sau justificări.
(3) În situația în care, pentru a lua o decizie, biroul
vamal constată necesitatea efectuării unui control la sediul
importatorului și/sau la locul de depozitare a mărfurilor,
transmite în scris această solicitare direcției regionale
vamale în a cărei subordine se află, în cel mai scurt timp,
dar nu mai târziu de 10 zile de la data primirii
documentelor conform alin. (1) sau (2). În solicitarea

8

MONITORUL OFICIAL AL ROMÂNIEI, PARTEA I, Nr. 301/11.IV.2005

adresată direcției regionale vamale, biroul vamal va motiva
necesitatea efectuării controlului la sediul importatorului
și/sau la locul de depozitare a mărfurilor, anexând toate
documentele referitoare la operațiunea de import aflate în
evidența sa, precum și obiectivele de control.
(4) În situația prevăzută la alin. (3), direcția regională
vamală va analiza solicitarea biroului vamal și, în cazul în
care o consideră justificată, va informa în scris atât biroul
vamal, cât și importatorul și va proceda la efectuarea
controlului la sediul importatorului și/sau la locul de
depozitare a mărfurilor. Dacă sediul importatorului și/sau
locul de depozitare a mărfurilor se află în raza de
competență a altei direcții regionale vamale, solicitarea de
control a biroului vamal, precum și documentele anexate la
aceasta se retransmit acestei direcții în termen de 24 de ore.
În acest caz, termenul de luare a deciziei privind
determinarea definitivă a valorii în vamă se prelungește pe
durata justificată a controlului efectuat de direcția regională
vamală, dar nu poate să depășească 60 de zile.
(5) În situația în care direcția regională vamală constată
că pentru determinarea definitivă a valorii în vamă nu se
justifică efectuarea controlului la sediul importatorului și/sau
la locul de depozitare a mărfurilor, va informa în scris
biroul vamal în termen de 10 zile de la primirea solicitării.
(6) Biroul vamal și, după caz, direcția regională vamală
au obligația de a lua operativ toate măsurile necesare
pentru finalizarea analizei și a verificărilor care se impun în
fiecare caz. Termenul maxim de luare a deciziei privind
determinarea definitivă a valorii în vamă nu poate depăși
în total 160 de zile de la data ridicării mărfurilor din vamă.
Art. 5. — (1) Garanția se constituie în formele
prevăzute la art. 152 din Legea nr. 141/1997, cu
modificările și completările ulterioare.
(2) Garanția constituită rămâne la dispoziția autorității
vamale în cadrul termenelor prevăzute la art. 4.
(3) În situația în care garanția este constituită printr-o
scrisoare de garanție bancară, termenul de valabilitate al
acesteia trebuie să fie de minimum 175 de zile.
Art. 6. — (1) Decizia privind determinarea definitivă a
valorii în vamă este luată de biroul vamal prin întocmirea

unui proces-verbal de control al valorii în vamă, care
stabilește disponibilizarea sau încasarea, în totalitate ori în
parte, a garanției constituite potrivit art. 5 și cuprinde
descrierea detaliată a motivelor ce au stat la baza măsurii.
(2) Procesul-verbal de control al valorii în vamă se
comunică importatorului în cadrul termenelor prevăzute
pentru luarea deciziei finale privind determinarea valorii în
vamă. Dacă prin procesul-verbal de control al valorii în
vamă se stabilește încasarea în totalitate sau în parte a
garanției și aceasta a fost constituită printr-o scrisoare de
garanție bancară, procesul-verbal se comunică cu cel puțin
15 zile înainte de expirarea termenului de valabilitate a
garanției. Împotriva procesului-verbal se poate formula
contestație potrivit titlului IX îSoluționarea contestațiilor
formulate împotriva actelor administrative fiscale“ din
Ordonanța Guvernului nr. 92/2003 privind Codul de
procedură fiscală, republicată, cu modificările și completările
ulterioare.
(3) În baza procesului-verbal de control al valorii în
vamă, prin care se stabilește disponibilizarea în totalitate
sau în parte a garanției, importatorul poate solicita
aplicarea corespunzătoare a prevederilor art. 156 din Legea
nr. 141/1997, cu modificările și completările ulterioare.
Art. 7. — În scopul aplicării prevederilor prezentei
hotărâri, autoritatea vamală va utiliza o bază de date în
materie de evaluare ca instrument al analizei de risc.
Art. 8. — Pentru operațiunile de import efectuate potrivit
prevederilor prezentei hotărâri, autoritatea vamală are
dreptul de a efectua controlul vamal ulterior al acestor
operațiuni în conformitate cu art. 61 din Legea
nr. 141/1997, cu modificările și completările ulterioare, în
termen de 5 ani de la data acordării liberului de vamă.
Art. 9. — Prezenta hotărâre intră în vigoare la 15 zile
de la publicarea în Monitorul Oficial al României, Partea I.
Art. 10. — Pe data intrării în vigoare a prezentei
hotărâri, Hotărârea Guvernului nr. 788/2001 privind
aprobarea Procedurii de control al valorii în vamă a
mărfurilor importate, publicată în Monitorul Oficial al
României, Partea I, nr. 509 din 28 august 2001, se
abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
Ministrul economiei și comerțului,
Codruț Ioan Șereș
București, 7 aprilie 2005.
Nr. 287.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 301/11.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015548]
ISSN 1453—4495

