Anul 173 (XVII) — Nr. 417

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 18 mai 2005

SUMAR
Nr.

Pagina

1–6

— Hotărâre pentru modificarea anexelor la
Hotărârea Guvernului nr. 1.367/2002 privind

DECIZII

ALE

7

ACTE ALE COMISIEI DE SUPRAVEGHERE
A ASIGURĂRILOR

HOTĂRÂRI ALE GUVERNULUI ROMÂNIEI
414.

Pagina
schimbarea titularului dreptului de administrare a
unor imobile proprietate publică a statului..............

DECIZII ALE CURȚII CONSTITUȚIONALE
Decizia nr. 217 din 20 aprilie 2005 privind sesizările de
neconstituționalitate a dispozițiilor art. 2 alin. (2),
art. 17 alin. (1) lit. b) și alin. (4), art. 18 alin. (3),
art. 28 alin. (1), art. 30 alin. (1), art. 31 alin. (1),
art. 32 și art. 36 din Legea privind regimul liberei
circulații a cetățenilor români în străinătate ............

Nr.

CURȚII

3.105. — Ordin pentru modificarea și completarea
Normelor privind actualizarea limitei minime a
capitalului social vărsat al asigurătorilor, puse în
aplicare prin Ordinul președintelui Comisiei de
Supraveghere a Asigurărilor nr. 3.109/2004 ...........

8

CONSTITUȚIONALE

CURTEA CONSTITUȚIONALĂ

D E C I Z I A Nr. 217
din 20 aprilie 2005

privind sesizările de neconstituționalitate a dispozițiilor art. 2 alin. (2), art. 17 alin. (1) lit. b)
și alin. (4), art. 18 alin. (3), art. 28 alin. (1), art. 30 alin. (1), art. 31 alin. (1), art. 32 și art. 36
din Legea privind regimul liberei circulații a cetățenilor români în străinătate
În temeiul dispozițiilor art. 146 lit. a) din Constituție și
ale art. 15 din Legea nr. 47/1992 pentru organizarea și
funcționarea Curții Constituționale, Avocatul Poporului a
solicitat Curții Constituționale, la data de 1 aprilie 2005, să
constate neconstituționalitatea dispozițiilor art. 2 alin. (2),
art. 17 alin. (1) lit. b), art. 17 alin. (4) și art. 28 alin. (1)
din Legea privind regimul liberei circulații a cetățenilor
români în străinătate.
Sesizarea face obiectul Dosarului nr. 295A/2005.
În sesizare sunt reținute următoarele critici de
neconstituționalitate:
1. Prevederile referitoare la cetățenii români minori din
cuprinsul art. 2 alin. (2), art. 17 alin. (1) lit. b) și alin. (4) și
art. 28 alin. (1) din Legea privind regimul liberei circulații a
cetățenilor români în străinătate încalcă dispozițiile art. 16
alin. (1) din Constituția României.

În contradicție cu prevederile art. 16 alin. (1) din
Constituție, legea criticată îcondiționează dreptul de a
călători în străinătate al minorilor prin obligația de a fi
însoțiți, acordul prealabil al părinților ori al însoțitorilor legali,
fapt ce creează o discriminare între persoane aflate în
situații identice“. Aceste prevederi îse aplică și femeii
măritate care nu a împlinit vârsta de 18 ani, mai ales că
legea stabilește limita superioară a majoratului, or, art. 8
alin. 3 din Decretul nr. 31/1954 privitor la persoanele fizice
și persoanele juridice prevede că «minorul care se
căsătorește dobândește prin aceasta capacitate deplină de
exercițiu»“. Mai mult, prevederile art. 4 din Codul familiei
stabilesc limitele minime de vârstă la care se poate încheia
căsătoria, prevăzându-se expres că femeia se poate
căsători înumai dacă a împlinit șaisprezece ani“, iar pentru
motive temeinice îse poate încuviința căsătoria femeii care a

2

MONITORUL OFICIAL AL ROMÂNIEI, PARTEA I, Nr. 417/18.V.2005

împlinit cincisprezece ani“. În consecință, minora de
șaisprezece ani, respectiv cincisprezece ani, dobândește
capacitate deplină de exercițiu prin efectul căsătoriei. Se
arată că, potrivit art. 51 alin. (1) din Legea nr. 272/2004
privind protecția și promovarea drepturilor copilului, copilul
beneficiază de protecție specială până la data dobândirii
capacității depline de exercițiu.
Astfel, femeia minoră, ca efect al căsătoriei, dobândește
capacitate deplină de exercițiu și trebuie să i se aplice
același tratament juridic cu privire la exercițiul drepturilor și
libertăților constituționale ca și persoanelor care au împlinit
vârsta de 18 ani (cu excepțiile prevăzute în legile
electorale). Aceste dispoziții contravin și prevederilor art. 16
din Pactul internațional cu privire la drepturile civile și
politice, ratificat de România în anul 1974, care stabilește
că îorice om are dreptul de a i se recunoaște pretutindeni
personalitatea juridică“.
Dispozițiile criticate îinstituie discriminare între femeia
minoră măritată care are capacitate deplină de exercițiu și
celelalte persoane cu capacitate deplină de exercițiu“.
2. Aceleași dispoziții legale criticate contravin și
prevederilor art. 25 alin. (1) din Constituția României, care
reglementează libera circulație, drept fundamental care
asigură libertatea de mișcare a cetățeanului, prin aceea că
restrâng dreptul la liberă circulație al femeii minore
măritate, care, deși are capacitate deplină de exercițiu, s-ar
impune să fie însoțită, să aibă acordul prealabil al părinților
ori al reprezentanților legali. Aceste prevederi contravin și
dispozițiilor art. 2 pct. 2 din Prococolul nr. 4 adițional la
Convenția pentru apărarea drepturilor omului și a libertăților
fundamentale, potrivit cărora îOrice persoană este liberă să
părăsească orice țară, inclusiv pe a sa“, prevederi vizând
persoanele care au capacitate deplină de exercițiu.
Această reglementare are semnificația unei restrângeri a
exercițiului dreptului la liberă circulație al persoanei cu
capacitate deplină de exercițiu, iar restrângerea poate fi
dispusă, într-o atare situație, numai de instanța
judecătorească competentă, cu respectarea prevederilor
art. 53 din Legea fundamentală. Exercitarea acestor
drepturi poate fi restrânsă numai dacă îsunt prevăzute de
lege, constituie măsuri necesare pentru apărarea valorilor
unei societăți democratice, pentru menținerea ordinii
publice, prevenirea faptelor penale, desfășurarea instrucției
penale“, restricții care trebuie să fie îproporționale cu
scopul pentru care au fost prevăzute, în anumite limite și
fără a se aduce atingere înseși existenței dreptului sau a
libertății“.
Restrângerea exercițiului dreptului la liberă circulație în
condițiile de mai sus, și nu de o instanță judecătorească,
determină caracterul neconstituțional al dispozițiilor legale
criticate.
3. Dispozițiile legale criticate încalcă și prevederile
art. 26 alin. (2) din Constituția României, potrivit cărora
îPersoana fizică are dreptul să dispună de ea însăși, dacă nu
încalcă drepturile și libertățile altora, ordinea publică sau
bunele moravuri“. Astfel, îcondiționarea voinței unei
persoane cu capacitate deplină de exercițiu, așa cum este
femeia minoră măritată, de obligația de a fi însoțită,
exprimarea acordului părinților ori al reprezentanților legali,
restrânge dreptul persoanei de a dispune de ea însăși“.
Restrângerea exercițiului acestui drept nu se justifică prin
nici una dintre situațiile sau motivele prevăzute în art. 53
alin. (1) din Constituție, referitor la restrângerea exercițiului
unor drepturi sau al unor libertăți.

Aceste dispoziții contravin și prevederilor art. 16 din
Pactul internațional cu privire la drepturile civile și politice,
ratificat de România în anul 1974, care stabilește că îorice
om are dreptul de a i se recunoaște pretutindeni personalitatea
juridică“.
4. Dispozițiile legale criticate încalcă și prevederile
art. 48 alin. (1) din Constituție, care consacră egalitatea
între soți. Considerentele avute în vedere de legiuitor nu
justifică îîn mod obiectiv și rațional instituirea unui
tratament diferențiat între soție și soț, cu prilejul exercitării
dreptului la liberă circulație, ceea ce conduce la concluzia
că singura justificare a diferenței de tratament se
întemeiază pe diferența de sex“.
În finalul sesizării se atrage atenția că dispozițiile art. 21
alin. (3) din legea criticată fac trimitere la un text de act
normativ abrogat, respectiv Legea contenciosului
administrativ nr. 29/1990, însă, în același timp, se
menționează că aceasta este o problemă de aplicare a
legii în timp.
La data de 4 aprilie 2005, în temeiul aceluiași art. 146
lit. a) din Constituție, Președintele României a sesizat
Curtea Constituțională cu privire la neconstituționalitatea
dispozițiilor art. 2 alin. (2), art. 18 alin. (3), art. 30 alin. (1),
art. 31 alin. (1), art. 32 și art. 36 din Legea privind regimul
liberei circulații a cetățenilor români în străinătate, așa cum
a fost modificată ca urmare a Cererii de reexaminare
formulate de Președintele României la data de 5 noiembrie 2004.
Sesizarea formează obiectul Dosarului nr. 309A/2005.
Prin această sesizare se solicită să se constate că
dispozițiile legale criticate sunt neconstituționale, deoarece,
în esență, se stabilește îun regim juridic diferit referitor la
libera circulație a cetățenilor români minori și un altul
pentru cetățenii români majori, fără a distinge în funcție de
capacitatea de exercițiu a persoanei“. În acest fel, potrivit
acestei legi speciale, va fi restrâns exercițiul dreptului la
liberă circulație, stabilit de art. 25 din Constituție, pentru
minorii care au dobândit capacitate de exercițiu deplină
înainte de împlinirea vârstei de 18 ani, prin obligarea lor
să călătorească însoțiți și să respecte celelalte condiții
impuse minorilor.
Măsura de limitare a liberei circulații impusă de lege
persoanelor care au deplină capacitate de exercițiu înu se
înscrie în nici unul din cazurile prevăzute expres de
Constituție în articolul 53“. Această măsură este
discriminatorie, întrucât persoanele având capacitate de
exercițiu deplină sunt tratate diferit pe criteriu de vârstă,
fiind contrară dispozițiilor art. 16 și celor ale art. 53 din
Constituție. În final se arată că prevederile legale criticate
sunt neconstituționale îîn lipsa precizării că regimul stabilit
de această lege pentru minori nu se aplică celor care au
dobândit capacitate de exercițiu deplină“.
În conformitate cu dispozițiile art. 17 alin. (1) din Legea
nr. 47/1992 privind organizarea și funcționarea Curții
Constituționale, sesizările de neconstituționalitate au fost
comunicate președinților celor două Camere ale
Parlamentului, precum și Guvernului, pentru a prezenta
punctele lor de vedere.
Guvernul a transmis Curții Constituționale, cu adresele
nr. 5/2.041/C.P.T. și nr. 2.085/C.P.T. din 19 aprilie 2005,
punctele sale de vedere cu privire la sesizarea de
neconstituționalitate formulată de Avocatul Poporului și cu

MONITORUL OFICIAL AL ROMÂNIEI, PARTEA I, Nr. 417/18.V.2005
privire la sesizarea formulată de Președintele României, în
sensul că acestea sunt neîntemeiate pentru următoarele
motive:
a) Cu privire la susținerea că dispozițiile art. 2 alin. (2),
art. 17 alin. (1) lit. b), art. 17 alin. (4), art. 18 alin. (3),
art. 28 alin. (1), art. 30 alin. (1), art. 31 alin. (1), art. 32 și
art. 36 din Legea privind regimul liberei circulații a
cetățenilor români în străinătate încalcă prevederile art. 16
alin. (1) din Constituție, se arată, în esență, că acestea nu
se referă la femeia măritată care nu a împlinit vârsta de
18 ani, întrucât prin căsătorie femeia dobândește capacitate
de exercițiu deplină și se impune să fie tratată în mod
egal cu persoanele care au împlinit vârsta de 18 ani. Se
arată că majoratul civil coincide cu majoratul matrimonial în
privința bărbatului, iar, în privința femeii, majoratul
matrimonial este la împlinirea vârstei de 16 ani, iar cel civil
la împlinirea vârstei de 18 ani. Conform îprevederilor art. 8
alin. 3 din Decretul nr. 31/1954, prin căsătorie, femeia
măritată dobândește și majoratul civil, respectiv capacitatea
deplină de exercițiu“, astfel încât femeia măritată nu mai
este considerată, din punct de vedere juridic, ca fiind
minoră. Prevederile cuprinse la art. 2 alin. (2) din legea
criticată se referă la persoanele minore, ele reprezentând
o reglementare de protecție a minorului în timpul călătoriei
în străinătate și fiind în consonanță cu principiul
constituțional consacrat la art. 49 din Constituția României,
potrivit căruia îCopiii și tinerii se bucură de un regim special
de protecție și de asistență în realizarea drepturilor lor“.
Întrucât prevederile de lege criticate nu îinstituie nici o
discriminare între femeia sub 18 ani măritată, care are
capacitate deplină de exercițiu, și celelalte persoane cu
capacitate deplină de exercițiu“, ele nu sunt contrare
dispozițiilor art. 16 alin. (1) din Constituție.
b) Referitor la criticile potrivit cărora prevederile art. 2
alin. (2), art. 17 alin. (1) lit. b), art. 17 alin. (4), art. 18
alin. (3), art. 28 alin. (1), art. 30 alin. (1), art. 31 alin. (1),
art. 32 și art. 36 din Legea privind regimul liberei circulații
a cetățenilor români în străinătate contravin dispozițiilor
art. 25 alin. (1) din Constituție, se susține că aceste
prevederi nu restrâng dreptul femeii măritate la libera
circulație, deoarece, dobândind capacitate deplină de
exercițiu ca efect al căsătoriei, beneficiază de toate
drepturile recunoscute persoanelor cu capacitate deplină de
exercițiu. Prevederile art. 2 alin. (2) din legea criticată se
aplică numai minorilor, nu și femeii căsătorite cu vârsta
mai mică de 18 ani.
c) În legătură cu susținerea că prevederile art. 2
alin. (2), art. 17 alin. (1) lit. b), art. 17 alin. (4), art. 18
alin. (3), art. 28 alin. (1), art. 30 alin. (1), art. 31 alin. (1),
art. 32 și art. 36 din Legea privind regimul liberei circulații
a cetățenilor români în străinătate sunt contrare dispozițiilor
art. 53 alin. (1) din Constituție, se arată că prevederile
criticate nu restrâng exercițiul drepturilor femeii cu vârsta
sub 18 ani, ce au fost dobândite prin încheierea căsătoriei,
cum ar fi și dreptul de a dispune de ea însăși.
d) În ceea ce privește critica de neconstituționalitate
potrivit căreia prevederile art. 2 alin. (2), art. 17 alin. (1)
lit. b), art. 17 alin. (4) și art. 28 alin. (1) din Legea privind
regimul liberei circulații a cetățenilor români în străinătate
încalcă dispozițiile art. 48 alin. (1) din Constituție, se arată
că este neîntemeiată, deoarece îegalitatea între soție și
bărbat“, consacrată în această dispoziție constituțională,
este în consonanță cu dispozițiile din Codul familiei care
îreglementează expres egalitatea femeii cu bărbatul“,

3

prevăzând la art. 1 alin. (4) că: îÎn relațiile dintre soți,
precum și în exercițiul drepturilor față de copii, bărbatul și
femeia au drepturi egale“, la art. 25: îbărbatul și femeia au
drepturi și obligații egale în căsătorie“, iar la art. 97 alin. (1):
îAmbii părinți au aceleași drepturi și îndatoriri față de copiii lor
minori [...]“.
e) Cât privește precizarea că dispozițiile art. 21 alin. (3)
din Legea privind regimul liberei circulații a cetățenilor
români în străinătate fac trimitere la un act normativ
abrogat, consideră că acest aspect nu poate constitui
obiectul unei sesizări de neconstituționalitate, deoarece nu
încalcă nici o dispoziție a Constituției.
Președintele Camerei Deputaților și cel al Senatului nu
au comunicat punctele lor de vedere.
C U R T E A,

examinând sesizările de neconstituționalitate, punctele de
vedere ale Guvernului, raportul întocmit de judecătorulraportor, dispozițiile criticate din Legea privind regimul
liberei circulații a cetățenilor români în străinătate, raportate
la prevederile Constituției, precum și dispozițiile din Legea
nr. 47/1992, reține următoarele:
Potrivit dispozițiilor art. 146 lit. a) din Constituție, precum
și ale art. 15 din Legea nr. 47/1992, Curtea a fost legal
sesizată și este competentă să soluționeze sesizările de
neconstituționalitate formulate de Avocatul Poporului și de
Președintele României.
Curtea constată că obiectul controlului de constituționalitate îl constituie dispozițiile criticate pentru
neconstituționalitate în cele două sesizări, după cum
urmează: art. 2 alin. (2), art. 17 alin. (1) lit. b), art. 17
alin. (4), art. 18 alin. (3), art. 28 alin. (1), art. 30 alin. (1),
art. 31 alin. (1), art. 32 și art. 36 din Legea privind regimul
liberei circulații a cetățenilor români în străinătate, care au
următorul cuprins:
— Art. 2 alin. (2): îCetățenii români minori pot călători în
străinătate numai însoțiți, cu acordul părinților ori al
reprezentanților legali, în condițiile prezentei legi. În sensul
prezentei legi, prin reprezentant legal se înțelege persoana
desemnată, potrivit legii, să exercite drepturile și să
îndeplinească obligațiile părintești față de minor.“;
— Art. 17 alin. (1) lit. b): îMinorilor cetățeni români, care
nu se află în una dintre situațiile de suspendare a exercitării
dreptului la liberă circulație în străinătate, li se eliberează
pașapoarte simple în următoarele condiții:
[...]
b) în cazul minorului care a împlinit vârsta de 14 ani, la
cererea acestuia, numai cu acordul ambilor părinți, a părintelui
supraviețuitor, a părintelui căruia i-a fost încredințat prin
hotărâre judecătorească rămasă definitivă și irevocabilă sau,
după caz, a reprezentantului legal.“;
— Art. 17 alin. (4): îÎn cazul minorului care a împlinit
vârsta de 14 ani și se află în situația prevăzută la alin. (3) lit. a),
dar care nu prezintă acordul nici unuia dintre părinți, autoritățile
competente vor emite pașaportul numai cu avizul Autorității
Naționale pentru Protecția Drepturilor Copilului, emis în
condițiile stabilite prin normele metodologice de aplicare a
prezentei legi.“;
— Art. 18 alin. (3): îPentru minorii care au împlinit vârsta
de 14 ani, pașapoartele se pot elibera, la cererea părinților, cu
o valabilitate mai mică decât cea prevăzută la alin. (1) lit. b), cu
condiția să nu depășească data la care titularul împlinește
vârsta de 18 ani.“;

4

MONITORUL OFICIAL AL ROMÂNIEI, PARTEA I, Nr. 417/18.V.2005

— Art. 28 alin. (1): îOrganele poliției de frontieră permit
cetățenilor români care au împlinit vârsta de 18 ani și sunt
titulari de documente de călătorie valabile să iasă de pe
teritoriul României, dacă nu se află în una dintre situațiile de
limitare a exercitării dreptului la liberă circulație în străinătate.“;
— Art. 30 alin. (1): îOrganele poliției de frontieră permit
ieșirea din țară a cetățenilor români minori numai dacă sunt
însoțiți de o persoană fizică majoră, în următoarele condiții:
a) în cazul minorului care este înscris în documentele de
călătorie ale ambilor părinți sau, după caz, este titular al unui
document de călătorie individual și călătorește în străinătate
însoțit de aceștia, i se permite ieșirea în aceleași condiții și
împreună cu aceștia;
b) în cazul minorului care este înscris în pașaportul unui
părinte și călătorește în străinătate împreună cu acesta sau,
după caz, este titular al unui pașaport individual și călătorește
împreună cu unul dintre părinți, i se permite ieșirea în aceleași
condiții și împreună cu acesta, numai dacă părintele însoțitor
prezintă o declarație a celuilalt părinte, din care să rezulte
acordul acestuia cu privire la efectuarea călătoriei respective
în statul sau statele de destinație, precum și cu privire la
perioada acesteia sau, după caz, face dovada decesului
celuilalt părinte;
c) în cazul minorului care este înscris în pașaportul unui
părinte și călătorește în străinătate împreună cu acesta sau,
după caz, este titular al unui pașaport individual și călătorește
împreună cu unul dintre părinți, i se permite ieșirea în aceleași
condiții și împreună cu acesta, fără a mai fi necesară declarația
celuilalt părinte, numai dacă părintele însoțitor face dovada
faptului că minorul i-a fost încredințat prin hotărâre
judecătorească rămasă definitivă și irevocabilă;
d) în cazul minorului care este titular al unui pașaport
individual și călătorește însoțit de o altă persoană fizică majoră,
i se permite ieșirea în aceleași condiții și împreună cu acesta,
numai dacă persoana însoțitoare prezintă o declarație a
ambilor părinți sau, după caz, a părintelui căruia minorul i-a fost
încredințat prin hotărâre judecătorească rămasă definitivă și
irevocabilă, a părintelui supraviețuitor ori a reprezentantului
său legal, care să cuprindă acordul acestora cu privire la
efectuarea călătoriei respective de către minor, la statul sau
statele de destinație, la perioada în care urmează să se
desfășoare călătoria, precum și datele de identitate a
însoțitorului respectiv.“;
— Art. 31 alin. (1): îÎn situația în care organele poliției de
frontieră constată că nu sunt îndeplinite condițiile prevăzute de
prezenta lege pentru ca minorul să iasă din România, vor
întrerupe călătoria acestuia. Dacă minorul nu este însoțit de cel
puțin unul dintre părinți, vor proceda la informarea imediată a
acestora, punându-le în vedere să îl preia de îndată ce este
posibil. În cazul în care nu este posibilă informarea părinților,
organele poliției de frontieră vor anunța de îndată Autoritatea
Națională pentru Protecția Drepturilor Copilului, care va iniția
procedura aplicabilă minorilor neînsoțiți, potrivit legii.“;
— Art. 32: î(1) Până la preluarea minorului de către
părinte sau, după caz, de către o altă persoană, în condițiile
prezentei legi, însoțitorul prevăzut la art. 30 alin. (1) lit. d), care
călătorește în străinătate în condițiile prezentei legi, împreună
cu acesta, are următoarele obligații:
a) să acorde îngrijire și supraveghere minorului, pe toată
durata deplasării;
b) să nu abandoneze minorul;
c) să nu încredințeze minorul altei persoane decât
părintelui, reprezentantului legal sau, după caz, persoanei
prevăzute la art. 30 alin. (4) lit. c) ori, în cazuri deosebite,

autorităților străine competente în domeniul acordării de
asistență și protecție pentru minori;
d) să respecte scopul, ruta și durata deplasării menționate
în declarația prevăzută la art. 30 alin. (1) lit. d), cu excepția
situației când există acordul ulterior al acestora cu privire la
schimbările intervenite;
e) în cazul dispariției minorului pe perioada deplasării în
străinătate, să anunțe de îndată autoritățile competente de pe
teritoriul statului unde s-a produs evenimentul, precum și cea
mai apropiată reprezentanță diplomatică sau oficiu consular al
României, solicitând eliberarea unei adeverințe în acest sens;
f) să informeze de îndată ce este posibil cea mai apropiată
reprezentanță diplomatică sau oficiu consular al României, în
cazul apariției unei situații obiective, de natură să întrerupă
călătoria, să schimbe ruta, să depășească durata călătoriei
indicate de părinți sau de reprezentantul legal;
g) în cazul în care nu este posibilă încredințarea minorului
persoanei prevăzute la art. 30 alin. (4) lit. c), să anunțe imediat
cea mai apropiată reprezentanță diplomatică sau oficiu
consular al României în vederea reunificării familiale a
minorului sau, după caz, să se reîntoarcă în România cu
acesta.
(2) În situații prevăzute la alin. (1) lit. e)—g), misiunea
diplomatică sau oficiul consular sesizat are obligația de a
informa imediat, direct sau prin intermediul Direcției Generale
Afaceri Consulare a Ministerului Afacerilor Externe, atât
Inspectoratul General al Poliției Române, cât și Direcția
Generală de Pașapoarte din cadrul Ministerului Administrației
și Internelor în vederea anunțării părinților ori a
reprezentantului legal al minorului în legătură cu evenimentul
produs.“;
— Art. 36: î(1) Cetățeanului român care a împlinit vârsta
de 18 ani și care și-a stabilit domiciliul în România i se
anulează, la cerere, mențiunea din pașaportul simplu privind
stabilirea domiciliului în străinătate și i se eliberează carte de
identitate, în condițiile legii.
(2) Cetățeanul român care are domiciliul în străinătate și a
fost returnat în baza unui acord de readmisie sau, după caz, a
fost expulzat de pe teritoriul statului de domiciliu are obligația
ca, în termen de 15 zile de la data intrării în România, să
declare autorităților competente locul unde și-a stabilit
domiciliul, în condițiile legii.“
În motivarea sesizărilor de neconstituționalitate se
apreciază că aceste prevederi legale încalcă următoarele
dispoziții constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 25 alin. (1): îDreptul la liberă circulație, în țară și în
străinătate, este garantat. Legea stabilește condițiile exercitării
acestui drept.“;
— Art. 26 alin. (2): îPersoana fizică are dreptul să
dispună de ea însăși, dacă nu încalcă drepturile și libertățile
altora, ordinea publică sau bunele moravuri.“;
— Art. 48. alin. (1): îFamilia se întemeiază pe căsătoria
liber consimțită între soți, pe egalitatea acestora și pe dreptul și
îndatorirea părinților de a asigura creșterea, educația și
instruirea copiilor.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“

MONITORUL OFICIAL AL ROMÂNIEI, PARTEA I, Nr. 417/18.V.2005
Din motivarea sesizărilor rezultă că aceleași prevederi
de lege sunt contrare următoarelor dispoziții din actele
juridice internaționale:
— Art. 16 din Pactul internațional cu privire la drepturile
civile și politice, ratificat de România prin Decretul nr. 212
din 31 octombrie 1974, publicat în Buletinul Oficial,
Partea I, nr. 146 din 20 noiembrie 1974: îOrice om are
dreptul de a i se recunoaște pretutindeni personalitatea
juridică.“;
— Art. 2 paragraful 2 din Protocolul nr. 4 adițional la
Convenția pentru apărarea drepturilor omului și a libertăților
fundamentale, publicat în Monitorul Oficial al României,
Partea I, nr. 135 din 31 mai 1994: îOrice persoană este
liberă să părăsească orice țară, inclusiv pe a sa.“
Analizând dispozițiile legale criticate, Curtea constată că
acestea reglementează, în mod diferențiat, regimul liberei
circulații a cetățenilor români în străinătate pentru
îcetățeanul român minor“ și pentru îcetățeanul român care a
împlinit vârsta de 18 ani“.
1. Cu privire la criticile de neconstituționalitate a
dispozițiilor art. 2 alin. (2), art. 17 alin. (1) lit. b) și
alin. (4), art. 18 alin. (3), art. 30 alin. (1), art. 31 alin. (1)
și art. 32 din Legea privind regimul liberei circulații a
cetățenilor români în străinătate prin utilizarea noțiunii de
îcetățean român minor“:
Din examinarea sesizărilor de neconstituționalitate
Curtea reține, în esență, că dispozițiile de lege sunt
criticate întrucât stabilesc un statut juridic diferit aplicabil
cetățenilor români cu capacitate de exercițiu deplină, și
anume un anumit statut juridic referitor la libera circulație a
persoanelor majore, care au împlinit vârsta de 18 ani, și
un altul pentru femeile minore căsătorite, care au devenit
majore ca efect al căsătoriei.
Curtea observă că atât instituția capacității civile a
persoanelor fizice, cât și instituția majoratului acestora nu
sunt reglementate la nivel constituțional, ci la nivelul legii,
prin Decretul nr. 31/1954 privind persoanele fizice și
persoanele juridice, publicat în Buletinul Oficial, Partea I,
nr. 8 din 30 ianuarie 1954, astfel cum a fost modificat prin
Legea nr. 4/1956, publicată în Buletinul Oficial, Partea I,
nr. 11 din 4 aprilie 1956. Astfel, cu privire la capacitatea
de exercițiu, componentă a capacității civile, art. 8 al
menționatului decret prevede: îCapacitatea de exercițiu
începe de la data când persoana devine majoră.
Persoana devine majoră la împlinirea vârstei de
optsprezece ani.
Minorul care se căsătorește dobândește, prin aceasta,
capacitate deplină de exercițiu.“
Limita minimă de vârstă pentru încheierea căsătoriei
este reglementată de dispozițiile art. 4 din Codul familiei,
care are următorul cuprins: îBărbatul se poate căsători numai
dacă a împlinit vârsta de 18 ani, iar femeia numai dacă a
împlinit 16 ani.
Cu toate acestea, pentru motive temeinice, se poate
încuviința căsătoria femeii care a împlinit 15 ani [...]“
Așadar, condiția care trebuie îndeplinită de către o
persoană pentru a dobândi capacitatea deplină de exercițiu
este majoratul, instituție juridică ce conferă unei persoane
fizice aptitudinea de a exercita drepturi și de a-și asuma
obligații. Potrivit textelor legale menționate, o persoană
fizică devine, de regulă, majoră la împlinirea vârstei de
18 ani, iar, în mod excepțional, femeia minoră care se
căsătorește la 16 ani sau, cu încuviințare legală, la 15 ani
devine majoră la data încheierii căsătoriei.

5

Curtea constată că din coroborarea acestor dispoziții
legale rezultă că o persoană minoră de sex feminin,
căsătorită în aceste condiții legale, dobândește statutul de
persoană majoră. Această reglementare legală, care
stabilește efectul încheierii căsătoriei asupra statutului
femeii minore căsătorite, este în concordanță cu dispozițiile
art. 48 alin. (1) și (2) din Constituție, potrivit cărora:
îFamilia se întemeiază pe căsătoria liber consimțită între soți,
pe egalitatea acestora [...]“, astfel încât critica de
neconstituționalitate referitoare la încălcarea principiului
egalității, consacrat de art. 16 alin. (1) din Constituție, este
nefondată.
De altfel, Curtea reține că legiuitorul a utilizat, în
cuprinsul actului normativ criticat, în mod adecvat conceptul
juridic de îminori“, fără să includă în acest concept și pe
îminora căsătorită“. Dacă ar fi avut această intenție de
reglementare, se impunea ca legea criticată să cuprindă o
normă expresă de modificare a dispozițiilor cuprinse în
Decretul nr. 31/1954, referitoare la dobândirea statutului de
major de către minora care se căsătorește. Prin urmare,
Curtea constată că autoritățile publice, aplicând dispozițiile
criticate în spiritul intenției legiuitorului, prin coroborare cu
prevederile art. 8 din Decretul nr. 31/1954 și ale art. 4 din
Codul familiei, sunt în măsură să evite aplicarea unui
tratament diferit unor situații identice, pentru că atât
persoana care a împlinit 18 ani, cât și femeia căsătorită la
vârsta de 16 și, respectiv, 15 ani sunt în situații identice,
având statutul de persoană fizică cu deplină capacitate de
exercițiu. Aceasta însă este o chestiune de interpretare și
aplicare a legii, care nu ține de competența Curții
Constituționale.
Față de considerentele expuse mai sus Curtea constată
că sunt neîntemeiate criticile de neconstituționalitate potrivit
cărora legiuitorul a stabilit un statut juridic diferit aplicabil
cetățenilor români cu capacitate de exercițiu deplină,
incluzând în categoria cetățenilor români minori pe femeia
căsătorită la vârsta de 16 ani sau la vârsta de 15 ani.
2. În ceea ce privește dispozițiile art. 28 alin. (1) și ale
art. 36 din legea criticată, care stabilesc regimul juridic al
circulației cetățenilor români, prin utilizarea noțiunii de
îcetățean român care a împlinit vârsta de 18 ani“:
a) În esență, prin criticile de neconstituționalitate ce
vizează prevederile art. 28 alin. (1) din lege se susține că
acestea încalcă dispozițiile constituționale ale art. 16
alin. (1), art. 25 alin. (1), art. 53, art. 26 alin. (2), art. 48
alin. (1), precum și ale art. 2 paragraful 2 din Protocolul
adițional nr. 4 la Convenția pentru apărarea drepturilor
omului și a libertăților fundamentale și ale art. 16 din
Pactul internațional cu privire la drepturile civile și politice.
Curtea reține că textul de lege criticat, referindu-se la
condițiile în care se permite cetățenilor români care au
împlinit vârsta de 18 ani să iasă din țară, este
neconstituțional pentru că acesta exclude pe femeia minoră
care s-a căsătorit din categoria persoanelor fizice cu
capacitate deplină de exercițiu, devenind astfel persoană
majoră. Se aduce astfel atingere principiului egalității,
aplicându-se la situații egale un tratament juridic diferit.
Egalitatea cetățenilor în fața legii, fără privilegii și fără
discriminări, este consacrată ca drept fundamental de
dispozițiile art. 16 alin. (1) din Constituție, însă, în privința
soților, în plus, Constituția instituie o garanție specială a

6

MONITORUL OFICIAL AL ROMÂNIEI, PARTEA I, Nr. 417/18.V.2005

egalității prin dispozițiile art. 48 alin. (1), care prevăd că
îFamilia se întemeiază pe căsătoria liber consimțită între soți,
pe egalitatea acestora [...]“. Ținând seama de aceste garanții
constituționale, restrângerea exercițiului drepturilor femeii
minore care s-a căsătorit este de natură să determine o
inegalitate de statut juridic față de soț, care nu este
justificată în mod obiectiv și rațional de dispozițiile art. 53
din Constituție, ce prevăd că restrângerea exercițiului unor
drepturi sau al unor libertăți se impune îpentru apărarea
siguranței naționale, a ordinii, a sănătății ori a moralei publice,
a drepturilor și a libertăților cetățenilor, desfășurarea instrucției
penale, prevenirea consecințelor unui dezastru ori ale unui
sinistru deosebit de grav“.
Curtea constată că, având în vedere garanția
constituțională a egalității dintre soț și soție, se impune ca
soția să se bucure de același tratament juridic cu cel
aplicabil soțului, în privința exercitării dreptului fundamental
la liberă circulație, prevăzut de art. 25 alin. (1), și a celui
referitor la dreptul persoanei de a dispune de ea însăși,
prevăzut de art. 26 alin. (2) din Constituție, și nu de
exercitarea acestor drepturi în condițiile statutului minorului.
Textul de lege criticat aduce atingere și art. 16 din
Pactul internațional cu privire la drepturile civile și politice,
deoarece nu recunoaște capacitatea juridică deplină
dobândită ca efect al căsătoriei, precum și art. 2 paragraful 2
din Protocolul adițional nr. 4 la Convenția pentru apărarea
drepturilor omului și a libertăților fundamentale, care
conferă oricărei persoane dreptul la a circula liber în afara
țării sale.
b) Prin critica de neconstituționalitate ce vizează
dispozițiile art. 36 din Legea privind regimul liberei circulații
a cetățenilor români în străinătate se susține că acestea
încalcă dispozițiile art. 25 referitoare la libertatea de
circulație, ale art. 16 referitor la egalitatea în drepturi,
precum și pe cele ale art. 53 referitoare la restrângerea
exercițiului unor drepturi sau al unor libertăți.

Curtea constată că sunt, de asemenea, neconstituționale
și dispozițiile menționate ce reglementează condițiile în
care autoritățile publice îi pot elibera cartea de identitate
cetățeanului român care a împlinit vârsta de 18 ani și care
a revenit în România, precum și obligația cetățeanului care,
având domiciliul în străinătate, îa fost returnat în baza unui
acord de readmisie“ sau a fost expulzat de pe teritoriul
statului de domiciliu.
Și aceste dispoziții instituie un tratament juridic diferit
aplicabil persoanelor majore, care nu este justificat obiectiv
și rațional. Astfel, soția care nu a împlinit 18 ani, însă a
devenit majoră prin efectul căsătoriei, nu își poate exercita
dreptul constituțional de liberă circulație, încălcându-se
principiul egalității consacrat de art. 16 din Constituție. Prin
faptul că textul de lege criticat aduce atingere garanției
constituționale a egalității soților în fața legii, situația
juridică a acestora, aflați în ipoteza avută în vedere, se
plasează în afara spiritului Constituției menit să consolideze
statul de drept, în care, potrivit art. 1 alin. (3) din Legea
fundamentală, î[...] drepturile și libertățile cetățenilor, libera
dezvoltare a personalității umane, dreptatea [...] reprezintă
valori supreme [...]“. Din interpretarea sistematică a
Constituției se constată că aceste valori supreme sunt
garantate prin dispozițiile art. 26 alin. (1), conform cărora
autoritățile publice respectă și ocrotesc viața familială, și
prin dispozițiile art. 48 alin. (1), care consacră principiul că
familia se întemeiază, printre altele, pe egalitatea dintre
soți.
Pentru toate acestea, Curtea Constituțională urmează
să constate că dispozițiile art. 28 alin. (1) și ale art. 36 din
Legea privind regimul liberei circulații a cetățenilor români
în străinătate sunt neconstituționale în măsura în care se
referă la femeia minoră căsătorită.

Având în vedere aceste considerente, dispozițiile art. 1 alin. (3), art. 16 alin. (1), art. 25 alin. (1), art. 26 alin. (2),
art. 48 alin. (1), art. 53 alin. (1) și ale art. 146 lit. a) din Constituție, precum și prevederile art. 11 alin. (1) lit. A.a) și ale
art. 18 din Legea nr. 47/1992 privind organizarea și funcționarea Curții Constituționale,
CURTEA

În numele legii
D E C I D E:

1. Constată că prevederile art. 28 alin. (1) și ale art. 36 din Legea privind regimul liberei circulații a cetățenilor
români în străinătate sunt neconstituționale în măsura în care se referă la femeia minoră căsătorită.
2. Constată că dispozițiile art. 2 alin. (2), art. 17 alin. (1) lit. b) și alin. (4), art. 18 alin. (3), art. 30 alin. (1),
art. 31 alin. (1) și ale art. 32 din Legea privind regimul liberei circulații a cetățenilor români în străinătate sunt
constituționale.
Definitivă și obligatorie.
Decizia se comunică Președintelui României, președintelui Camerei Deputaților, președintelui Senatului,
primului-ministru și se publică în Monitorul Oficial al României, Partea I.
Dezbaterea a avut loc la data de 20 aprilie 2005 și la aceasta au participat: Ioan Vida, președinte, Nicolae
Cochinescu, Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu și
Șerban Viorel Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat asistent,
Claudia Miu

7

MONITORUL OFICIAL AL ROMÂNIEI, PARTEA I, Nr. 417/18.V.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea anexelor la Hotărârea Guvernului nr. 1.367/2002
privind schimbarea titularului dreptului de administrare a unor imobile proprietate publică a statului
În

temeiul art. 108 din Constituția României, republicată,

Guvernul României adoptă prezenta hotărâre.
Articol unic. — Hotărârea Guvernului nr. 1.367/2002
privind schimbarea titularului dreptului de administrare a
unor imobile proprietate publică a statului, publicată în
Monitorul Oficial al României, Partea I, nr. 893 din
10 decembrie 2002, se modifică după cum urmează:

1. Caracteristicile tehnice ale imobilului prevăzut la
poziția nr. 4 din anexa nr. 1 se modifică potrivit anexei nr. 1
la prezenta hotărâre.
2. Anexa nr. 2 se modifică și se înlocuiește cu anexa
nr. 2 la prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Directorul Serviciului Român de Informații,
Alexandru-Radu Timofte
Ministrul finanțelor publice,
Ionel Popescu
București, 5 mai 2005.
Nr. 414.
ANEXA Nr. 1
CARACTERISTICILE TEHNICE

ale imobilului prevăzut la poziția nr. 4 din anexa nr. 1 la Hotărârea Guvernului nr. 1.367/2002
Nr.
crt.

Locul unde sunt
situate imobilele
care se transmit

4. Satul Săftica,
comuna Balotești,
șos. București—Ploiești
km 23+700,
județul Ilfov

Persoana juridică
de la care
se transmit imobilele

Persoana juridică
la care se transmit
imobilele

Serviciul Român
de Informații

Ministerul Administrației
și Internelor

Caracteristicile tehnice ale imobilelor
care se transmit

Suprafața construită = 2.762,51 m2
Suprafața desfășurată = 3.059,51 m2
Suprafața terenului = 51.518,06 m2

Numărul
de inventar
M.F.P.

105.945

ANEXA Nr. 2
DATELE DE IDENTIFICARE

a imobilelor proprietate publică a statului, care se transmit din administrarea
Ministerului Administrației și Internelor în administrarea Serviciului Român de Informații
Nr.
crt.

Locul unde sunt
situate imobilele
care se transmit

1. Municipiul București,
Strada Franceză
nr. 48—50
2. Municipiul București,
Calea Victoriei nr. 7

Persoana juridică
de la care
se transmit imobilele

Persoana juridică
la care se transmit
imobilele

Ministerul Administrației
și Internelor

Serviciul Român
de Informații

Ministerul Administrației
și Internelor

Serviciul Român
de Informații

Caracteristicile tehnice ale imobilelor
care se transmit

Suprafața
Suprafața
Suprafața
Suprafața
Suprafața
Suprafața

construită = 869,23 m2
desfășurată = 3.591 m2
terenului = 964,20 m2
construită = 370 m2
desfășurată = 1.480 m2
terenului = 501,15 m2

Numărul
de inventar
M.F.P.

104.258
113.939

8

MONITORUL OFICIAL AL ROMÂNIEI, PARTEA I, Nr. 417/18.V.2005

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru modificarea și completarea Normelor privind actualizarea limitei minime a capitalului social
vărsat al asigurătorilor, puse în aplicare prin Ordinul președintelui Comisiei de Supraveghere
a Asigurărilor nr. 3.109/2004
În temeiul art. 4 alin. (27) și al art. 16 alin. (3) din Legea nr. 32/2000 privind societățile de asigurare și
supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 31 martie 2005, prin care s-a
dispus modificarea și completarea Normelor privind actualizarea limitei minime a capitalului social vărsat al asigurătorilor,
puse în aplicare prin Ordinul președintelui Comisiei de Supraveghere a Asigurărilor nr. 3.109/2004,
președintele Comisiei de Supraveghere a Asigurărilor emite următorul ordin:
Articol unic. — Normele privind actualizarea limitei
minime a capitalului social vărsat al asigurătorilor, puse în
aplicare prin Ordinul președintelui Comisiei de
Supraveghere a Asigurărilor nr. 3.109/2004, publicat în
Monitorul Oficial al României, Partea I, nr. 1.243 din
23 decembrie 2004, se modifică și se completează după
cum urmează:
1. Articolul 2 va avea următorul cuprins:
îArt. 2. — De la data intrării în vigoare a prezentelor
norme, capitalul social vărsat al asigurătorilor se
actualizează la următoarele valori:
1. Până la data de 31 decembrie 2005:
a) 5.000.000 lei noi, pentru activitatea de asigurări
generale, exceptând asigurările obligatorii;
b) 8.000.000 lei noi, pentru activitatea de asigurări
generale;
c) 8.000.000 lei noi, pentru activitatea de asigurări de
viață;
d) suma valorilor prevăzute la lit. a) și c) sau b) și c),
după caz, în funcție de activitățile de asigurare desfășurate.
2. Până la data de 30 iunie 2006:
a) 8.000.000 lei noi, pentru activitatea de asigurări
generale, exceptând asigurările obligatorii;
b) 12.000.000 lei noi, pentru activitatea de asigurări
generale;
c) 12.000.000 lei noi, pentru activitatea de asigurări de
viață;
d) suma valorilor prevăzute la lit. a) și c) sau b) și c),
după caz, în funcție de activitățile de asigurare
desfășurate.“

2. Alineatul (2) al articolului 4 va avea următorul
cuprins:
î(2) Solicitanții care vor depune cereri de autorizare de
la data intrării în vigoare a prezentelor norme trebuie să
dispună de capitalul social vărsat minim prevăzut pentru
data de 30 iunie 2006, în funcție de activitatea de
asigurare solicitată, în conformitate cu prevederile art. 3
alin. (2) din Legea nr. 32/2000, cu modificările și
completările ulterioare.“
3. Alineatele (3) și (4) ale articolului 4 se abrogă.
4. Articolul 6 va avea următorul cuprins:
îArt. 6. — În cazul nerespectării prevederilor prezentelor
norme se aplică prevederile art. 39 alin. (3) lit. e) din
Legea nr. 32/2000, cu modificările și completările
ulterioare.“
5. După articolul 6 se introduce articolul 7 cu următorul
cuprins:
îArt. 7. — (1) Asigurătorii care își majorează capitalul
pentru îndeplinirea prevederilor prezentelor norme nu
datorează Comisiei de Supraveghere a Asigurărilor taxa de
avizare prevăzută la art. 13 alin. (9) din Legea nr. 32/2000,
cu modificările și completările ulterioare.
(2) Dacă prin majorarea capitalului o persoană juridică
sau fizică devine, direct sau indirect, acționar semnificativ,
asigurătorul în cauză va înainta, în termen de 15 zile de la
data adunării generale extraordinare a acționarilor în care
s-a aprobat noua structură a acționariatului, Comisiei de
Supraveghere a Asigurărilor documentația necesară obținerii
aprobării conform prevederilor art. 5 lit. d) din Legea
nr. 32/2000, cu modificările și completările ulterioare.“

Președintele Comisiei de Supraveghere a Asigurărilor,
Nicolae Eugen Crișan
București, 12 mai 2005.
Nr. 3.105.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 417/18.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016705]
ISSN 1453—4495

