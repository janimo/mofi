Anul 173 (XVII) — Nr. 380

PARTEA

I

LEGI, DECRETE, HOTĂRÂRI ȘI ALTE ACTE

Joi, 5 mai 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 71 din 8 februarie 2005 referitoare la
excepția de neconstituționalitate a dispozițiilor
art. 1 alin. (2) și art. 9 alin. (1) din Legea
nr. 90/2003 privind vânzarea spațiilor aflate în
proprietatea privată a statului sau a unităților
administrativ-teritoriale, destinate sediilor partidelor
politice, art. 3 alin. (3), art. 5 alin. (6), art. 6
alin. (2) și (3), art. 7, art. 11 alin. (3) și (5),
art. 13 alin. (2) și art. 22 alin. (4) din Legea
nr. 43/2003 privind finanțarea activității partidelor
politice și a campaniilor electorale, art. 21, art. 88
alin. 1 lit. a), b), c) și d) și art. 153 alin. 2 din
Legea
nr.
92/1992
pentru
organizarea
judecătorească, art. 121 alin. (1) din Legea
nr. 304/2004 privind organizarea judiciară, art. 91
alin. (2) din Legea nr. 303/2004 privind statutul
magistraților, art. 2, art. 21 alin. (4), art. 26
alin. (4) și art. 27 din Legea partidelor politice
nr. 14/2003, art. 75 alin. (2) și art. 78 din Legea
nr. 47/1992 privind organizarea și funcționarea
Curții Constituționale .................................................

318.

HOTĂRÂRI ALE GUVERNULUI ROMÂNIEI
— Hotărâre pentru modificarea și completarea
Hotărârii Guvernului nr. 111/1997 privind forma și
conținutul cărții de identitate, ale cărții de imobil și

Nr.

Pagina
ale fișei de evidență a populației, precum și
pentru
modificarea
Hotărârii
Guvernului
nr. 113/1997 privind conținutul, actualizarea și
valorificarea datelor din Registrul permanent de
evidență a populației.................................................

326.

330.

2–6

6–8

— Hotărâre privind repartizarea pe unități
administrativ-teritoriale a sumelor defalcate
din taxa pe valoarea adăugată pentru
retehnologizarea, modernizarea și dezvoltarea
sistemelor centralizate de producere și distribuție a
energiei termice .........................................................

8–14

— Hotărâre pentru modificarea Hotărârii
Guvernului nr. 1.201/2003 privind constituirea
Comitetului interministerial pentru relația cu
administrația publică..................................................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
67/483. — Ordin al ministrului transporturilor, construcțiilor
și turismului și al ministrului finanțelor publice
privind aplicarea unor măsuri financiare pentru
agenții economici de sub autoritatea Ministerului
Transporturilor, Construcțiilor și Turismului ............

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 380/5.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 71
din 8 februarie 2005

referitoare la excepția de neconstituționalitate a dispozițiilor art. 1 alin. (2) și art. 9 alin. (1)
din Legea nr. 90/2003 privind vânzarea spațiilor aflate în proprietatea privată a statului
sau a unităților administrativ-teritoriale, destinate sediilor partidelor politice, art. 3 alin. (3), art. 5
alin. (6), art. 6 alin. (2) și (3), art. 7, art. 11 alin. (3) și (5), art. 13 alin. (2) și art. 22 alin. (4) din Legea
nr. 43/2003 privind finanțarea activității partidelor politice și a campaniilor electorale, art. 21,
art. 88 alin. 1 lit. a), b), c) și d) și art. 153 alin. 2 din Legea nr. 92/1992 pentru organizarea
judecătorească, art. 121 alin. (1) din Legea nr. 304/2004 privind organizarea judiciară, art. 91
alin. (2) din Legea nr. 303/2004 privind statutul magistraților, art. 2, art. 21 alin. (4), art. 26 alin. (4)
și art. 27 din Legea partidelor politice nr. 14/2003, art. 75 alin. (2) și art. 78 din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (2) și art. 9 alin. (1) din Legea
nr. 90/2003 privind vânzarea spațiilor aflate în proprietatea
privată a statului sau a unităților administrativ-teritoriale,
destinate sediilor partidelor politice, art. 3 alin. (3), art. 5
alin. (6), art. 6 alin. (2) și (3), art. 7, art. 11 alin. (3) și (5),
art. 13 alin. (2) și art. 22 alin. (4) din Legea nr. 43/2003
privind finanțarea activității partidelor politice și a
campaniilor electorale, art. 21, art. 88 alin. 1 lit. a), b), c)
și d), art. 117 alin. 3, art. 149 și art. 153 alin. 2 din Legea
nr. 92/1992 pentru organizarea judecătorească, art. 2,
art. 21 alin. (4), art. 26 alin. (4), art. 27 din Legea
partidelor politice nr. 14/2003, art. 49 alin. (2) și art. 54 din
Legea nr. 47/1992 privind organizarea și funcționarea Curții
Constituționale, excepție ridicată de Partidul Solidarității
Democratice pentru Șanse Egale și o Societate mai Bună
în Dosarul nr. 4/P/2000 al Tribunalului București — Secția
a V-a civilă.
La apelul nominal răspund autorul excepției, prin
reprezentant Ion Antonescu, și părțile Elena Lupu, Ștefan
Oprea, Livia Dima, lipsind partea Steluța Safta-Lambru, față
de care procedura de citare este legal îndeplinită.
Magistratul-asistent informează completul de judecată că
reprezentantul autorului excepției a depus o cerere prin
care solicită scoaterea cauzei de pe rolul Curții și
înaintarea către Tribunalul București — Secția a V-a civilă,
în scopul completării dosarului cu anumite înscrisuri a căror
lipsă a constatat-o.
Președintele acordă cuvântul pe cererea formulată.
Reprezentantul autorului excepției și părțile prezente
solicită admiterea cererii.
Reprezentantul Ministerului Public pune concluzii de
respingere a cererii.

Curtea respinge cererea formulată de reprezentantul
autorului excepției.
Președintele constată cauza în stare de judecată și
acordă cuvântul pe fond.
Reprezentantul autorului excepției susține oral notele
scrise depuse la instanța care a sesizat Curtea
Constituțională, solicitând admiterea excepției de
neconstituționalitate.
Părțile prezente solicită admiterea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate, arătând că
prin Decizia nr. 517 din 25 noiembrie 2004 Curtea
Constituțională s-a mai pronunțat asupra acestei excepții, în
sensul respingerii ei.
C U R T E A,

având în vedere actele și lucrările dosarului, reține
următoarele:
Prin Încheierea din 17 august 2004, pronunțată în
Dosarul nr. 4/P/2000, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 1 alin. (2) și art. 9
alin. (1) din Legea nr. 90/2003 privind vânzarea spațiilor
aflate în proprietatea privată a statului sau a unităților
administrativ-teritoriale, destinate sediilor partidelor
politice, art. 3 alin. (3), art. 5 alin. (6), art. 6 alin. (2) și (3),
art. 7, art. 11 alin. (3) și (5), art. 13 alin. (2) și art. 22 alin. (4)
din Legea nr. 43/2003 privind finanțarea activității
partidelor politice și a campaniilor electorale, art. 21,
art. 88 alin. 1 lit. a), b), c) și d), art. 117 alin. 3, art. 149 și
art. 153 alin. 2 din Legea nr. 92/1992 pentru organizarea
judecătorească, art. 21 alin. (4), art. 26 alin. (4) din Legea
partidelor politice nr. 14/2003, art. 49 alin. (2) și art. 54 din
Legea nr. 47/1992 privind organizarea și funcționarea
Curții Constituționale, excepție ridicată de Partidul
Solidarității Democratice pentru Șanse Egale și o Societate
mai Bună într-o cauză având ca obiect soluționarea cererii
de reînregistrare a acestui partid politic.
În motivarea excepției de neconstituționalitate, autorul
susține că prevederile legale criticate încalcă dispozițiile
următoarelor articole din Constituție: art. 1, 4, 8, 10,
11, 15, 16, 20, 21, 24, art. 27 alin. (1), art. 28, art. 30
alin. (1), (2) și (3), art. 31, 36, art. 37 alin. (1), art. 40, 44,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 380/5.V.2005
45, 46, 47, 49, 50, 51, 52, 53, 54, 55, 56, 57, art. 124
alin. (2), art. 126 alin. (1) și (6), art. 129, 131, 132, 133,
135, 136, 137, art. 142 alin. (1), art. 146, 148, 149, 151 și
art. 154 alin. (1).
Autorul invocă, de asemenea, încălcarea următoarelor
dispoziții din acte internaționale ori a actelor internaționale
în integralitatea lor: Convenția pentru apărarea drepturilor
omului și a libertăților fundamentale; Protocolul nr. 11 și
Protocolul nr. 12 adiționale la Convenția pentru apărarea
drepturilor omului și a libertăților fundamentale; art. 1, 3 și 5
din primul Protocol adțional la Convenția pentru apărarea
drepturilor omului și a libertăților fundamentale; art. 8, 9,
10, 21, 28 și 30 din Declarația Universală a Drepturilor
Omului; Pactul internațional cu privire la drepturile civile și
politice; art. 2, 3, 5 și 6 din Convenția internațională privind
eliminarea tuturor formelor de discriminare, precum și
capitolul IV îSolidaritate“ din Carta drepturilor fundamentale
a Uniunii Europene.
Autorul excepției de neconstituționalitate solicită
admiterea acesteia pentru următoarele motive: sintagma
cuprinsă în art. 9 alin. (1) din Legea nr. 90/2003, potrivit
căreia îvor fi transmise în conformitate cu art. 52 alin. 1
din Decretul nr. 31/1954 privitor la persoanele fizice și
persoanele juridice“, îconstituie o mare gafă a puterii
legislative, care, deși avea acte normative promulgate în
noua ordine de drept, de după Revoluția din 1989, a
preferat totuși un act lovit de nulitate de pe timpul
regimului totalitar“; art. 6 alin. (2) din Legea nr. 43/2003
îsituează partidele politice mai presus de lege,
contravenind art. 16 din Constituție“; art. 5 alin. (6) din
Legea nr. 43/2003 contravine art. 1 și 56 din Constituție,
întrucât îintenția de a ascunde identitatea donatorului
cotravine grav transparenței în care trebuie să vedem cum
se alimentează și de către cine conturile unui partid
politic“; art. 21 alin. (4) din Legea nr. 14/2003 încalcă
dispozițiile art. 1 alin. (3) și (4), art. 11, 20, 21, 24, 54, 57,
în general, și ale art. 124 alin. (2), art. 126 alin. (1),
art. 129, art. 131 alin. (1), art. 133 alin. (1), art. 142
alin. (1), art. 148 și 149 din Constituție, în special,
deoarece îprin acesta puterea legislativă limitează drepturile
puterii judecătorești, împiedicând justițiabilii să beneficieze
de dispozițiile art. 129 din Constituție cu privire la folosirea
căilor de atac“; art. 26 alin. (4) din Legea nr. 14/2003
încalcă dispozițiile art. 11 alin. (1) și (2), art. 20 alin. (1)
și (2), art. 21 alin. (3), art. 24 alin. (1) și (2), art. 27
alin. (1), art. 37 alin. (1), art. 40 alin. (1), art. 124 alin. (2),
art. 126 alin. (1) și (6), art. 131 alin. (1), art. 133 alin. (1),
art. 142 alin. (1), art. 148 alin. (2), art. 154 alin. (1) din
Constituție, întrucât îinterzic justițiabililor calea de atac a
recursului și favorizează înregistrarea partidelor politice
după criteriile intereselor de grup“; art. 2 din Legea
nr. 14/2003 aduce atingere art. 154 alin. (1) raportat la
art. 148 alin. (2) din Constituție îprin omisiunea de a se
prevedea, în conținutul său, obligația de a promova valorile
solidarității“. Celelalte texte de lege criticate sunt raportate
la articolele din Constituție, fără se arăta în ce constă
pretinsa încălcare a dispozițiilor din Legea fundamentală.
Tribunalul București — Secția a V-a civilă opinează în
sensul că excepția de neconstituționalitate este
neîntemeiată, iar îfaptul că anumite texte de lege nu ar
constitui soluția cea mai bună pentru reglementarea
anumitor raporturi sociale nu poate fi cenzurat pe calea
controlului de constituționalitate“.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

3

Poporului, pentru a-și exprima punctele de vedere asupra
excepției de neconstituționalitate ridicate.
Președintele Camerei Deputaților consideră că excepția
de neconstituționalitate este neîntemeiată, cu următoarea
motivare:
Autorul excepției susține că textele criticate din Legea
nr. 90/2003 încalcă o serie de articole din Constituție, pe
care le enumeră, fără a arăta în ce constă această
încălcare. Art. 1 alin. (2) din actul normativ menționat este
în concordanță cu articolele din Constituție pretins
încălcate, deoarece numai partidele politice constituite în
conformitate cu Legea nr. 14/2003 pot beneficia de
prevederile Legii nr. 90/2003, și nu orice organizație
autointitulată îpartid“.
Criticile aduse prevederilor Legii nr. 43/2003 nu sunt
întemeiate, întrucât de scutirea de impozite și taxe
prevăzută de art. 3 alin. (3) beneficiază toate partidele
politice legal înregistrate, fără nici o discriminare. Legiuitorul
are libertatea, în concordanță cu art. 139 din Constituție,
de a stabili impozite și taxe, precum și scutirea de la plata
acestora. Reglementările cuprinse în art. 5 alin. (6), art. 6
alin. (2) și (3) și în art. 7 din Legea nr. 43/2003 au ca
scop asigurarea unei transparențe depline în privința
surselor de finanțare și a resurselor de care beneficiază
partidele politice, inclusiv prin acordarea de sprijin financiar
de la bugetul de stat, sub forma subvenției pentru
campania electorală.
Prevederile art. 11 din Legea nr. 43/2003 au fost
abrogate prin Legea nr. 90/2003, astfel încât nu mai pot
face obiectul excepției de neconstituționalitate.
Dispozițiile art. 21 alin. (4) și ale art. 26 alin. (4) din
Legea nr. 14/2003 sunt în concordanță cu dispozițiile
art. 126 alin. (2) și ale art. 129 din Constituție, legiuitorul
având competența de a stabili căile de atac care sunt
puse la dispoziția părților într-un proces.
Art. 75 alin. (1) și (2) din Legea nr. 47/1992 asigură
totala independență financiară a Curții Constituționale,
deoarece aceasta își aprobă propriul buget, pe care îl
trimite Guvernului pentru a fi inclus în proiectul bugetului
de stat, care este supus și aprobării Parlamentului, fiind
exclusă orice ingerință din partea Guvernului.
Guvernul apreciază că excepția de neconstituționalitate
este neîntemeiată, cu următoarea motivare:
Asupra dispozițiilor art. 21 alin. (4) și ale art. 26
alin. (4) din Legea nr. 14/2003 Curtea Constituțională s-a
mai pronunțat prin Decizia nr. 65/2004 și prin Decizia
nr. 230/2004, excepțiile fiind ridicate de același autor.
Considerentele reținute de Curte în aceste decizii își
mențin valabilitatea și în prezenta cauză.
Celelalte dispoziții legale criticate nu au legătură cu
soluționarea cauzei, în raport cu obiectul acesteia, așa
încât excepția urmează să fie respinsă ca inadmisibilă, în
temeiul art. 29 alin. (1) din Legea nr. 47/1992.
Avocatul Poporului consideră că excepția de
neconstituționalitate este neîntemeiată, cu următoarea
motivare:
Dispozițiile art. 21 alin. (4) și ale art. 26 alin. (4) din
Legea nr. 14/2003 nu aduc atingere art. 21 și 129 din
Constituție, întrucât accesul la justiție presupune accesul la
mijloacele procedurale prin care justiția se înfăptuiește, dar
nu întotdeauna trebuie să fie asigurat la toate structurile
judecătorești și la toate căile de atac. În acest sens Curtea
s-a pronunțat prin deciziile nr. 119/2003, nr. 65/2004 și
nr. 230/2004.
Art. 11 alin. (3) din Legea nr. 43/2003 a fost abrogat
prin Legea nr. 90/2003, prin urmare în privința acestui text
de lege excepția este inadmisibilă. Celelalte dispoziții legale

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 380/5.V.2005

criticate nu aduc atingere dispozițiilor din Legea
fundamentală invocate.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
susținerile reprezentantului autorului excepției și ale părților
prezente, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține umătoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
art. 1 alin. (2) și art. 9 alin. (1) din Legea nr. 90/2003
privind vânzarea spațiilor aflate în proprietatea privată a
statului sau a unităților administrativ-teritoriale, destinate
sediilor partidelor politice, publicată în Monitorul Oficial al
României, Partea I, nr. 200 din 27 martie 2003, art. 3
alin. (3), art. 5 alin. (6), art. 6 alin. (2) și (3), art. 7, art. 11
alin. (3) și (5), art. 13 alin. (2) și art. 22 alin. (4) din
Legea nr. 43/2003 privind finanțarea activității partidelor
politice și a campaniilor electorale, publicată în Monitorul
Oficial al României, Partea I, nr. 54 din 30 ianuarie 2003,
art. 21, art. 88 alin. 1 lit. a), b), c) și d), art. 117 alin. 3,
art. 149 și art. 153 alin. 2 din Legea nr. 92/1992 pentru
organizarea judecătorească, republicată în Monitorul Oficial
al României, Partea I, nr. 259 din 30 septembrie 1997, cu
modificările și completările ulterioare, art. 2, art. 21
alin. (4), art. 26 alin. (4), art. 27 din Legea partidelor
politice nr. 14/2003, publicată în Monitorul Oficial al
României, Partea I, nr. 25 din 17 ianuarie 2003, art. 49
alin. (2) și art. 54 din Legea nr. 47/1992 privind
organizarea și funcționarea Curții Constituționale,
republicată în Monitorul Oficial al României, Partea I,
nr. 187 din 7 august 1997, cu modificările și completările
ulterioare.
Cu privire la textele de lege criticate se impun
următoarele observații:
— la data sesizării Curții Constituționale, art. 11 alin. (3)
din Legea nr. 43/2003 era abrogat expres prin art. 12 din
Legea nr. 90/2003, fără ca dispozițiile sale să fie preluate;
— ulterior datei la care a fost sesizată Curtea
Constituțională, art. 21, art. 149 și art. 153 alin. 2 din
Legea nr. 92/1992 pentru organizarea judecătorească,
republicată, cu modificările și completările ulterioare, au fost
abrogate expres prin art. 133 alin. (1) lit. b) din Legea
nr. 304/2004 privind organizarea judiciară, publicată în
Monitorul Oficial al României, Partea I, nr. 576 din
29 iunie 2004. Dispozițiile art. 21 și art. 153 alin. 2 din
Legea nr. 92/1992 nu au fost preluate în conținutul Legii
nr. 304/2004. Dispozițiile art. 149 din Legea nr. 92/1992 au
fost preluate cu modificări și completări în art. 121 alin. (1)
din Legea nr. 304/2004;
— ulterior datei la care a fost sesizată Curtea
Constituțională, dispozițiile art. 117 alin. 3 din Legea
nr. 92/1992 au fost abrogate expres prin art. 107 alin. (2)
lit. b) din Legea nr. 303/2004 privind statutul magistraților,
publicată în Monitorul Oficial al României, Partea I, nr. 576
din 29 iunie 2004. Conținutul acestuia a fost preluat în
art. 91 alin. (2) din Legea nr. 303/2004;

— ulterior datei la care a fost sesizată Curtea
Constituțională, dispozițiile art. 88 alin. 1 lit. a), b), c) și d)
din Legea nr. 92/1992 au fost abrogate expres prin art. 72
alin (2) din Legea nr. 317/2004 privind Consiliul Superior
al Magistraturii, publicată în Monitorul Oficial al României,
Partea I, nr. 599 din 2 iulie 2004. Conținutul art. 88 alin. 1
lit. a), b), c) și d) se regăsește în art. 36 alin. (1) din
Legea nr. 317/2004, cu excepția sintagmei criticate de
autorul excepției, îla recomandarea ministrului justiției“, care
nu a fost preluată;
— la data sesizării Curții Constituționale, Legea
nr. 47/1992 suferise modificări și completări prin Legea
nr. 232/2004, publicată în Monitorul Oficial al României,
Partea I, nr. 502 din 3 iunie 2004, fiind, prin urmare,
republicată în Monitorul Oficial al României, Partea I,
nr. 643 din 16 iulie 2004. Soluția legislativă cuprinsă în
art. 49 alin. (2) și art. 54 s-a păstrat în esență, fiind
cuprinsă în art. 75 alin. (2) și art. 78 din Legea
nr. 47/1992, republicată.
Ca urmare a modificărilor legislative menționate mai
sus, Curtea se va pronunța asupra dispozițiilor art. 1
alin. (2) și art. 9 alin. (1) din Legea nr. 90/2003 privind
vânzarea spațiilor aflate în proprietatea privată a statului
sau a unităților administrativ-teritoriale, destinate sediilor
partidelor politice, art. 3 alin. (3), art. 5 alin. (6), art. 6
alin. (2) și (3), art. 7, art. 11 alin. (3) și (5), art. 13
alin. (2) și art. 22 alin. (4) din Legea nr. 43/2003 privind
finanțarea activității partidelor politice și a campaniilor
electorale, art. 21, art. 88 alin. 1 lit. a), b), c) și d) și
art. 153 alin. 2 din Legea nr. 92/1992 pentru organizarea
judecătorească, art. 121 alin. (1) din Legea nr. 304/2004
privind organizarea judiciară, art. 91 alin. (2) din Legea
nr. 303/2004 privind statutul magistraților, art. 2, art. 21
alin. (4), art. 26 alin. (4), art. 27 din Legea partidelor
politice nr. 14/2003, art. 75 alin. (2) și art. 78 din Legea
nr. 47/1992 privind organizarea și funcționarea Curții
Constituționale.
Aceste dispoziții sunt considerate de autorul excepției ca
fiind neconstituționale în raport cu prevederile art. 1 privitor
la statul român, art. 4 privitor la unitatea poporului și
egalitatea între cetățeni, art. 8 referitor la pluralismul și
partidele politice, art. 10 privitor la relații internaționale,
art. 11 referitor la dreptul internațional și dreptul intern,
art. 15 referitor la universalitate, art. 16 referitor la
egalitatea în drepturi, art. 20 referitor la tratatele
internaționale privind drepturile omului, art. 21 referitor la
accesul liber la justiție, art. 24 referitor la dreptul la apărare,
art. 27 alin. (1) referitor la inviolabilitatea domiciliului, art. 28
privitor la secretul corespondenței, art. 30 alin. (1) referitor
la libertatea de exprimare, art. 30 alin. (2) privitor la
interzicerea cenzurii și art. 30 alin. (3) referitor la libertatea
presei, art. 31 privitor la dreptul la informație, art. 36 privitor
la dreptul de vot, art. 37 alin. (1) privitor la dreptul de a fi
ales, art. 40 referitor la dreptul de asociere, art. 44 privitor
la dreptul de proprietate privată, art. 45 referitor la libertatea
economică, art. 46 privitor la dreptul la moștenire, art. 47
referitor la nivelul de trai, art. 49 privitor la protecția copiilor
și a tinerilor, art. 50 referitor la protecția persoanelor cu
handicap, art. 51 privitor la dreptul de petiționare, art. 52
referitor la dreptul persoanei vătămate de o autoritate publică,
art. 53 privitor la restrângerea exercițiului unor drepturi sau al
unor libertăți, art. 54 referitor la fidelitatea față de țară,
art. 55 privitor la apărarea țării, art. 56 privitor la contribuții
financiare, art. 57 referitor la exercitarea drepturilor și a
libertăților, art. 124 alin. (2) privitor la unicitatea,
imparțialitatea și egalitatea justiției, art. 126 alin. (1) referitor
la instanțele judecătorești și art. 126 alin. (6) referitor la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 380/5.V.2005
controlul judecătoresc al actelor administrative, art. 129
privitor la folosirea căilor de atac, art. 131 referitor la rolul
Ministerului Public, art. 132 referitor la statutul procurorilor,
art. 133 privitor la rolul și structura Consiliului Superior al
Magistraturii, art. 135 privitor la economia României,
art. 136 privitor la proprietate, art. 137 privitor la sistemul
financiar, art. 142 alin. (1) referitor la Curtea Constituțională,
art. 146 privitor la atribuțiile Curții Constituționale, art. 148
privitor la integrarea în Uniunea Europeană, art. 149 referitor
la aderarea la Tratatul Atlanticului de Nord, art. 151 privitor
la procedura de revizuire a Constituției și ale art. 154
alin. (1) privitor la conflictul temporal de legi.
Autorul invocă, de asemenea, încălcarea următoarelor
dispoziții din acte internaționale ori a actelor internaționale
în integralitatea lor: Convenția pentru apărarea drepturilor
omului și a libertăților fundamentale; Protocolul nr. 11 și
Protocolul nr. 12 adiționale la Convenția pentru apărarea
drepturilor omului și a libertăților fundamentale; art. 1
privitor la protecția proprietății, art. 3 referitor la dreptul la
alegeri libere și art. 5 privitor la raportarea la convenție din
primul Protocol adițional la Convenția pentru apărarea
drepturilor omului și a libertăților fundamentale; art. 8, 9,
10, 21, 28 și 30 din Declarația Universală a Drepturilor
Omului; Pactul internațional cu privire la drepturile civile și
politice; art. 2, 3, 5 și 6 din Convenția internațională privind
eliminarea tuturor formelor de discriminare, precum și
capitolul IV îSolidaritate“ din Carta drepturilor fundamentale
a Uniunii Europene.
Examinând excepția de neconstituționalitate, Curtea
constată că art. 1 alin. (2) și art. 9 alin. (1) din Legea
nr. 90/2003 privind vânzarea spațiilor aflate în proprietatea
privată a statului sau a unităților administrativ-teritoriale,
destinate sediilor partidelor politice, precum și art. 3
alin. (3), art. 5 alin. (6), art. 6 alin. (2) și (3), art. 7, art. 11
alin. (5), art. 13 alin. (2) și art. 22 alin. (4) din Legea
nr. 43/2003 privind finanțarea activității partidelor politice și
a campaniilor electorale sunt norme juridice care se aplică
partidelor politice care au fost deja înregistrate în condițiile
legii, or cauza în care a fost ridicată excepția de
neconstituționalitate are ca obiect soluționarea cererii de
reînregistrare a Partidului Solidarității Democratice pentru
Șanse Egale și o Societate mai Bună, așa încât excepția
de neconstituționalitate a textelor de lege menționate
urmează a fi respinsă ca inadmisibilă, în temeiul art. 29
alin. (1) din Legea nr. 47/1992, potrivit căruia îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care
are legătură cu soluționarea cauzei în orice fază a litigiului
și oricare ar fi obiectul acestuia“.
Anterior datei la care Curtea Constituțională a fost
sesizată, dispozițiile art. 11 alin. (3) din Legea nr. 43/2003
au fost abrogate, iar soluția legislativă cuprinsă în acestea
nu a fost preluată. Așa fiind, în temeiul prevederilor art. 29
alin. (1) din Legea nr. 47/1992, excepția de
neconstituționalitate a art. 11 alin. (3) din Legea
nr. 43/2003 urmează a fi respinsă ca inadmisibilă.
Dispozițiile art. 21 și ale art. 153 alin. 2 din Legea
nr. 92/1992 pentru organizarea judecătorească au fost
abrogate expres după data la care Curtea Constituțională a
fost sesizată, fără ca soluția legislativă conținută de
acestea să fie preluată, așa încât excepția de
neconstituționalitate a textelor de lege menționate urmează
a fi respinsă ca devenită inadmisibilă.
Cu privire la dispozițiile art. 88 alin. 1 lit. a), b), c) și d)
din Legea nr. 92/1992, Curtea reține că acestea au fost

5

abrogate expres după data sesizării Curții Constituționale,
fiind preluate parțial în art. 36 alin. (1) din Legea
nr. 317/2004. Sintagma criticată de autorul excepției nu a
fost preluată, așa încât excepția de neconstituționalitate a
dispozițiilor art. 88 alin. 1 lit. a), b), c) și d) din Legea
nr. 92/1992 urmează a fi respinsă ca devenită inadmisibilă.
Curtea observă că dispozițiile art. 121 alin. (1) din
Legea nr. 304/2004, ale art. 91 alin. (2) din Legea
nr. 303/2004, ale art. 75 alin. (2) și ale art. 78 din Legea
nr. 47/1992 nu au incidență în cauză, așa încât excepția
de neconstituționalitate a textelor de lege menționate
urmează a fi respinsă ca inadmisibilă, în temeiul art. 29
alin. (1) din Legea nr. 47/1992.
În ceea ce privește critica de neconstituționalitate adusă
dispozițiilor art. 2 din Legea nr. 14/2003, Curtea constată
că aceasta vizează faptul că textul de lege, în conținutul
său, omite să prevadă îobligația de a promova valorile
solidarității“. Așadar, se are în vedere o omisiune
legislativă, or, potrivit dispozițiilor art. 2 alin. (3) din Legea
nr. 47/1992, Curtea Constituțională se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile
supuse controlului. În consecință, excepția de
neconstituționalitate a art. 2 din Legea nr. 14/2003
urmează a fi respinsă ca inadmisibilă.
Curtea observă că autorul excepției a mai invocat în
același dosar al instanței de fond, respectiv Dosarul
nr. 4/P/2000 al Tribunalului București — Secția a V-a
civilă, excepția de neconstituționalitate a prevederilor art. 21
alin. (4) și ale art. 26 alin. (4) din Legea nr. 14/2003,
prevalându-se de aceleași dispoziții constituționale și
aceeași motivare ca în prezenta cauză. Astfel, în urma
sesizării sale, Curtea s-a pronunțat prin Decizia nr. 230 din
25 mai 2004, publicată în Monitorul Oficial al României,
Partea I, nr. 677 din 28 iulie 2004, asupra constituționalității
art. 21 alin. (4) și a art. 26 alin. (4) din Legea nr. 14/2003,
respingând critica de neconstituționalitate ca neîntemeiată.
Având în vedere aceste aspecte, precum și faptul că în
jurisprudența sa, așa cum reiese și din Decizia nr. 169 din
2 noiembrie 1999, publicată în Monitorul Oficial al
României, Partea I, nr. 151 din 12 aprilie 2000, Curtea
Constituțională a statuat că aceleași părți și pentru aceleași
motive nu pot reitera excepția de neconstituționalitate,
întrucât s-ar încălca autoritatea lucrului judecat, excepția de
neconstituționalitate ce privește dispozițiile art. 21 alin. (4)
și ale art. 26 alin. (4) din Legea nr. 14/2003 urmează a fi
respinsă ca inadmisibilă.
Curtea reține că dispozițiile art. 27 din Legea
nr. 14/2003, potrivit cărora îÎn fiecare an preelectoral
partidele politice sunt obligate să-și actualizeze listele de
membri, cu respectarea cerințelor prevăzute la art. 19 alin. (3)
și (4). Listele actualizate vor fi depuse la Tribunalul București
până la data de 31 decembrie a acelui an“, au fost adoptate
în conformitate cu prevederile art. 8 alin. (2) din
Constituție, potrivit cărora îPartidele politice se constituie și își
desfășoară activitatea în condițiile legii [...]“, fără a aduce
atingere prevederilor constituționale și dispozițiilor din actele
internaționale invocate de autorul excepției. Scopul acestor
prevederi legale este confirmarea, în fiecare an
preelectoral, a îndeplinirii uneia dintre condițiile obligatorii
ce privesc înființarea partidului politic, și anume existența
numărului minim al membrilor fondatori și dispersia
teritorială a acestora.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 380/5.V.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca inadmisibilă, excepția de neconstituționalitate a dispozițiilor art. 1 alin. (2) și art. 9 alin. (1) din
Legea nr. 90/2003 privind vânzarea spațiilor aflate în proprietatea privată a statului sau a unităților administrativ-teritoriale,
destinate sediilor partidelor politice, art. 3 alin. (3), art. 5 alin. (6), art. 6 alin. (2) și (3), art. 7, art. 11 alin. (3) și (5),
art. 13 alin. (2) și art. 22 alin. (4) din Legea nr. 43/2003 privind finanțarea activității partidelor politice și a campaniilor
electorale, art. 121 alin. (1) din Legea nr. 304/2004 privind organizarea judiciară, art. 91 alin. (2) din Legea nr. 303/2004
privind statutul magistraților, art. 2, art. 21 alin. (4) și art. 26 alin. (4) din Legea partidelor politice nr. 14/2003, art. 75
alin. (2) și art. 78 din Legea nr. 47/1992 privind organizarea și funcționarea Curții Constituționale, excepție ridicată de
Partidul Solidarității Democratice pentru Șanse Egale și o Societate mai Bună în Dosarul nr. 4/P/2000 al Tribunalului
București — Secția a V-a civilă.
II. Respinge, ca devenită inadmisibilă, excepția de neconstituționalitate a dispozițiilor art. 21, art. 88 alin. 1 lit. a),
b), c) și d) și art. 153 alin. 2 din Legea nr. 92/1992 pentru organizarea judecătorească, excepție ridicată de același autor
în același dosar.
III. Respinge, ca neîntemeiată, excepția de neconstituționalitate a dispozițiilor art. 27 din Legea partidelor politice
nr. 14/2003, excepție ridicată de același autor în același dosar.
Definitivă și general obligatorie.
Pronunțată în ședința publică din data de 8 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 111/1997 privind forma
și conținutul cărții de identitate, ale cărții de imobil și ale fișei de evidență a populației,
precum și pentru modificarea Hotărârii Guvernului nr. 113/1997 privind conținutul,
actualizarea și valorificarea datelor din Registrul permanent de evidență a populației
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 111/1997 privind
forma și conținutul cărții de identitate, ale cărții de imobil și
ale fișei de evidență a populației, publicată în Monitorul
Oficial al României, Partea I, nr. 71 din 21 aprilie 1997, cu
modificările ulterioare, se modifică și se completează după
cum urmează:
1. Alineatele (1), (2) și (3) ale articolului 1 se
renumerotează ca alineatele (2), (3) și, respectiv, (4).
2. La articolul 1, înaintea alineatului (2) se introduce un
nou alineat, alineatul (1), cu următorul cuprins:
îArt. 1. — (1) Actele de identitate care se eliberează
cetățenilor români domiciliați în România sunt cartea de
identitate sau, după caz, cartea de identitate provizorie.“
3. După articolul 1 se introduce un nou articol, articolul 11,
cu următorul cuprins:
îArt. 11. — (1) Cartea de identitate provizorie este un
document cu denumirile rubricilor pretipărite, acestea fiind

completate manual, cu majuscule, de către personalul
serviciilor publice comunitare de evidență a persoanelor.
(2) Pe fața documentului sunt tipărite următoarele date:
a) denumirea țării;
b) denumirea documentului;
c) seria (două litere) și numărul (șase cifre).
(3) Pe verso documentul cuprinde fotografia titularului,
mărime 30 x 40 mm, cu bandă albă la bază de 7 mm,
precum și următoarele date:
a) codul numeric personal;
b) numele;
c) prenumele;
d) prenumele părinților;
e) locul nașterii;
f) domiciliul;
g) serviciul public comunitar de evidență a persoanelor
emitent;
h) perioada de valabilitate;

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 380/5.V.2005
i) motivul eliberării;
j) seria (două litere) și numărul (șase cifre);
k) semnătura șefului serviciului public comunitar de
evidență a persoanelor emitent.
(4) Forma și conținutul cărții de identitate provizorii sunt
prevăzute în modelul prezentat în anexa nr. 11.“
4. După anexa nr. 1 îCarte de identitate“ se introduce o
nouă anexă, anexa nr. 1 1, având conținutul prevăzut în
anexa care face parte integrantă din prezenta hotărâre.
Art. II. — Hotărârea Guvernului nr. 113/1997 privind
conținutul, actualizarea și valorificarea datelor din Registrul
permanent de evidență a populației, publicată în Monitorul
Oficial al României, Partea I, nr. 71 din 21 aprilie 1997, cu
modificările și completările ulterioare, se modifică după cum
urmează:
1. Articolul 3 va avea următorul cuprins:
îArt. 3. — Actualizarea, exploatarea și valorificarea
datelor din Registrul permanent de evidență a populației se
asigură, potrivit legii, de către Ministerul Administrației și
Internelor, prin Inspectoratul Național pentru Evidența
Persoanelor și serviciile publice comunitare de evidență a
persoanelor.“
2. Articolul 11 va avea următorul cuprins:
îArt. 11. — Comunicarea unor date din Registrul
permanent de evidență a populației se aprobă de către:
a) șeful serviciului public comunitar de evidență a
persoanelor, pentru beneficiarii prevăzuți la art. 9 lit. a) și b);
b) președintele consiliului județean, pentru beneficiarii
prevăzuți la art. 9 lit. c);
c) directorul general al Inspectoratului Național pentru
Evidența Persoanelor, pentru beneficiarii prevăzuți la art. 9
lit. d);

d) ministrul administrației și internelor, pentru acțiuni de
interes general.“
3. Alineatul (1) al articolului 13 va avea următorul
cuprins:
îArt. 13. — (1) Furnizarea datelor pentru acțiuni sau
aplicații de interes local și central se va asigura prin
încheierea unui contract între:
a) consiliul județean și beneficiar, pentru acțiuni sau
aplicații de interes local;
b) Inspectoratul Național pentru Evidența Persoanelor și
beneficiar, pentru acțiuni și aplicații de interes central.“
Art. III. — În cuprinsul Hotărârii Guvernului nr. 111/1997,
cu modificările ulterioare, precum și al Hotărârii Guvernului
nr. 113/1997, cu modificările și completările ulterioare,
denumirea îformațiunea de evidență informatizată a
persoanelor“ se înlocuiește cu denumirea îserviciul public
comunitar de evidență a persoanelor“.
Art. IV. — Hotărârea Guvernului nr. 111/1997 privind
forma și conținutul cărții de identitate, ale cărții de imobil și
ale fișei de evidență a populației, publicată în Monitorul
Oficial al României, Partea I, nr. 71 din 21 aprilie 1997,
cu modificările ulterioare, și Hotărârea Guvernului
nr. 113/1997 privind conținutul, actualizarea și valorificarea
datelor din Registrul permanent de evidență a populației,
publicată în Monitorul Oficial al României, Partea I, nr. 71
din 21 aprilie 1997, cu modificările și completările
ulterioare, precum și cu modificările și completările aduse
prin prezenta hotărâre, se vor republica în Monitorul Oficial
al României, Partea I, dându-se textelor o nouă
numerotare.

PRIM-MINISTRU

CĂLIN POPESCU-TĂRICEANU

București, 14 aprilie 2005.
Nr. 318.

Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
ANEXĂ*)
(Anexa nr. 11 la Hotărârea Guvernului nr. 111/1997)

— față —

*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 380/5.V.2005
— verso —

Elementele de particularizare a cărții de identitate provizorii:
a) materialul din care este confecționată: hârtie specială, de culoare bleu, cu filigran
reprezentând un model geometric pe care este imprimată în zona centrală stema României;
b) dimensiuni: 105 mm lungime, 74 mm lățime;
c) indicativele serviciului public comunitar de evidență a persoanelor, care se aplică prin
ștanțarea fotografiei pe latura din partea dreaptă și prin ștampilarea fotografiei pe banda albă
de 7 mm, după completarea documentului.
GUVERNUL ROMÂNIEI

HOTĂRÂRE
privind repartizarea pe unități administrativ-teritoriale a sumelor defalcate din taxa pe valoarea
adăugată pentru retehnologizarea, modernizarea și dezvoltarea sistemelor centralizate
de producere și distribuție a energiei termice
Având în vedere prevederile art. 2 alin. (1) din Ordonanța de urgență a Guvernului nr. 48/2004 pentru adoptarea
unor măsuri privind furnizarea energiei termice populației, pentru încălzirea locuinței și prepararea apei calde de consum,
prin sisteme publice centralizate de alimentare cu energie termică, aprobată cu modificări și completări prin Legea
nr. 430/2004,
în temeiul art. 108 din Constituția României, republicată, și al art. 27 alin. (2) din Legea bugetului de stat pe anul
2005 nr. 511/2004,
Guvernul României adoptă prezenta hotărâre.
Art. 1. — Se aprobă repartizarea pe unități
administrativ-teritoriale a sumelor defalcate din taxa pe
valoarea adăugată pentru retehnologizarea, modernizarea și
dezvoltarea sistemelor centralizate de producere și
distribuție a energiei termice pe anul 2005, în valoare de
1.804 miliarde lei, potrivit anexei care face parte integrantă
din prezenta hotărâre.

Art. 2. — Suma prevăzută la art. 1 se utilizează de
către ordonatorii principali de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 21 aprilie 2005.
Nr. 326.

PDF compression, OCR, web-optimization with CVISION's PdfCompressor

9

*) Anexa este reprodusă în facsimil.

ANEXĂ*)

MONITORUL OFICIAL AL ROMÂNIEI, PARTEA I, Nr. 380/5.V.2005

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 380/5.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 380/5.V.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 380/5.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 380/5.V.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 380/5.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 380/5.V.2005

15

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.201/2003 privind constituirea Comitetului
interministerial pentru relația cu administrația publică
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.201/2003
privind constituirea Comitetului interministerial pentru relația
cu administrația publică, publicată în Monitorul Oficial al
României, Partea I, nr. 738 din 22 octombrie 2003, se
modifică după cum urmează:
1. Articolul 3 va avea următorul cuprins:
îArt. 3. — (1) Comitetul interministerial este alcătuit din
reprezentanții următoarelor ministere, la nivel de ministru
și/sau de secretar de stat:
1. Ministerul Administrației și Internelor;
2. Ministerul Finanțelor Publice;
3. Ministerul Muncii, Solidarității Sociale și Familiei;
4. Ministerul Economiei și Comerțului;
5. Ministerul Agriculturii, Pădurilor și Dezvoltării Rurale;
6. Ministerul Transporturilor, Construcțiilor și Turismului;
7. Ministerul Educației și Cercetării;
8. Ministerul Sănătății;
9. Ministerul Culturii și Cultelor;

10. Ministerul Mediului și Gospodăririi Apelor.“
(2) Secretarii de stat, membri ai Comitetului
interministerial, se numesc prin ordin al miniștrilor de resort.
(3). Președintele Comitetului interministerial este ministrul
administrației și internelor.
(4) La lucrările Comitetului interministerial participă, în
calitate de invitat permanent, câte un reprezentant al:
— Federației Autorităților Locale din România;
— Uniunii Naționale a Consiliilor Județene din România;
— Asociației Municipiilor din România;
— Asociației Orașelor din România;
— Asociației Comunelor din România;
— comisiilor de specialitate din Senat și Camera
Deputaților.“
2. Alineatul (1) al articolului 4 va avea următorul
cuprins:
îArt. 4. — (1) Comitetul interministerial se întrunește
trimestrial sau ori de câte ori este necesar.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul transporturilor, construcțiilor și turismului,
Gheorghe Dobre
Ministrul culturii și cultelor,
Monica Octavia Muscă
p. Ministrul mediului și gospodăririi apelor,
Constantin Popescu,
secretar de stat
București, 21 aprilie 2005.
Nr. 330.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 67 din 27 ianuarie 2005

MINISTERUL FINANȚELOR PUBLICE
Nr. 483 din 18 aprilie 2005

ORDIN
privind aplicarea unor măsuri financiare pentru agenții economici de sub
autoritatea Ministerului Transporturilor, Construcțiilor și Turismului
Având în vedere prevederile art. 22 din Legea bugetului de stat pe anul 2004 nr. 507/2003, ale Hotărârii
Guvernului nr. 1.103/2004 privind aprobarea Listei agenților economici aflați sub autoritatea Ministerului Transporturilor,
Construcțiilor și Turismului care beneficiază de prevederile art. 22 din Legea bugetului de stat pe anul 2004 nr. 507/2003,
în temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului și al art. 11 alin. (5) din Hotărârea Guvernului nr. 208/2005 privind organizarea
și funcționarea Ministerului Finanțelor Publice și Agenției Naționale de Administrare Fiscală,

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 380/5.V.2005
ministrul transporturilor, construcțiilor și turismului și ministrul finanțelor publice emit următorul ordin:

Art. 1. — Obligațiile agenților economici către bugetul de
stat, bugetul asigurărilor sociale de stat, bugetul Fondului
național unic de asigurări sociale de sănătate și bugetul
asigurărilor pentru șomaj, care se scutesc la plată pentru
luna decembrie 2004, pe baza realizărilor certe la 11 luni,
inclusiv accesoriile, în limita plafonului aprobat și în
conformitate cu prevederile art. 22 din Legea bugetului de
stat pe anul 2004 nr. 507/2003, sunt cele prevăzute în
anexa care face parte integrantă din prezentul ordin.

Art. 2. — Accesoriile aferente obligațiilor prevăzute la
art. 1, calculate până la data publicării prezentului ordin în
Monitorul Oficial al României, Partea I, se scutesc la plată.
Art. 3. — Plafonul în limita căruia se scutesc la plată
obligațiile prevăzute la art. 1 și accesoriile calculate
conform art. 2 este cel prevăzut pentru fiecare agent
economic în anexa la Hotărârea Guvernului nr. 1.103/2004.
Art. 4. — Prezentul ordin va fi publicat în Monitorul
Oficial al României, Partea I.

Ministrul transporturilor, construcțiilor și turismului,
Gheorghe Dobre

p. Ministrul finanțelor publice,
Sebastian Bodu,
secretar de stat

ANEXĂ
OBLIGAȚIILE

agenților economici către bugetul de stat, bugetul asigurărilor sociale de stat,
bugetul Fondului național unic de asigurări sociale de sănătate și bugetul asigurărilor
pentru șomaj, care se scutesc la plată pentru luna decembrie 2004
— milioane lei —
Compania
Națională
de Căi Ferate
îC.F.R.“ — S.A.

Valoarea sumelor scutite
pe baza realizărilor
pe 11 luni — inclusiv accesoriile
Valoarea sumelor preliminate
a se scuti la plată
pe luna decembrie 2004
Plafon aprobat conform
Hotărârii Guvernului
nr. 1.103/2004

Societatea Națională
Societatea Comercială
de Transport
de Transport
Feroviar de Călători
cu Metroul București
îC.F.R. — Călători“ — S.A.
îMetrorex“ — S.A.

2.501.549

934.015

244.915

585.478

83.871

46.440

3.087.027

1.017.886

291.355

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 380/5.V.2005 conține 16 pagini.

Prețul: 10.500 lei vechi/1,05 lei noi

&JUYDGY|016330]
ISSN 1453—4495

PDF compression, OCR, web-optimization with CVISION's PdfCompressor

