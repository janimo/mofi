Anul 173 (XVII) — Nr. 349

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 aprilie 2005

SUMAR

Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 133 din 3 martie 2005 referitoare la excepția
de neconstituționalitate a dispozițiilor art. 5
alin. (2) și (3), art. 22, art. 29 și a celor cuprinse
în secțiunea a 3-a și secțiunea a 4-a ale cap. III
din Legea nr. 78/2000 pentru prevenirea,
descoperirea și sancționarea faptelor de corupție,
precum și a dispozițiilor art. 13 din Ordonanța de
urgență a Guvernului nr. 43/2002 privind Parchetul
Național Anticorupție .................................................

1–4

Decizia nr. 170 din 22 martie 2005 referitoare la excepția
de neconstituționalitate a dispozițiilor art. 278 1
alin. 8 lit. a) din Codul de procedură penală ........

4–5

DECIZII

ALE

Pagina

165. — Ordin al ministrului transporturilor, construcțiilor
și turismului pentru aprobarea Reglementării
tehnice îCod de proiectare. Bazele proiectării și
acțiuni asupra construcțiilor. Acțiunea vântului“,
indicativ NP-082-04 ...................................................

CURȚII

6

509/C. — Ordin al ministrului justiției pentru aprobarea
Regulamentului privind modalitățile de exercitare a
atribuțiilor ce revin Ministerului Justiției, în calitatea
sa de autoritate centrală, desemnată prin Legea
nr. 100/1992 pentru aderarea României la
Convenția de la Haga din 25 octombrie 1980
asupra aspectelor civile ale răpirii internaționale de
copii ............................................................................

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 133
din 3 martie 2005

referitoare la excepția de neconstituționalitate a dispozițiilor art. 5 alin. (2) și (3), art. 22, art. 29
și a celor cuprinse în secțiunea a 3-a și secțiunea a 4-a ale cap. III din Legea nr. 78/2000 pentru
prevenirea, descoperirea și sancționarea faptelor de corupție, precum și a dispozițiilor
art. 13 din Ordonanța de urgență a Guvernului nr. 43/2002 privind Parchetul Național Anticorupție
Constantin Doldur
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5 alin. (2) și (3), art. 22,
art. 29 și a celor cuprinse în secțiunea a 3-a și secțiunea
a 4-a ale cap. III din Legea nr. 78/2000 pentru prevenirea,
descoperirea și sancționarea faptelor de corupție, precum și
a dispozițiilor art. 13 din Ordonanța de urgență a
Guvernului nr. 43/2002 privind Parchetul Național
Anticorupție, excepție ridicată de Ion Marin în dosarele
nr. 2.900/2003 și nr. 2.193/2004 ale Tribunalului Gorj —

2

MONITORUL OFICIAL AL ROMÂNIEI, PARTEA I, Nr. 349/25.IV.2005

Secția penală, precum și de Sorin Popescu și Ion Nicolae
în Dosarul nr. 2.900/2003 al Tribunalului Gorj — Secția
penală, cât privește dispozițiile art. 10 lit. b) și c) din
Legea nr. 78/2000, cuprinse în cap. III secțiunea a 3-a a
acestei legi.
Dezbaterile au avut loc în ședința publică din
24 februarie 2005, când s-a dispus și conexarea Dosarului
nr. 566 D/2004 la Dosarul nr. 565 D/2004, fiind
consemnate în încheierea de la acea dată, când Curtea,
având nevoie de timp pentru a delibera, a amânat
pronunțarea pentru data de 3 martie 2005.
C U R T E A,

având în vedere actele și lucrările dosarelor, reține
următoarele:
Prin încheierile din 30 septembrie 2004 Tribunalul Gorj —
Secția penală a sesizat Curtea Constituțională cu excepția
de neconstituționalitate a dispozițiilor art. 5 alin. (2) și (3),
art. 22, art. 29 și a celor cuprinse în secțiunea a 3-a și
secțiunea a 4-a ale cap. III din Legea nr. 78/2000 pentru
prevenirea, descoperirea și sancționarea faptelor de
corupție, precum și a dispozițiilor art. 13 din Ordonanța de
urgență a Guvernului nr. 43/2002 privind Parchetul
Național Anticorupție, excepție ridicată de Ion Marin în
dosarele nr. 2.900/2003 și nr. 2.193/2004 ale Tribunalului
Gorj — Secția penală, precum și de Sorin Popescu și Ion
Nicolae în Dosarul nr. 2.900/2003 al Tribunalului Gorj —
Secția penală, cât privește dispozițiile art. 10 lit. b) și c)
din Legea nr. 78/2000, cuprinse în cap. III secțiunea a 3-a
a acestei legi.
În motivarea excepției de neconstituționalitate a
dispozițiilor art. 5 alin. (2) și (3), art. 22, art. 29 și a celor
cuprinse în secțiunea a 3-a și secțiunea a 4-a ale cap. III
din Legea nr. 78/2000, precum și a dispozițiilor art. 13 din
Ordonanța de urgență a Guvernului nr. 43/2002 se susține,
în esență, că Parchetul Național Anticorupție nu era
competent să efectueze urmărirea penală în cauză și că
instanța învestită cu judecarea cauzei nu a fost legal
compusă în raport cu necesitatea ca măcar una dintre
infracțiunile pentru care inculpații au fost trimiși în judecată
să fi fost o infracțiune de corupție propriu-zisă, definită ca
atare de art. 5 alin. (1) și secțiunea a 2-a a cap. III din
Legea nr. 78/2000. Se apreciază că acest fapt este de
natură să conducă la îdiscriminarea cetățenilor chemați în
justiție care beneficiază de drepturi și libertăți consacrate
prin Constituție și Codul de procedură penală, sunt egali în
fața legii și autorităților publice, au dreptul la un proces
echitabil și pentru care justiția se înfăptuiește în numele
legii, este unică, imparțială și egală pentru toți“.
Critica referitoare la art. 10 lit. b) și c) din Legea
nr. 78/2000 constă în susținerea că punerea sub acuzare
și trimiterea în judecată a inculpaților nu s-au efectuat ca
urmare a încălcării de către aceștia a vreunei dispoziții a
legii, ci ca urmare a încălcării unor îcirculare, scrisori, care
se spune că au caracter de norme interne cu aplicabilitate
limitată în funcție de politica băncii“ și pe care, având
caracter confidențial, inculpații nu aveau de unde să le
cunoască. Se apreciază că în acest mod se încalcă
principiul constituțional consacrat de art. 23 alin. (12),
potrivit căruia nici o pedeapsă nu poate fi stabilită sau
aplicată decât în condițiile și în temeiul legii, precum și
prevederile art. 1 din Protocolul nr. 4 la Convenția pentru
apărarea drepturilor omului și a libertăților fundamentale.
Tribunalul Gorj — Secția penală, exprimându-și opinia
asupra excepției de neconstituționalitate invocate în cauză,
apreciază că aceasta este neîntemeiată. Se arată, în

esență, că îargumentele părților care au invocat această
excepție sunt fără suport, acestea vizând eventual
împrejurări de calificare juridică și de interpretarea legii,
respectiv stabilirea competenței și compunerii legale a
completului de judecată, dispozițiile legale menționate
necontravenind prevederilor constituționale“. Cât privește
critica de neconstituționalitate a dispozițiilor art. 10 lit. b) și
c) din Legea nr. 78/2000, se mai arată că îtrimiterea la
art. 1 Protocolul 4 din C.E.D.O. [...] este neavenită,
prevederea Convenției referindu-se la o imposibilitate de
executare a unei obligații contractuale licit asumate“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că susținerile invocate în motivarea
excepției vizează probleme referitoare la stabilirea
competenței materiale a organelor judiciare, respectiv de
compunere a instanței, care nu constituie îchestiuni de
constituționalitate a unor dispoziții legale“, astfel încât, față
de prevederile art. 29 alin. (1) din Legea nr. 47/1992,
excepția de neconstituționalitate este inadmisibilă. Se mai
arată că art. 10 lit. b) și c) din Legea nr. 78/2000, criticat,
de asemenea, ca fiind neconstituțional, nu contravine art. 1
din Protocolul nr. 4 la Convenția pentru apărarea
drepturilor omului și a libertăților fundamentale, întrucât
normele criticate nu sancționează simpla imposibilitate
fortuită sau culpabilă de executare a unei obligații civile, ci
intenția frauduloasă, manifestată prin scopul special pe
care îl urmărește făptuitorul, constând în obținerea pentru
sine sau pentru altul de bani, bunuri sau alte foloase.
În concluzie, se apreciază că excepția de
neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată. În susținerea acestei
opinii arată că dispozițiile art. 5 alin. (2) și (3), art. 22,
art. 29 și prevederile cuprinse în secțiunea a 3-a și
secțiunea a 4-a ale cap. III Infracțiuni din Legea
nr. 78/2000 pentru prevenirea, descoperirea și sancționarea
faptelor de corupție nu îngrădesc sub nici un aspect
dreptul părților la un proces echitabil și la soluționarea
cauzei într-un termen rezonabil, întrucât aprecierea și
administrarea probelor de către procuror în cursul urmăririi
penale au ca finalitate aflarea adevărului, lămurirea cauzei
penale sub toate aspectele și justa soluționare a acesteia
de către instanța de judecată, aspecte care contribuie la
îndeplinirea exigențelor care condiționează, într-o societate
democratică, procesul echitabil. De asemenea, aceleași
texte, precum și dispozițiile art. 13 din Ordonanța de
urgență a Guvernului nr. 43/2002 nu conțin, în opinia
Avocatului Poporului, norme contrare principiului
universalității, egalității cetățenilor în fața legii și a
autorităților publice și nici principiului unicității, imparțialității
și egalității justiției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile autorilor excepției, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 349/25.IV.2005
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției îl constituie dispozițiile art. 5 alin. (2)
și (3), art. 22, art. 29, cele cuprinse în secțiunea a 3-a și
secțiunea a 4-a ale cap. III din Legea nr. 78/2000 pentru
prevenirea, descoperirea și sancționarea faptelor de
corupție, publicată în Monitorul Oficial al României, Partea I,
nr. 219 din 18 mai 2000, precum și dispozițiile art. 13 din
Ordonanța de urgență a Guvernului nr. 43/2002 privind
Parchetul Național Anticorupție.
Ulterior sesizării Curții Constituționale cu excepția de
neconstituționalitate, prin Legea nr. 521/2004, publicată în
Monitorul Oficial al României, Partea I, nr. 1.123 din
29 noiembrie 2004, dispozițiile cuprinse în secțiunea a 3-a
a cap. III din Legea nr. 78/2000 au fost completate prin
adăugarea unui nou articol, 132, iar art. 17 lit. d) din
secțiunea a 4-a a aceluiași capitol a fost modificat. Atât
completarea, cât și modificarea relevate vizează infracțiunile
de abuz în serviciu contra intereselor publice, abuz în
serviciu contra intereselor persoanelor și abuz în serviciu
prin îngrădirea unor drepturi, în două ipostaze: ca
infracțiuni asimilate celor de corupție, respectiv ca
infracțiuni în legătură directă cu infracțiunile de corupție. De
asemenea, ulterior sesizării Curții Constituționale cu
excepția de neconstituționalitate, art. 13 alin. (1) din
Ordonanța de urgență a Guvernului nr. 43/2002 a fost
modificat succesiv prin Ordonanța de urgență a Guvernului
nr. 103/2004, publicată în Monitorul Oficial al României,
Partea I, nr. 1.097 din 24 noiembrie 2004, și prin Legea
nr. 601/2004, publicată în Monitorul Oficial al României,
Partea I, nr. 1.227 din 20 decembrie 2004.
În jurisprudența sa Curtea Constituțională a statuat în
mod constant că, în cazul în care, după invocarea unei
excepții de neconstituționalitate în fața instanțelor
judecătorești, prevederea supusă controlului a fost
modificată, Curtea se pronunță asupra prevederii legale în
noua sa redactare, numai dacă soluția legislativă din legea
sau ordonanța modificată este, în principiu, aceeași cu cea
dinaintea modificării.
Întrucât în cauză această cerință este îndeplinită, Curtea
urmează să se pronunțe asupra dispozițiilor art. 5 alin. (2)
și (3), art. 22, art. 29, a celor cuprinse în secțiunea a 3-a
și secțiunea a 4-a ale cap. III din Legea nr. 78/2000
pentru prevenirea, descoperirea și sancționarea faptelor de
corupție, cu modificările și completările ulterioare, precum
și asupra dispozițiilor art. 13 din Ordonanța de urgență a
Guvernului nr. 43/2002 privind Parchetul Național
Anticorupție, cu modificările și completările ulterioare.
Art. 5 alin (2) și (3), art. 22 și art. 29 din Legea
nr. 78/2000 au următorul cuprins:
— Art. 5 alin. (2) și (3): î(2) În înțelesul prezentei legi,
sunt infracțiuni asimilate infracțiunilor de corupție infracțiunile
prevăzute la art. 10—13.
(3) Prevederile prezentei legi sunt aplicabile și infracțiunilor
menționate la art. 17, care sunt în legătură directă cu
infracțiunile de corupție sau cu cele asimilate acestora.“;
— Art. 22: îÎn cazul infracțiunilor prevăzute în prezenta
lege, urmărirea penală se efectuează în mod obligatoriu de
către procuror.“;
— Art. 29: î(1) Pentru judecarea în primă instanță a
infracțiunilor prevăzute în prezenta lege, se constituie complete
specializate.

3

(2) La judecătorii, tribunale și curțile de apel, completele
specializate sunt formate din 2 judecători.“
Dispozițiile cuprinse în secțiunea a 3-a Infracțiuni
asimilate infracțiunilor de corupție și secțiunea a 4-a
Infracțiuni în legătură directă cu infracțiunile de corupție din
cap. III Infracțiuni al Legii nr. 78/2000 sunt criticate în
integralitate.
Dispozițiile art. 10 lit. b) și c) din cadrul secțiunii a 3-a
a cap. III al legii, criticate distinct în cadrul excepțiilor de
neconstituționalitate invocate de inculpații Sorin Popescu și
Ion Nicolae, au următorul cuprins:
— Art. 10: îSunt pedepsite cu închisoare de la 5 la 15 ani
și interzicerea unor drepturi următoarele fapte, dacă sunt
săvârșite în scopul obținerii pentru sine sau pentru altul de
bani, bunuri sau alte foloase necuvenite: [...]
b) acordarea de credite sau de subvenții cu încălcarea legii
sau a normelor de creditare, neurmărirea, conform legii sau
normelor de creditare, a destinațiilor contractate ale creditelor
sau subvențiilor ori neurmărirea creditelor restante;
c) utilizarea creditelor sau a subvențiilor în alte scopuri
decât cele pentru care au fost acordate.“
Art. 13 din Ordonanța de urgență a Guvernului
nr. 43/2002, care face, de asemenea, obiectul excepției de
neconstituționalitate ridicate de Ion Marin în dosarele
menționate, reglementează competența materială și după
calitatea persoanei a Parchetului Național Anticorupție.
În motivarea excepției sunt invocate dispozițiile
constituționale ale art. 1 alin. (5), care consacră supremația
Constituției și a legilor în România, ca stat de drept, ale
art. 15 alin. (1), referitoare la universalitatea drepturilor și
libertăților fundamentale, ale art. 16 alin. (1) privind
egalitatea în drepturi, ale art. 21 alin. (3), care consacră
dreptul la un proces echitabil și la soluționarea cauzelor
într-un termen rezonabil, ale art. 23 alin. (1) și (12), care
consacră inviolabilitatea libertății individuale și a siguranței
persoanei, respectiv principiul legalității pedepsei, și cele
ale art. 124 alin. (1) și (2) privind înfăptuirea justiției.
De asemenea, în motivarea criticii de neconstituționalitate a dispozițiilor art. 10 lit. b) și c) din Legea
nr. 78/2000 se invocă și art. 1 din Protocolul nr. 4 la
Convenția pentru apărarea drepturilor omului și a libertăților
fundamentale, potrivit căruia îNimeni nu poate fi privat de
libertatea sa pentru singurul motiv că nu este în măsură să
execute o obligație contractuală“.
Examinând excepția de neconstituționalitate formulată,
Curtea constată că excepția și motivele invocate în
susținerea ei nu privesc, în realitate, constituționalitatea
textelor criticate, ci modul de interpretare și de aplicare a
acestora. Or, sub acest aspect, Curtea a statuat în
repetate rânduri că nu este competentă să se pronunțe cu
privire la aspecte de aplicare a legii, acestea urmând a fi
soluționate de către instanța de judecată. Atât interpretarea
conținutului unor norme juridice, ca fază indispensabilă
procesului de aplicare a legii la situațiile de fapt deduse
judecății, cât și, în speță, aprecierea legalității activității
desfășurate de organele de urmărire penală sunt de
competența exclusivă a instanțelor judecătorești.
Curtea reține că a răspunde criticilor autorilor excepției
în această situație ar însemna o ingerință a Curții
Constituționale în activitatea de judecată, ceea ce ar
contraveni prevederilor art. 126 din Constituție, potrivit
cărora justiția se realizează prin Înalta Curte de Casație și
Justiție și prin celelalte instanțe judecătorești stabilite de
lege.

4

MONITORUL OFICIAL AL ROMÂNIEI, PARTEA I, Nr. 349/25.IV.2005

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 5 alin. (2) și (3), art. 22, art. 29
și a celor cuprinse în secțiunea a 3-a și secțiunea a 4-a ale cap. III din Legea nr. 78/2000 pentru prevenirea,
descoperirea și sancționarea faptelor de corupție, precum și a dispozițiilor art. 13 din Ordonanța de urgență a Guvernului
nr. 43/2002 privind Parchetul Național Anticorupție, excepție ridicată de Ion Marin în dosarele nr. 2.900/2003 și
nr. 2.193/2004 ale Tribunalului Gorj — Secția penală, precum și de Sorin Popescu și Ion Nicolae în Dosarul
nr. 2.900/2003 al Tribunalului Gorj — Secția penală, cât privește dispozițiile art. 10 lit. b) și c) din Legea nr. 78/2000,
cuprinse în cap. III secțiunea a 3-a a acestei legi.
Definitivă și general obligatorie.
Pronunțată în ședința publică din data de 3 martie 2005.
PREȘEDINTE,

CONSTANTIN DOLDUR
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 170
din 22 martie 2005

referitoare la excepția de neconstituționalitate a dispozițiilor art. 2781 alin. 8 lit. a)
din Codul de procedură penală
Ioan Vida
—
Nicolae Cochinescu
—
Aspazia Cojocaru
—
Constantin Doldur
—
Acsinte Gaspar
—
Kozsokár Gábor
—
Petre Ninosu
—
Ion Predescu
—
Șerban Viorel Stănoiu —
Nicoleta Grigorescu
—
Afrodita Laura Tutunaru —

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2781 alin. 8 lit. a) din Codul
de procedură penală, excepție ridicată de Anuța Stângaciu
în Dosarul nr. 2.008/2004 al Tribunalului Mureș.
La apelul nominal se prezintă personal autoarea
excepției și se constată lipsa celorlalte părți, față de care
procedura de citare a fost legal îndeplinită.
Autoarea excepției depune note scrise și susține că
textele legale criticate aduc atingere dispozițiilor
constituționale referitoare la liberul acces la justiție și la
înfăptuirea justiției. Pe cale de consecință, solicită Curții
Constituționale admiterea excepției formulate.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece nu se poate susține că textele
legale criticate aduc atingere dispozițiilor constituționale
invocate, de vreme ce prezenta excepție a fost ridicată
într-o cauză aflată pe rolul instanței de judecată. De

asemenea, partea interesată are posibilitatea de a exercita
calea de atac a recursului împotriva hotărârii pronunțate în
temeiul textului de procedură penală criticat.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2004, pronunțată în
Dosarul nr. 2.008/2004, Tribunalul Mureș a sesizat Curtea
Constituțională cu excepția de neconstituționalitate a
prevederilor art. 2781 alin. 8 lit. a) din Codul de procedură
penală.
Excepția a fost ridicată de Anuța Stângaciu în dosarul
cu numărul de mai sus, având drept obiect soluționarea
unui recurs în materie penală.
În motivarea excepției de neconstituționalitate autoarea
acesteia susține că de vreme ce în cauza dedusă judecății,
potrivit procedurii instituite de art. 278 1 din Codul de
procedură penală, s-a menținut soluția de netrimitere în
judecată pronunțată de procuror motivat de împrejurarea că
fapta nu există și că nu sunt întrunite elementele
constitutive ale infracțiunii, nu s-a lămurit cauza sub toate
aspectele și, deci, nu s-a înfăptuit justiția care ar fi
îndreptățit-o pe autoare să aibă acces liber la ea.
Tribunalul Mureș opinează că textul legal criticat nu
contravine dispozițiilor constituționale invocate de autoarea
excepției, deoarece art. 124 din Legea fundamentală
reglementează statutul magistraților și nu are nici o
legătură cu art. 2781 alin. 8 lit. a) din Codul de procedură
penală. Prin posibilitatea atacării soluțiilor procurorului în

MONITORUL OFICIAL AL ROMÂNIEI, PARTEA I, Nr. 349/25.IV.2005
fața instanțelor judecătorești se asigură tocmai liberul acces
la justiție pentru toate persoanele îndreptățite și nu se
poate susține că textul legal criticat contravine dispozițiilor
art. 21 din Legea fundamentală.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece
pronunțarea unei soluții de respingere a plângerii formulate,
cu consecința menținerii rezoluției ori ordonanței de
netrimitere în judecată date de procuror, nu îngrădește în
nici un fel dreptul persoanei de a se adresa justiției. De
altfel, această soluție poate fi, potrivit art. 2781 alin. 10 din
Codul de procedură penală, atacată cu recurs.
Articolul 124 din Constituție nu are relevanță în cauză.
Avocatul Poporului consideră că excepția de
neconstituționalitate este neîntemeiată, deoarece
respingerea de către instanța de judecată a plângerii
introduse împotriva rezoluțiilor ori ordonanțelor procurorului
de netrimitere în judecată nu aduce atingere sub nici un
aspect accesului liber la justiție, cu atât mai mult cu cât
hotărârea instanței de judecată poate fi atacată cu recurs.
De asemenea, dispozițiile legale criticate nu sunt de
natură să aducă atingere principiului constituțional care
consacră unicitatea, egalitatea și imparțialitatea justiției.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

5

Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 8 lit. a) din Codul de procedură
penală, cu următorul conținut: îInstanța pronunță una dintre
următoarele soluții:
a) respinge plângerea, prin sentință, menținând soluția din
rezoluția sau ordonanța atacată;“.
Autoarea excepției de neconstituționalitate susține că
prin dispozițiile legale criticate sunt încălcate dispozițiile
constituționale ale art. 21 referitoare la accesul liber la
justiție și ale art. 124 referitoare la înfăptuirea justiției.
Examinând excepția de neconstituționalitate, Curtea
constată că dispozițiile art. 2781 din Codul de procedură
penală instituie, contrar celor susținute de autoarea
excepției, accesul la justiție împotriva actelor procurorului
prin care decide că nu sunt întrunite condițiile prevăzute de
lege pentru începerea urmăririi penale sau pentru trimiterea
în judecată a persoanei acuzate de comiterea unei
infracțiuni.
Faptul că, după judecarea plângerii împotriva soluției
procurorului, instanța pronunță, la rândul ei, o hotărâre prin
care menține această soluție nu poate fi caracterizat ca o
împiedicare a accesului la justiție, dat fiind că hotărârea
aparține, în acest caz, înseși justiției, iar partea
nemulțumită are deschise, tot în justiție, căile de atac
prevăzute de lege.

C U R T E A,

În consecință, nu se poate reține că textul de lege
atacat ar contraveni prevederilor art. 21 din Constituție.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, rețin următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din

De asemenea, nu se poate reține că textul de lege
atacat ar contraveni dispozițiilor art. 124 din Legea
fundamentală, prin care se consacră principiile înfăptuirii
justiției, deoarece întreaga procedură de soluționare a
plângerilor împotriva rezoluțiilor sau ordonanțelor
procurorului de netrimitere în judecată se desfășoară în
limitele acestor principii constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992, republicată.
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. a) din Codul de procedură penală,
excepție ridicată de Anuța Stângaciu în Dosarul nr. 2.008/2004 al Tribunalului Mureș.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

6

MONITORUL OFICIAL AL ROMÂNIEI, PARTEA I, Nr. 349/25.IV.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îCod de proiectare. Bazele proiectării și acțiuni
asupra construcțiilor. Acțiunea vântului“, indicativ NP-082-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul verbal de avizare nr. 25 din 16 iulie 2002 al Comitetului tehnic de specialitate CTS 4 —
Risc seismic, acțiuni și siguranța construcțiilor,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îCod de
proiectare. Bazele proiectării și acțiuni asupra construcțiilor.
Acțiunea vântului“, indicativ NP-082-04, elaborată de
Universitatea Tehnică de Construcții București, prevăzută în
anexa*) care face parte integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de 30
de zile de la data publicării.
Art. 3. — La data intrării în vigoare a prezentului ordin
orice dispoziție contrară își încetează aplicabilitatea.

Ministrul transporturilor, construcțiilor și turismului,
Gheorghe Dobre

București, 15 februarie 2005.
Nr. 165.
*) Anexa se publică ulterior în Monitorul Oficial al României, Partea I, nr. 349 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL JUSTIȚIEI

ORDIN
pentru aprobarea Regulamentului privind modalitățile de exercitare a atribuțiilor
ce revin Ministerului Justiției, în calitatea sa de autoritate centrală, desemnată
prin Legea nr. 100/1992 pentru aderarea României la Convenția de la Haga din 25 octombrie 1980
asupra aspectelor civile ale răpirii internaționale de copii
În temeiul art. 24 alin. (1) din Legea nr. 369/2004 privind aplicarea Convenției asupra aspectelor civile ale răpirii
internaționale de copii, adoptată la Haga la 25 octombrie 1980, la care România a aderat prin Legea nr. 100/1992,
în conformitate cu dispozițiile art. 6 alin. (4) din Hotărârea Guvernului nr. 83/2005 privind organizarea și
funcționarea Ministerului Justiției, publicată în Monitorul Oficial al României, Partea I, nr. 132 din 11 februarie 2005,
ministrul justiției emite următorul ordin:
Articol unic. — Se aprobă Regulamentul privind
modalitățile de exercitare a atribuțiilor ce revin
Ministerului Justiției, în calitatea sa de autoritate centrală,
desemnată prin Legea nr. 100/1992 pentru aderarea

României la Convenția de la Haga din 25 octombrie
1980 asupra aspectelor civile ale răpirii internaționale de
copii, prevăzut în anexa care face parte integrantă din
prezentul ordin.

Ministrul justiției,
Monica Luisa Macovei

București, 5 aprilie 2005.
Nr. 509/C.

MONITORUL OFICIAL AL ROMÂNIEI, PARTEA I, Nr. 349/25.IV.2005

7
ANEXĂ

REGULAMENT
privind modalitățile de exercitare a atribuțiilor ce revin Ministerului Justiției, în calitatea sa de autoritate centrală,
desemnată prin Legea nr. 100/1992 pentru aderarea României la Convenția de la Haga din 25 octombrie 1980
asupra aspectelor civile ale răpirii internaționale de copii
Art. 1. — Atribuțiile ce revin Ministerului Justiției, în
calitatea sa de autoritate centrală română pentru ducerea
la îndeplinire a obligațiilor stabilite prin Convenția asupra
aspectelor civile ale răpirii internaționale de copii, adoptată
la Haga la 25 octombrie 1980, denumită în continuare
Convenție, sunt îndeplinite prin Direcția drept internațional,
cooperare judiciară și afaceri juridice externe — Serviciul
de cooperare judiciară internațională în materie civilă,
comercială și de dreptul familiei și prin Direcția contencios.
Art. 2. — Atribuțiile autorității centrale române, atunci
când este solicitată cu o cerere de înapoiere a unui copil
la reședința sa obișnuită din străinătate, formulată în
temeiul art. 3 din Convenție de către o persoană, instituție,
organism interesat ori de către autoritatea centrală a unui
stat-parte la Convenție, denumită în continuare transmițător,
sunt în principal următoarele:
a) primește cererea prin Registratura unică și o
înregistrează în Registrul special de evidență — răpiri ținut
de Serviciul de cooperare judiciară internațională în materie
civilă, comercială și de dreptul familiei;
b) confirmă primirea cererii de către transmițător;
c) verifică cererea sub aspectul îndeplinirii condițiilor
prevăzute de Convenție;
d) solicită de la transmițător informații și/sau documente,
în măsura în care le consideră necesare în completarea
cererii;
e) informează instanța română cu privire la existența
cererii de înapoiere a copilului, în vederea respectării
prevederilor art. 16 din Convenție;
f) informează transmițătorul, dacă este cazul, cu privire
la motivele care determină neacceptarea cererii sau
transmiterea ei către alt stat-parte la Convenție, conform
art. 4 din Legea nr. 369/2004;
g) colaborează cu organele de poliție, jandarmerie și cu
orice alte autorități pentru a localiza copilul și persoana
care a deplasat copilul din statul reședinței sale obișnuite,
menționate în cererea de înapoiere; în cazul în care nu s-a
reușit localizarea, cererea se restituie transmițătorului,
făcându-se mențiune despre aceasta;
h) încearcă soluționarea pe cale amiabilă a conflictului
ivit între părți, în vederea înapoierii de bunăvoie a copilului
în statul reședinței sale obișnuite;
i) asigură reprezentarea legală a reclamantului din
străinătate în fața instanțelor române, prin Direcția
contencios;
j) atunci când ia cunoștință pe orice cale că minorul
este în pericol, autoritatea centrală română sesizează
autoritățile competente cu atribuții în domeniul protecției
copilului pentru a lua, dacă este cazul, măsurile necesare
de protecție a copilului prevăzute de legislația în vigoare;
k) îl informează pe transmițătorul cererii cu privire la
hotărârea judecătorească pronunțată în cauză; în acest
scop, autoritatea centrală română facilitează traducerea

hotărârii judecătorești de către un traducător autorizat și
asigură transmiterea acesteia prin poșta rapidă; totodată
autoritatea centrală română îl informează pe transmițătorul
cererii cu privire la posibilitatea exercitării căii de atac
împotriva hotărârii judecătorești pronunțate în cauză;
l) îndeplinește orice alte atribuții care decurg din
aplicarea Convenției.
Art. 3. — Atribuțiile autorității centrale române, atunci
când transmite unei autorități centrale din străinătate o
cerere formulată de către o persoană, instituție sau un
organism interesat din România, denumit în continuare
solicitant, în vederea obținerii înapoierii unui copil deplasat
sau reținut ilicit într-un stat-parte la Convenție, sunt în
principal următoarele:
a) primește prin Registratura unică sesizarea
solicitantului din România și o înregistrează în registrul
prevăzut la art. 2 lit. a);
b) examinează sesizarea și actele doveditoare anexate
la aceasta;
c) în cazul în care constată că sunt îndeplinite condițiile
prevăzute la art. 3 din Convenție, transmite solicitantului
formularele-tip de cerere de înapoiere și procură,
îndrumându-l în vederea completării lor;
d) după verificarea cererii de înapoiere a copilului, a
procurii, a documentelor doveditoare redactate în limba
română și traduse în limba franceză sau engleză, primite
de la solicitant, autoritatea centrală română le transmite
prin poșta rapidă autorității centrale a statului-parte la
Convenție pe al cărui teritoriu se afirmă că a fost deplasat
ilicit sau a fost reținut copilul; actele transmise sunt însoțite
de certificatul de legislație emis de autoritatea centrală
română prin care se atestă dispozițiile legale în vigoare în
materia încredințării copilului;
e) în cazul în care după confirmarea primirii cererii
autoritatea centrală solicitată cere informații suplimentare,
autoritatea centrală română le furnizează în măsura în care
le poate obține;
f) cere periodic autorității centrale solicitate informații în
legătură cu evoluția cauzei;
g) în cazul în care autoritatea competentă străină
ordonă înapoierea copilului în România, autoritatea centrală
română cooperează cu autoritatea centrală solicitată pentru
a facilita înapoierea în siguranță a copilului pe teritoriul
României și, atunci când este cazul, a persoanei care îl
însoțește;
h) confirmă autorității centrale solicitate înapoierea în
bune condiții a copilului pe teritoriul României;
i) îndeplinește orice alte atribuții care decurg din
aplicarea Convenției.
Art. 4. — Atribuțiile autorității centrale române, atunci
când este sesizată cu o cerere întemeiată pe dispozițiile
art. 15 din Convenție sau ale art. 15 din Legea
nr. 369/2004, în vederea obținerii unei hotărâri prin care să

8

MONITORUL OFICIAL AL ROMÂNIEI, PARTEA I, Nr. 349/25.IV.2005

se constate că deplasarea sau neînapoierea unui copil a
fost ilicită în sensul art. 3 din Convenție, sunt următoarele:
a) primește de la reclamant cererea și înscrisurile
doveditoare anexate la aceasta;
b) verifică cererea și înscrisurile anexate sub aspectul
îndeplinirii condițiilor prevăzute de art. 15 din Legea
nr. 369/2004; în cazul în care se constată că acestea nu
îndeplinesc condițiile legii, autoritatea centrală română le
restituie reclamantului, punându-i în vedere să modifice
cererea sau, dacă este cazul, să completeze actele
anexate în susținerea acesteia;
c) depune cererea și înscrisurile în sprijinul cererii, cu
adresă de înaintare la instanța română competentă;
d) comunică instanței române competente orice
informații relevante în soluționarea cererii;

e) transmite autorității judiciare sau administrative
solicitante, direct sau prin intermediul autorității centrale a
statului solicitat, orice date sau informații privind stadiul
procedurilor în curs în fața instanțelor române și comunică
hotărârea judecătorească a instanței române însoțită de o
traducere în limba statului solicitant ori în limbile franceză
sau engleză; traducerea va fi efectuată prin grija autorității
centrale române.
Art. 5. — Dispozițiile art. 1—4 se aplică în mod
corespunzător atunci când autoritatea centrală română
acționează ca autoritate solicitată sau solicitantă, în
vederea acordării asistenței pentru organizarea sau
protejarea exercitării dreptului de vizitare a unui copil,
potrivit prevederilor Convenției.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 349/25.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|016026]
ISSN 1453—4495

