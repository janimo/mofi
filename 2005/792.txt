PARTEA

Anul 173 (XVII) — Nr. 792

I

LEGI, DECRETE, HOTĂRÂRI ȘI ALTE ACTE

Miercuri, 31 august 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 372 din 5 iulie 2005 referitoare la excepția
de neconstituționalitate a prevederilor art. 50
alin. (5) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989 ....
Decizia nr. 383 din 7 iulie 2005 referitoare la excepția
de neconstituționalitate a dispozițiilor art. 268 din
Legea nr. 53/2003 — Codul muncii........................

ALE

Pagina

906. — Ordin al ministrului sănătății privind înființarea
și organizarea centrelor regionale pentru
managementul bolii celiace ......................................
1–3

14–15

1.371. — Ordin al ministrului transporturilor, construcțiilor
și turismului privind unele măsuri pentru
implementarea Programului național de securitate
aeronautică.................................................................

15

4–6
ACTE ALE COMISIEI NAȚIONALE
A VALORILOR MOBILIARE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
71.
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind criteriile pentru punctele de oprire și care
modifică planul de rută la care se referă anexa la
Directiva 91/628/CEE ................................................
755/22.237. — Ordin al ministrului agriculturii, pădurilor și
dezvoltării rurale și al ministrului finanțelor publice
privind acordarea de prime la exportul de vinuri...

DECIZII

Nr.

6–11
12–14

CURȚII

40. — Ordin pentru aprobarea Instrucțiunii nr. 10/2005
emise în aplicarea prevederilor art. 286 1 din
Legea nr. 297/2004 privind piața de capital,
modificată prin Legea nr. 208/2005 pentru
modificarea art. 285 din Legea nr. 297/2004
privind piața de capital și prin Ordonanța
Guvernului nr. 41/2005 privind reglementarea unor
măsuri financiare .......................................................

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 372
din 5 iulie 2005

referitoare la excepția de neconstituționalitate a prevederilor art. 50 alin. (5)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Irina Loredana Lăpădat

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a
prevederilor art. 46 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Alexandru Vlad Ionescu în Dosarul nr. 3.484/2004
al Curții de Apel București — Secția a IV-a civilă.
La apelul nominal răspunde autorul excepției, Alexandru
Vlad Ionescu, personal. Lipsesc celelalte părți, față de care
procedura de citare a fost legal îndeplinită.
Cauza fiind în stare de judecată, președintele acordă
cuvântul pe fond.

2

MONITORUL OFICIAL AL ROMÂNIEI, PARTEA I, Nr. 792/31.VIII.2005

Autorul excepției solicită Curții Constituționale să
constate că art. 50 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 279 din
4 aprilie 2005, produce efecte doar pentru viitor, respectiv
de la data republicării legii în Monitorul Oficial al României.
Se mai susține, în esență, că prevederile art. 50 alin. (5)
din Legea nr. 10/2001 încalcă dispozițiile art. 21 alin. (2) și
ale art. 53 alin. (2) din Constituție, prin faptul că accesul
liber la justiție este îngrădit de instituirea unui termen
pentru exercitarea acestuia. De asemenea, în fața instanței
de contencios constituțional, autorul excepției mai invocă și
încălcarea dispozițiilor art. 20 din Constituție — Tratatele
internaționale privind drepturile omului, deoarece, în opinia
acestuia, dreptul de acces liber la justiție este un drept
fundamental al omului, protejat ca atare de art. 6 din
Convenția pentru apărarea drepturilor și a libertăților
fundamentale, precum și de art. 8 din Declarația universală
a drepturilor omului.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
nr. 3.484/2004, Curtea de Apel București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 46 alin. (5) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989. Excepția a fost ridicată de Alexandru
Vlad Ionescu.
În motivarea excepției de neconstituționalitate, așa
cum a fost formulată în fața instanței de judecată, se
susține în esență că prevederile art. 46 alin. (5) din Legea
nr. 10/2001, [devenit art. 50 alin. (5), în urma republicării],
îrestrâng în timp exercițiul dreptului de a revendica o
proprietate“, drept care îeste imprescriptibil“, contravenind
astfel dispozițiilor constituționale cuprinse în art. 21
alin. (2). Se mai arată că textul de lege criticat contravine
condițiilor în care poate interveni restrângerea exercițiului
unor drepturi sau al unor libertăți, expres și limitativ
prevăzute de art. 53 din Constituție.
Curtea de Apel București — Secția a IV-a civilă
apreciază că îexcepția nu poate fi promovată, în raport de
jurisprudența Curții Constituționale“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul arată că excepția de neconstituționalitate nu
este întemeiată. În acest sens se precizează, invocându-se
jurisprudența Curții Constituționale în materie, că îinstituția
prescripției, în general, și termenele în raport cu care își
produce efectele aceasta, în special, nu pot fi considerate
de natură să îngrădească accesul liber la justiție, finalitatea
lor fiind, dimpotrivă, de a-l facilita, prin asigurarea unui
climat de ordine, indispensabil exercitării în condiții optime
a unui drept constituțional“. Se mai arată că în acest fel

se previn efectele perturbatoare asupra stabilității și
securității raporturilor juridice civile.
Avocatul Poporului apreciază că excepția de
neconstituționalitate este neîntemeiată. În acest sens arată
că îinstituirea unui termen derogator de la dreptul comun,
în care o persoană are posibilitatea de a se adresa
instanței de judecată, nu încalcă principiul constituțional al
accesului liber la justiție“. Se mai arată, invocându-se
jurisprudența Curții Constituționale, că îinstituția prescripției,
în general, și termenele în raport cu care își produce
efectele aceasta, nu pot fi considerate de natură să
îngrădească accesul liber la justiție (...)“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Așa cum rezultă din Încheierea de sesizare a Curții
Constituționale din data de 6 aprilie 2005, obiectul excepției
de neconstituționalitate îl constituie prevederile art. 46
alin. (5) din Legea nr. 10/2001 privind regimul juridic
al unor imobile preluate în mod abuziv în perioada
6 martie 1945 — 22 decembrie 1989, publicată în Monitorul
Oficial al României, Partea I, nr. 75 din 14 februarie 2001.
Legea nr. 10/2001 a fost republicată în Monitorul Oficial
al României, Partea I, nr. 279 din 4 aprilie 2005, dându-se
textelor o nouă numerotare. Astfel, art. 46 alin. (5) din
Legea nr. 10/2001 a devenit art. 50 alin. (5), fără a se
modifica soluția legislativă anterioară.
Prin prezenta decizie Curtea urmează să se pronunțe
asupra constituționalității acestui text de lege, care are
următorul cuprins: î(5) Prin derogare de la dreptul comun,
indiferent de cauza de nulitate, dreptul la acțiune se prescrie în
termen de un an de la data intrării în vigoare a prezentei legi.“
Termenul de un an prevăzut de art. 50 alin. (5) din
Legea nr. 10/2001 a fost prelungit succesiv, cu câte trei
luni, prin Ordonanța de urgență a Guvernului nr. 109/2001,
publicată în Monitorul Oficial al României, Partea I, nr. 460
din 13 august 2001, și prin Ordonanța de urgență a
Guvernului nr. 145/2001, publicată în Monitorul Oficial al
României, Partea I, nr. 720 din 12 noiembrie 2001.
În opinia autorului excepției de neconstituționalitate
prevederile contravin dispozițiilor art. 21 alin. (2) și art. 53
din Constituție, al căror conținut este următorul:
— Art. 21 alin. (2): îNici o lege nu poate îngrădi
exercitarea acestui drept.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.

MONITORUL OFICIAL AL ROMÂNIEI, PARTEA I, Nr. 792/31.VIII.2005
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
reține următoarele:
În ceea ce privește raportarea criticii de neconstituționalitate
la dispozițiile art. 20 din Constituție, astfel cum a fost
susținută în fața Curții Constituționale cu prilejul
dezbaterilor, Curtea observă că acestea nu pot fi primite,
întrucât au fost formulate ulterior sesizării instanței de
contencios constituțional. Or, potrivit art. 10 alin. (2) din
Legea nr. 47/1992, îSesizările trebuie făcute în formă scrisă
și motivate.“, iar conform dispozițiilor art. 146 lit. d) din
Constituție, Curtea Constituțională îhotărăște asupra
excepțiilor de neconstituționalitate privind legile și ordonanțele,
ridicate în fața instanțelor judecătorești sau de arbitraj
comercial;“. Rezultă, chiar din norma constituțională, că
motivarea excepției, cu indicarea dispozițiilor constituționale
încălcate prin textul de lege criticat, trebuie făcută anterior
sesizării Curții, și anume în momentul ridicării excepției în
fața instanței de judecată.
Așadar, Curtea urmează să analizeze constituționalitatea
textului de lege criticat doar în raport cu dispozițiile art. 21
alin. (2) și ale art. 53 din Constituție, invocate în motivarea
excepției de neconstituționalitate formulată în fața instanței
de fond.
Curtea constată că prevederile art. 46 alin. (5) din
Legea nr. 10/2001, devenit art. 50 alin. (5) în urma
republicării legii, au mai făcut obiectul controlului de
constituționalitate, prin raportare și la dispozițiile art. 21 din
Constituție. Astfel, prin Decizia nr. 296 din 8 iulie 2003,
publicată în Monitorul Oficial al României, Partea I, nr. 577
din 12 august 2003, s-a reținut că îimprescriptibilitatea,
consfințită cu titlu de principiu în legislația civilă, nu este
consacrată ca atare în Constituție. Așa fiind, legiuitorul
poate, în considerarea unor rațiuni majore, să deroge de
la acest principiu, așa cum a procedat prin norma dedusă
controlului, fără a îndreptăți calificarea reglementării
respective ca fiind neconstituțională“. S-a mai arătat în
decizia menționată că îart. 46 alin. (5) din Legea
nr. 10/2001, [devenit art. 50 alin. (5), în urma republicării],

3

recunoaște dreptul titularului la exercitarea acțiunii în
constatarea nulității absolute a actelor juridice de
înstrăinare a imobilelor preluate în mod abuziv și asigură
posibilitatea de valorificare a acestuia în cadrul unui
termen, impus de rațiuni sociale majore, respectiv de
evitarea unor stări de incertitudine prelungite în ceea ce
privește raporturile juridice civile, precum și de asigurarea
stabilității și securității acestora, cu atât mai importante cu
cât au ca obiect dreptul de proprietate“.
În prezenta cauză autorul excepției mai susține
neconstituționalitatea textului de lege criticat prin raportare
la dispozițiile art. 53 din Constituție, arătând că nici unul
dintre cazurile în care poate fi restrâns exercițiul unor
drepturi sau al unor libertăți nu justifică restrângerea
accesului liber la justiție, în temeiul prevederilor legale
criticate.
Curtea constată că aceste susțineri nu sunt întemeiate,
deoarece în cauză nu este vorba de o restrângere a
exercițiului dreptului de acces liber la justiție al persoanelor
interesate, ci, în fapt, de condiționarea exercitării acestui
drept de respectarea anumitor termene procedurale.
De asemenea, prin Decizia nr. 253 din 15 iunie 2004,
publicată în Monitorul Oficial al României, Partea I, nr. 728
din 12 august 2004, Curtea a reținut că exercitarea unui
drept de către titularul său nu poate avea loc decât cu
respectarea anumitor exigențe legale, între care și stabilirea
unor termene, după a căror expirare valorificarea
respectivului drept nu mai este posibilă.
Mai mult, dispozițiile legale criticate sunt în concordanță
și cu jurisprudența Curții Europene a Drepturilor Omului
referitoare la dreptul de acces la justiție. Astfel, Curtea
Europeană a Drepturilor Omului a statuat, în cauza îGolder
contra Regatului Unit“, 1975, că îdreptul de acces la
tribunale nu este un drept absolut“, precum și că îexistă
posibilitatea limitărilor implicit admise chiar în afara limitelor
care circumscriu conținutul oricărui drept“.
Soluțiile pronunțate în deciziile anterior menționate,
precum și considerentele care au stat la baza acestora își
mențin valabilitatea și în prezenta cauză, întrucât nu au
fost aduse elemente noi, de natură a determina o
reconsiderare a jurisprudenței Curții Constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 50 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Alexandru Vlad Ionescu în Dosarul nr. 3.484/2004 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

4

MONITORUL OFICIAL AL ROMÂNIEI, PARTEA I, Nr. 792/31.VIII.2005
CURTEA CONSTITUȚIONALĂ

D E C I Z I A Nr. 383
din 7 iulie 2005

referitoare la excepția de neconstituționalitate a dispozițiilor art. 268
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 268 din Legea nr. 53/2003 — Codul
muncii, excepție ridicată de Societatea Comercială îEuro
Inter Trade Corporation“ — S.R.L. — Sucursala îForum
Auto“ în Dosarul nr. 109/M/2005 al Curții de Apel
Constanța — Secția pentru cauze cu minori și de familie,
precum și pentru cauze privind conflicte de muncă și
asigurări sociale.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens,
arată că instituirea unor condiții de formă și de fond pentru
deciziile prin care angajatorul dispune aplicarea unor
sancțiuni disciplinare salariaților săi nu contravine sub nici un
aspect dispozițiilor constituționale invocate de autorul
excepției.
C U R T E A,

având în vedere actele și lucrările dosarului, constată
următoarele:
Prin Încheierea din 19 aprilie 2005, pronunțată în
Dosarul nr. 109/M/2005, Curtea de Apel Constanța —
Secția pentru cauze cu minori și de familie, precum și
pentru cauze privind conflicte de muncă și asigurări
sociale a sesizat Curtea Constituțională cu excepția de
neconstituționalitate a dispozițiilor art. 268 din Legea
nr. 53/2003 — Codul muncii, excepție ridicată de Societatea
Comercială îEuro Inter Trade Corporation“ — S.R.L. —
Sucursala îForum Auto“ cu ocazia soluționării recursului
formulat împotriva Sentinței civile nr. 2.305 din 24 noiembrie
2004, pronunțată în Dosarul nr. 2.614/2004 al Tribunalului
Tulcea.
În motivarea excepției de neconstituționalitate, autorul
acesteia susține, în esență, că art. 268 din Codul Muncii
se află într-o vădită contradicție cu prevederile art. 45 și
art. 21 alin. (3) din Constituție. Astfel, arată că activitatea
economică și libera inițiativă presupun, în mod esențial,
dreptul persoanei fizice, individual sau în formele asociative
permise de legea română, de a-și stabili cadrul

organizatoric în care să-și desfășoare această activitate.
Acest drept presupune și posibilitatea conducerii unei
societăți de a stabili printr-o procedură proprie abaterile
disciplinare și sancțiunile aplicabile pentru săvârșirea unor
asemenea abateri de către angajați. În aceste condiții,
regimul extrem de restrictiv al formei și cuprinsului deciziei
prin care încetează raporturile de muncă ale angajatului
vatămă, în opinia sa, libertatea economică, întrucât
îdetermină persoanele sau grupurile de persoane constituite
într-o societate comercială să aibă rezerve fie în a-și
începe activitatea economică, fie în a o dezvolta, în
măsura în care restricțiile pe care le au în relațiile cu
angajatul pot conduce la serioasa afectare sau chiar la
blocarea activității sale economice“. În ceea ce privește
contradicția dintre prevederile art. 268 din Codul muncii și
dispozițiile constituționale care consacră dreptul la un
proces echitabil, arată că îprin impunerea, cu titlu de
norme de ordine publică, a unui cuprins extrem de laborios
și de natură a fi interpretat în favoarea angajatului a
deciziei prin care se aplică o măsură disciplinară, precum
și prin instituirea unei veritabile răsturnări a sarcinii probei,
prin prevederile art. 287 din Codul muncii legiuitorul român
creează toate premisele pentru ca, în litigiul având ca
obiect contestarea valabilității măsurii disciplinare dispuse
de angajator, părțile să se afle într-un vădit dezechilibru
procesual“. În același sens, amintește și faptul că,
referindu-se la cerința procesului echitabil, consacrată în
art. 6 din Convenția pentru apărarea drepturilor omului și a
libertăților fundamentale, Curtea Europeană a Drepturilor
Omului a statuat că aceasta presupune îobligația statului,
prin lege și prin puterea judecătorească, de a nu înlătura
egalitatea în plan procesual a părților și de a nu le pune,
prin orice instrument, într-o poziție de inferioritate una față
de cealaltă“.
Curtea de Apel Constanța — Secția pentru cauze cu
minori și de familie, precum și pentru cauze privind
conflicte de muncă și asigurări sociale consideră că
excepția de neconstituționalitate nu este întemeiată. În
acest sens, arată că textul de lege criticat nu încalcă
dispozițiile art. 45 din Constituție, instituirea unor condiții de
formă în ceea ce privește decizia de sancționare
disciplinară reprezentând o garanție pentru exercitarea
efectivă a dreptului de muncă. Astfel, textul de lege criticat
asigură stabilitatea raporturilor de muncă, legalitatea și
temeinicia încetării acestora. În ceea ce privește dispozițiile
constituționale care consacră dreptul la un proces echitabil,
arată că cerințele de formă impuse de textul de lege
criticat nu reprezintă îngrădiri ale drepturilor procesuale
civile care sunt incidente în faza de judecată, drepturi care
sunt aceleași pentru toate părțile. De altfel, amintește că
sancțiunea disciplinară este o măsură adoptată unilateral de

MONITORUL OFICIAL AL ROMÂNIEI, PARTEA I, Nr. 792/31.VIII.2005
angajator, în afara unui proces care, eventual, poate avea
loc în fața instanței.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Avocatul Poporului apreciază că dispozițiile art. 268 din
Codul muncii sunt constituționale, întrucât au caracter
procedural și dau expresie unor principii generale ale
dreptului muncii, fără să contravină dreptului părților la un
proces echitabil și la soluționarea cauzei într-un termen
rezonabil. Prevederile referitoare la condițiile de validitate
ale deciziei de sancționare reprezintă garanții indispensabile
derulării contractului de muncă atât pentru angajat, cât și
pentru cel care angajează. Referindu-se la dispozițiile
art. 45 din Constituție, arată că acestea nu sunt incidente
în cauză.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2) și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 268 din Legea nr. 53/2003 — Codul muncii,
publicată în Monitorul Oficial al României, Partea I, nr. 72
din 5 februarie 2003, dispoziții care au următorul conținut:
— Art. 268: î(1) Angajatorul dispune aplicarea sancțiunii
disciplinare printr-o decizie emisă în formă scrisă, în termen de
30 de zile calendaristice de la data luării la cunoștință despre
săvârșirea abaterii disciplinare, dar nu mai târziu de 6 luni de la
data săvârșirii faptei.
(2) Sub sancțiunea nulității absolute, în decizie se cuprind
în mod obligatoriu:
a) descrierea faptei care constituie abatere disciplinară;
b) precizarea prevederilor din statutul de personal,
regulamentul intern sau contractul colectiv de muncă aplicabil,
care au fost încălcate de salariat;
c) motivele pentru care au fost înlăturate apărările formulate
de salariat în timpul cercetării disciplinare prealabile sau
motivele pentru care, în condițiile prevăzute la art. 267 alin. (3),
nu a fost efectuată cercetarea;
d) temeiul de drept în baza căruia sancțiunea disciplinară
se aplică;
e) termenul în care sancțiunea poate fi contestată;
f) instanța competentă la care sancțiunea poate fi
contestată.
(3) Decizia de sancționare se comunică salariatului în cel
mult 5 zile calendaristice de la data emiterii și produce efecte
de la data comunicării.

5

(4) Comunicarea se predă personal salariatului, cu
semnătură de primire, ori, în caz de refuz al primirii, prin
scrisoare recomandată, la domiciliul sau reședința comunicată
de acesta.
(5) Decizia de sancționare poate fi contestată de salariat la
instanțele judecătorești competente în termen de 30 de zile
calendaristice de la data comunicării.“
În opinia autorului excepției, textul de lege criticat
contravine următoarelor prevederi constituționale:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“
Examinând excepția de neconstituționalitate, Curtea
constată că dispozițiile art. 41 alin. (1) teza întâi din
Constituție prevăd că îDreptul la muncă nu poate fi îngrădit“.
În vederea exercitării efective a acestui drept, legislația
muncii trebuie să prevadă garanții și răspunderi
corespunzătoare, atât prin norme de drept substanțial, cât
și prin norme de drept procesual.
Raporturile juridice de muncă sunt reglementate de
Codul muncii, alte acte normative cu obiect de
reglementare ce vizează relațiile sociale de muncă, precum
și de contractele colective de muncă. Aceste acte
normative stabilesc drepturile și îndatoririle minimale ale
părților raporturilor juridice de muncă pe care trebuie să le
respecte atât angajatorul, cât și salariatul, condițiile de fond
și de formă ale încheierii, executării și încetării contractelor
individuale de muncă, precum și regulile de soluționare a
litigiilor ce s-ar ivi în legătură cu desfășurarea raporturilor
juridice de muncă.
Reglementările legale care urmăresc asigurarea
stabilității raporturilor juridice de muncă apără interesele
legitime atât ale salariaților, cât și ale angajatorilor.
Stabilirea limitativă a cazurilor în care și a motivelor pentru
care încetarea raporturilor juridice de muncă poate avea
loc din inițiativa și din voința unilaterală a angajatorului
reprezintă cea mai importantă garanție pentru exercitarea
dreptului la muncă. Condițiile de formă și de conținut ale
actului prin care angajatorul dispune încetarea contractului
individual de muncă sunt impuse de lege pentru a preveni
eventualele abuzuri din partea angajatorilor, precum și pentru
a avea suficiente elemente de verificare a legalității și
temeiniciei măsurii dispuse. Aceste exigențe sunt justificate,
în mod special, în cazurile în care încetarea raportului
juridic de muncă se dispune ca o măsură de sancționare
disciplinară.
Obligația angajatorului, prevăzută de art. 268 din Codul
muncii, de a înscrie, sub sancțiunea nulității absolute,
anumite date în decizia prin care dispune aplicarea unei
sancțiuni disciplinare nu are nici o legătură cu dreptul
oricărei persoane de acces liber la o activitate economică,
la libera inițiativă și de exercitare a acestora. Potrivit
prevederilor art. 45 din Constituție, acest drept fundamental
poate fi exercitat în condițiile legii. Așadar, persoana care
accede la o activitate economică pe baza liberei sale
inițiative și utilizează forță de muncă salariată are obligația
să respecte reglementările legale referitoare la încheierea,
executarea și încetarea contractelor individuale de muncă.

6

MONITORUL OFICIAL AL ROMÂNIEI, PARTEA I, Nr. 792/31.VIII.2005

De asemenea, Curtea reține că întocmirea și
comunicarea deciziei de sancționare disciplinară sunt
operațiuni anterioare desfășurării procesului pentru
soluționarea litigiului. Dreptul la un proces echitabil,
consacrat de art. 21 alin. (3) din Constituție, se realizează

prin posibilitatea asigurată tuturor părților procesului de a
se folosi de toate regulile și garanțiile procesuale în
vederea apărării și realizării intereselor lor legitime, ceea ce
nu are nici o legătură cu cerințele legale privind forma și
conținutul actelor de dispoziție ale angajatorului.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 268 din Legea nr. 53/2003 — Codul muncii, excepție
ridicată de Societatea Comercială îEuro Inter Trade Corporation“ — S.R.L. — Sucursala îForum Auto“ în Dosarul
nr. 109/M/2005 al Curții de Apel Constanța — Secția pentru cauze cu minori și de familie, precum și pentru cauze
privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind criteriile pentru punctele de oprire
și care modifică planul de rută la care se referă anexa la Directiva 91/628/CEE
Văzând Referatul de aprobare nr. 33.805 din 15 august 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
criteriile pentru punctele de oprire și care modifică planul
de rută la care se referă anexa la Directiva 91/628/CEE,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Regulamentului Consiliului 1.255/97/CE privind criteriile
comunitare pentru punctele de oprire și care modifică
planul de rută la care se face referire în anexa la
Directiva 91/628/CEE, publicată în Jurnalul Oficial al
Comunităților Europene (JOCE) nr. L 174 din 2 iulie 1997, p. 1.
Art. 5. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Constantin Lupescu
București, 15 august 2005.
Nr. 71.

MONITORUL OFICIAL AL ROMÂNIEI, PARTEA I, Nr. 792/31.VIII.2005

7
ANEXĂ

NORMĂ SANITARĂ VETERINARĂ
privind criteriile pentru punctele de oprire și care modifică planul de rută la care se referă
anexa la Directiva 91/628/CEE
Art. 1. — (1) Prezenta normă sanitară veterinară se
aplică numai punctelor de oprire care oferă adăpostire de
minimum 24 de ore solipedelor domestice și animalelor
domestice din speciile bovine, ovine, caprine și porcine în
România, în concordanță cu cap. VII din anexa la Directiva
Consiliului 91/628/CEE și fără a se aduce atingere
prevederilor Normei sanitare veterinare privind problemele
de sănătate a animalelor, ce afectează comerțul României
cu statele membre ale Uniunii Europene cu animale din
speciile bovine și porcine, aprobată prin Ordinul ministrului
agriculturii, alimentației și pădurilor nr. 236/2002, ce
transpune în legislația națională Directiva 64/432/CEE, ale
Directivei 80/213, Normei sanitare veterinare privind
măsurile pentru controlul febrei aftoase, aprobată prin
Ordinul ministrului agriculturii, alimentației și pădurilor
nr. 44/2003, ce transpune în legislația națională Directiva
85/511/CEE, Normei sanitare veterinare privind asistența
mutuală între autoritatea veterinară centrală a României și
autoritățile veterinare centrale ale statelor membre ale
Uniunii Europene și cooperarea acestora cu Comisia
Europeană, în scopul asigurării aplicării corecte a legislației
din domeniul veterinar și zootehnic, aprobată prin Ordinul
ministrului agriculturii, alimentației și pădurilor nr. 631/2002,
ce transpune în legislația națională Directiva 89/608/CEE,
Normei sanitare veterinare privind controalele veterinare și
zootehnice aplicabile comerțului României cu statele
membre ale Uniunii Europene cu unele animale vii și
produse de origine animală, aprobată prin Ordinul
ministrului agriculturii, alimentației și pădurilor nr. 580/2002,
ce transpune în legislația națională Directiva 90/425/CEE,
Normei sanitare veterinare privind condițiile de sănătate
animală ce guvernează mișcarea ecvideelor între statele
membre ale Uniunii Europene și România și importul lor
din țări terțe, aprobată prin Ordinul ministrului agriculturii,
alimentației și pădurilor nr. 65/2002, ce transpune în
legislația națională Directiva 90/426/CEE, Normei sanitare
veterinare privind condițiile de sănătate și certificarea
veterinară pentru comerțul României cu statele membre ale
Comunității Europene cu ovine și caprine, aprobată prin
Ordinul ministrului agriculturii, alimentației și pădurilor
nr. 66/2002, ce transpune în legislația națională Directiva
91/68/CEE, Normei sanitare veterinare privind stabilirea
principiilor care reglementează organizarea controalelor
veterinare pentru animalele care intră în România din țări
terțe, aprobată prin Ordinul ministrului agriculturii,
alimentației și pădurilor nr. 83/2003, ce transpune în
legislația națională Directiva 91/496/CEE, Normei veterinare
privind sistemul de identificare și înregistrare a suinelor,
aprobată prin Ordinul ministrului agriculturii, pădurilor, apelor
și mediului nr. 170/2004, ce transpune în legislația
națională Directiva 92/102/CEE, și ale Normei sanitare
veterinare privind protecția animalelor în timpul sacrificării
sau uciderii, aprobată prin Ordinul ministrului agriculturii,
alimentației și pădurilor nr. 425/2002, ce transpune în
legislația națională Directiva 93/119/CEE.

(2) Punctele de oprire la care se referă alin. (1) trebuie
să fie în conformitate cu criteriile comunitare stabilite de
prezenta normă sanitară veterinară.
Art. 2. — În scopurile prezentei norme sanitare
veterinare, definițiile prevăzute la art. 2 din norma sanitară
veterinară aprobată prin Ordinul ministrului agriculturii,
alimentației și pădurilor nr. 236/2002, din norma sanitară
veterinară aprobată prin Ordinul ministrului agriculturii,
alimentației și pădurilor nr. 580/2002, din norma sanitară
veterinară aprobată prin Ordinul ministrului agriculturii,
alimentației și pădurilor nr. 83/2003 și din Directiva
Consiliului 91/628/CEE sunt aplicabile ori de câte ori este
nevoie.
Art. 3. — (1) Autoritatea Națională Sanitară Veterinară
și pentru Siguranța Alimentelor trebuie să se asigure că
punctele de oprire sunt autorizate de autoritatea
competentă a României.
(2) În scopul unei astfel de autorizări, autoritatea
competentă, astfel cum este definită la art. 2 pct. 6 din
norma sanitară veterinară aprobată prin Ordinul ministrului
agriculturii, alimentației și pădurilor nr. 580/2002, trebuie să
se asigure de faptul că punctele de oprire îndeplinesc toate
cerințele cuprinse în anexa nr. 1 la prezenta normă
sanitară veterinară.
(3) Punctele de oprire trebuie să îndeplinească
următoarele cerințe:
a) să fie situate într-o zonă care nu este supusă unei
interdicții sau unei restricții în conformitate cu actele
normative naționale relevante transpuse potrivit cerințelor
comunitare;
b) să fie controlate de un medic veterinar oficial care să
asigure, printre altele, respectarea prevederilor prezentei
norme sanitare veterinare;
c) să funcționeze în conformitate cu toate regulile
comunitare relevante privind sănătatea animalelor, mișcarea
animalelor și protecția animalelor în timpul tăierii;
d) să fie supuse unor inspecții regulate care să verifice
dacă cerințele pentru autorizare sunt îndeplinite.
(4) Autoritatea Națională Sanitară Veterinară și pentru
Siguranța Alimentelor acordă un număr de autorizare
fiecărui punct de oprire. O asemenea autorizare poate fi
limitată pentru o anumită specie sau pentru anumite
categorii de animale ori statusuri de sănătate. Autoritatea
Națională Sanitară Veterinară și pentru Siguranța
Alimentelor trebuie să înainteze Comisiei Europene lista
punctelor de oprire autorizate și să informeze Comisia în
legătură cu aranjamentele detaliate pentru aplicarea
prevederilor art. 4 alin. (2), în special perioada de utilizare
ca puncte de oprire și dublul scop al spațiilor autorizate.
(5) Autoritatea Națională Sanitară Veterinară și pentru
Siguranța Alimentelor poate retrage sau suspenda
autorizația în cazul în care aceasta nu respectă
prevederile acestui articol sau alte prevederi relevante ale
prezentei norme sanitare veterinare ori în cazul modificării
statusului de sănătate al zonei în care este localizat
punctul de oprire sau în cazul unor încălcări ale regulilor

8

MONITORUL OFICIAL AL ROMÂNIEI, PARTEA I, Nr. 792/31.VIII.2005

privind bunăstarea animalelor. Aprobarea poate fi restabilită
atunci când autoritatea competentă s-a asigurat că punctul
de oprire respectă din nou toate prevederile prezentei
norme sanitare veterinare.
Art. 4. — (1) Punctele de oprire trebuie să fie utilizate
în exclusivitate pentru primirea, furajarea, adăparea, odihna,
adăpostirea, îngrijirea și expedierea animalelor care le
tranzitează.
(2) Prin derogare de la prevederile alin. (1), Autoritatea
Națională Sanitară Veterinară și pentru Siguranța
Alimentelor aprobă ca puncte de oprire întregul spațiu al
centrelor de colectare, astfel cum sunt definite la art. 2
alin. (2) lit. o) din norma sanitară veterinară aprobată prin
Ordinul ministrului agriculturii, alimentației și pădurilor
nr. 236/2002, cu condiția ca acestea să îndeplinească
prevederile alin. (3) și ale lit. A pct. 4 din anexa nr. 1 la
prezenta normă sanitară veterinară, pe durata întregii
perioade de funcționare ca puncte de oprire.
(3) Animalele sunt prezente în același timp la un punct
de oprire numai dacă:
a) sunt de același status sanitar certificat, inclusiv atunci
când orice garanție suplimentară este acordată în
concordanță cu legislația comunitară;
b) statusul de sănătate al acestora se certifică după
cum urmează:
(i) fie în concordanță cu cerințele aplicabile
categoriei de animale din speciile respective,
așa cum sunt stabilite de legislația comunitară
enumerată în anexa nr. 1 la norma sanitară
veterinară aprobată prin Ordinul ministrului
agriculturii, alimentației și pădurilor nr. 580/2002;
(ii) atunci când cerințele de sănătate a animalelor
nu prevăd altfel, certificarea suplimentară trebuie
să garanteze faptul că animalele au rămas
pentru cel puțin 21 de zile într-o singură
exploatație sau de la naștere în exploatația de
origine dacă animalele au mai puțin de 21 de zile,
înainte de a fi expediate din exploatație fie în
mod direct, fie tranzitând un singur centru de
colectare autorizat, iar în cazul oilor și caprelor,
conform cerințelor anexei nr. 1 la norma
sanitară veterinară aprobată prin Ordinul
ministrului agriculturii, alimentației și pădurilor
nr. 66/2002;
(iii) în cazul animalelor din speciile bovine și porcine
destinate pentru export către o țară terță în
aplicarea art. 2 alin. (1) din Decizia Comisiei
93/444/CEE;
c) aparțin categoriei de animale pentru care este
autorizat punctul de oprire.
Art. 5. — Proprietarul sau oricare altă persoană fizică
sau juridică care conduce un punct de oprire este
responsabil pentru respectarea prevederilor prezentei norme
sanitare veterinare și, în acest scop, este obligat:
a) să admită numai acele animale care au fost
certificate și identificate în conformitate cu actele normative
naționale transpuse, în conformitate cu cerințele
comunitare, în mod special cu prevederile menționate la
art. 3 alin. (3), și să verifice ori să dispună verificarea
documentelor de sănătate sau a altor documente

însoțitoare proprii speciilor ori categoriilor respective și,
randomizat, mărcile de identificare a animalelor;
b) să se asigure de faptul că animalele care sunt
prezente la punctele de oprire sunt hrănite și adăpate la
timp, în funcție de speciile implicate, și să furnizeze pentru
acest scop cantități corespunzătoare de furaje și apă;
c) să aibă grijă de animalele care stau la punctele de
oprire și să ia toate măsurile necesare pentru garantarea
bunăstării și respectării cerințelor de sănătate a animalelor;
d) să apeleze la un medic veterinar în caz de
necesitate pentru a oferi tratamentul corespunzător
animalelor care s-au îmbolnăvit ori care s-au rănit în timp
ce se aflau în responsabilitatea sa și să recurgă, atunci
când este necesar, la sacrificarea sau eutanasierea
animalelor în concordanță cu prevederile normei sanitare
veterinare aprobate prin Ordinul ministrului agriculturii,
alimentației și pădurilor nr. 425/2005;
e) să utilizeze personal care posedă aptitudini,
cunoștințe și capacități profesionale corespunzătoare și care
dispune de o instruire specifică, fie în cadrul unității, fie pe
lângă un organism de formare, sau care beneficiază de o
experiență practică echivalentă pentru a putea proceda la
manipularea animalelor, precum și la acordarea de îngrijiri
corespunzătoare animalelor respective în caz de necesitate;
f) să ia măsurile necesare pentru a se asigura că toți
cei care manipulează animalele la punctele de oprire
respectă prevederile referitoare la bunăstarea animalelor;
g) să notifice autorității competente, pe durata unei zile
lucrătoare după plecarea unui transport, informațiile stabilite
la lit. C pct. 7 din anexa nr. 1 la prezenta normă sanitară
veterinară și să țină un registru sau o bază de date a
acestor informații, care să fie păstrate și ținute la dispoziția
autorității competente, timp de cel puțin 3 ani;
h) să informeze autoritatea competentă cu prima ocazie
despre neregulile constatate.
Art. 6. — (1) Înainte ca animalele să părăsească
punctul de oprire, medicul veterinar oficial sau orice medic
veterinar desemnat pentru acest scop de către autoritatea
competentă trebuie să confirme că animalele sunt apte
pentru continuarea călătoriei pe planul de rută adaptat
acestui scop în concordanță cu anexa nr. 2 la prezenta
normă sanitară veterinară. Autoritatea Națională Sanitară
Veterinară și pentru Siguranța Alimentelor poate să dispună
trecerea cheltuielilor aferente controlului veterinar în contul
operatorului respectiv.
(2) Regulile referitoare la schimbul de informații dintre
autorități pentru conformitatea cu prevederile prezentei
norme sanitare veterinare trebuie să fie stabilite în
concordanță cu procedura prevăzută la art. 6 alin. (3) din
Directiva 91/628/CEE.
Art. 7. — Orice modificări aduse anexei nr. 1 la
prezenta normă sanitară veterinară, care sunt necesare
pentru a fi adaptate situației de sănătate a animalelor,
trebuie să fie adoptate în conformitate cu procedura
stabilită la art. 17 din Directiva Consiliului 91/628/CEE.
Art. 8. — Autoritatea Națională Sanitară Veterinară și
pentru Siguranța Alimentelor trebuie să aplice prevederile
art. 18 din Directiva 91/628/CEE pentru a penaliza orice
încălcare a prevederilor prezentei norme sanitare veterinare
și trebuie să ia toate măsurile necesare pentru a se
asigura dacă acestea sunt implementate. Autoritatea

MONITORUL OFICIAL AL ROMÂNIEI, PARTEA I, Nr. 792/31.VIII.2005
Națională Sanitară Veterinară și pentru Siguranța
Alimentelor trebuie să notifice aceste prevederi Comisiei
până la aderarea României la Uniunea Europeană și
trebuie să aducă acesteia la cunoștință, fără întârziere,
orice modificare ulterioară ce poate avea efect.
Art. 9. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.

9

(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(3) Autoritatea Națională Sanitară Veterinară și pentru
Siguranța Alimentelor va lua toate măsurile necesare și va
sancționa, potrivit legii, orice încălcare a prevederilor
prezentei norme sanitare veterinare, iar în caz de
infracțiuni, sesizează organele de cercetare penală.
(4) Prezenta normă sanitară veterinară constituie
transpunerea oficială a Regulamentului Consiliului
1.255/97/CE.
(5) Anexele nr. 1 și 2 fac parte integrantă din prezenta
normă sanitară veterinară.

ANEXA Nr. 1
la norma sanitară veterinară

A. Măsuri de sănătate și igienă
1. Fiecare punct de oprire trebuie:
a) să posede echipament corespunzător pentru
curățarea și dezinfecția clădirilor, echipamentelor, spațiilor și
vehiculelor;
b) să fie construit din materiale care să fie ușor de
curățat și de dezinfectat;
c) să fie curățat și dezinfectat înainte și după fiecare
utilizare, conform instrucțiunilor medicului veterinar oficial.
2. Persoana responsabilă pentru punctul de oprire
trebuie să furnizeze echipament de curățare și
îmbrăcăminte de protecție, care vor fi ținute exclusiv pentru
a fi utilizate de orice persoană care intră în punctul de
oprire, și va avea disponibil echipament corespunzător
pentru curățarea și dezinfecția echipamentului de protecție.
3. Așternuturile de paie trebuie evacuate când un lot de
animale este mutat dintr-o incintă și, după operațiile de
curățare și dezinfectare prevăzute la pct. 1 lit. c), trebuie
înlocuite cu așternuturi proaspete.
4. Punctele de oprire trebuie să fie libere pentru o
perioadă de cel puțin 24 de ore după o perioadă maximă
de 6 zile de folosire, după efectuarea operațiilor de
curățare și dezinfecție și înaintea sosirii unui lot de
animale.
5. Înainte ca animalele să fie acceptate în punctele de
oprire, trebuie:
a) începute operațiile de curățare și dezinfecție în
intervalul de timp de 24 de ore după plecarea tuturor
animalelor care au fost ținute acolo în concordanță cu
prevederile art. 4 alin. (3) din norma sanitară veterinară;
b) terminate operațiile de curățare și dezinfecție înaintea
sosirii unui nou lot de animale și să nu adăpostească
nici un animal în timp ce aceste operații nu au fost
efectuate la solicitarea medicului veterinar oficial.

B. Construcții și instalații
1. În completarea prevederilor cap. I A pct. (4) din
anexa la Directiva Consiliului 91/628/CEE care se aplică
mijloacelor de transport pentru încărcarea și descărcarea
animalelor, fiecare punct de oprire trebuie să fie dotat cu
echipamente și instalații corespunzătoare, disponibile pentru
încărcarea și descărcarea animalelor din mijloacele de
transport. În special, aceste echipamente și instalații trebuie
să fie dotate cu podele antiderapante și, dacă este
necesar, cu protecție laterală.
Podurile, rampele și pasarelele trebuie să fie prevăzute
cu parapete, balustrade sau alte mijloace de protecție
pentru a împiedica animalele să cadă. Rampele de
încărcare și descărcare trebuie să fie cât mai puțin
înclinate. Pasajele de trecere trebuie să fie dotate cu
podele care să micșoreze riscul alunecării și care să fie
construite în așa fel încât să reducă riscul rănirii
animalelor. Trebuie acordată o atenție deosebită pentru a
se asigura că nu există nici un spațiu gol între pardoseala
vehiculului și rampă, iar pardoseala să fie antiderapantă
pentru a nu permite sărituri care să conducă la alunecări
sau căderi.
Până la aderarea României la Uniunea Europeană, toate
punctele de oprire trebuie să fie echipate în permanență cu
un un număr suficient de rampe fixe sau mobile care
trebuie construite și folosite în așa fel încât animalele să
nu fie obligate să urce sau să coboare o pantă care
depășește 20ș în timpul încărcării și descărcării.
Toate spațiile utilizate pentru adăpostirea animalelor la
punctele de oprire trebuie:
a) să fie dotate cu podele care să micșoreze riscul
alunecării și care să nu rănească animalele;
b) să fie dotate cu acoperișuri și protecție laterală
adecvată pentru a proteja animalele de intemperii;

10

MONITORUL OFICIAL AL ROMÂNIEI, PARTEA I, Nr. 792/31.VIII.2005

c) să dispună de locuri adecvate pentru deținerea,
inspecția, examinarea, atunci când este necesar, furajarea,
adăparea animalelor și depozitarea furajelor;
d) să țină cont de capacitatea de primire și să dispună
de un sistem de ventilație și canalizare adecvat pentru
speciile de animale adăpostite;
e) să dispună de iluminare naturală sau artificială la o
intensitate care să permită în orice moment inspecția
animalelor. Dacă este necesar, se poate utiliza o sursă
suplimentară de lumină;
f) să dispună de echipament pentru legarea animalelor
care necesită acest lucru. Legăturile trebuie să fie utilizate
astfel încât să nu provoace nici o durere animalelor, să le
permită acestora să se hrănească, să se adape și să se
întindă fără dificultate;
g) să dispună, în funcție de speciile în cauză, de
spațiu suficient pentru ca animalele să stea culcate și în
același timp să poată avea acces ușor la punctele de
furajare și de adăpare;
h) să dispună de litieră în cantitate suficientă. Așternutul
trebuie așezat în fiecare incintă în funcție de necesitățile
fiecărei specii sau categorii de animale adăpostite;
i) să fie construite și întreținute astfel încât să se evite
riscul ca animalele să intre în contact cu un obiect ascuțit
sau periculos ori cu o suprafață deteriorată care ar putea
să le rănească.
2. Punctele de oprire trebuie să dispună de spații
corespunzătoare pentru adăpostirea separată a animalelor
care sunt bolnave, rănite ori care necesită atenție
individuală.
3. Punctele de oprire trebuie să dispună de spații
corespunzătoare pentru toate persoanele care le folosesc.
4. Punctele de oprire trebuie să dispună de un sistem
corespunzător pentru stocarea și evacuarea deșeurilor,
precum și pentru depozitarea cadavrelor, până la preluarea
și distrugerea acestora, conform prevederilor Normei
sanitare veterinare privind stabilirea condițiilor sanitare
veterinare pentru înlăturarea și prelucrarea deșeurilor
animale, comercializarea lor și prevenirea agenților patogeni
din furajele care conțin produse de origine animală sau
pește, aprobată prin Ordinul ministrului agriculturii,
alimentației și pădurilor nr. 504/2001, ce transpune în
legislația națională Directiva 90/667/CEE.
C. Funcționare
1. Animalele trebuie să fie descărcate fără întârziere
după sosire. Dacă totuși întârzierea se produce având
în vedere condițiile meteorologice și perioadele de
așteptare, animalelor li se vor garanta cele mai bune
condiții de bunăstare.
2. În timpul descărcării și încărcării trebuie avut grijă ca
animalele să nu fie speriate, surescitate sau maltratate și
să se asigure că nu sunt trântite. Animalele nu trebuie
ridicate sau trase de cap, coarne, urechi, picioare, coadă
sau blană, nici manevrate astfel încât să li se provoace
dureri sau suferințe inutile. Dacă este cazul, vor fi
manipulate individual.
3. Pentru manipularea animalelor în interiorul incintelor:
a) trebuie amenajate culoare mobile, astfel încât să se
folosească tendințele gregare ale animalelor;

b) trebuie folosite numai pentru acest scop instrumente
destinate ghidării animalelor. Utilizarea instrumentelor care
produc șocuri electrice ar trebui interzisă pe cât posibil și,
în orice caz, acestea pot fi utilizate exclusiv pentru
bovinele adulte și porcinele care refuză să se miște, cu
condiția ca aceste șocuri să nu dureze mai mult de două
secunde, iar camera în care se introduc animalele să se
afle în fața acestora. Aceste șocuri pot fi aplicate doar pe
mușchii trenului posterior al animalului;
c) animalele nu trebuie să fie lovite și nu trebuie să se
exercite nici o presiune asupra nici unei părți a corpului; în
particular, coada animalelor nu trebuie răsucită, îndoită sau
ruptă și ochii acestora nu trebuie atinși. Animalele nu
trebuie să fie înțepate sau bătute;
d) persoanele care manipulează animalele în punctele
de oprire nu trebuie să posede sau să utilizeze obiecte
contondente. Bastoanele ori alte instrumente destinate
ghidării animalelor pot fi folosite de aceste persoane,
asigurându-se că vor fi aplicate pe corpul animalelor fără a
cauza răni sau suferințe inutile.
4. Animalele care sosesc în punctele de oprire după ce
au călătorit pe temperaturi ridicate sau în atmosferă umedă
trebuie răcorite prin mijloace corespunzătoare cât mai
curând posibil.
5. Furajarea și adăparea animalelor trebuie să fie
efectuate în așa manieră încât fiecare animal adăpostit la
punctul de oprire să aibă asigurate apă curată și hrană
adecvată în cantitate suficientă care să satisfacă nevoile
lor fiziologice pe perioada staționării și pe perioada
prevăzută pentru călătorie, până la următorul punct de
oprire. Punctele de oprire nu vor primi animale care au
nevoi alimentare speciale, ca de exemplu viței, care
necesită alimente lichide, decât dacă acestea dispun de
echipament și personal capabile să satisfacă nevoile
acestora.
6. Condițiile și starea animalelor trebuie să fie controlate
de un angajat al punctului de oprire la sosirea acestora la
punctul de oprire și cel puțin o dată la 12 ore pe perioada
staționării.
7. Registrul la care se face referire la art. 5 lit. g) din
norma sanitară veterinară trebuie să conțină următoarele
date:
a) data și ora terminării descărcării și ale începerii
reîncărcării fiecărui transport;
b) data și durata depopulării pentru motive de sănătate,
astfel cum este prevăzut la lit. A pct. 4 din prezenta
anexă;
c) numărul sau numerele certificatului sau ale
certificatelor de sănătate ale animalelor pentru fiecare
transport;
d) orice observație referitoare la condițiile de sănătate și
bunăstare a animalelor și, în special:
(i) particularitățile și numărul de animale
descoperite moarte la locul de descărcare al
punctului de oprire sau care au murit în timpul
staționării;
(ii) particularitățile și numărul de animale care au
fost descoperite ca fiind rănite grav la locul de
descărcare, în timpul staționării acestora sau
care nu sunt considerate apte să continue
călătoria;
e) numele și adresele transportatorilor sau ale șoferilor
și numerele de înmatriculare ale vehiculelor.

11

MONITORUL OFICIAL AL ROMÂNIEI, PARTEA I, Nr. 792/31.VIII.2005

ANEXA Nr. 2
la norma sanitară veterinară
PLANUL DE RUTĂ

(1) Transportatorul
(nume, adresă, nume de afaceri)
Semnătura transportatorului

(2) Mijlocul de transport
Numărul de înregistrare sau de identificare

a)
(3) Specia de animale
Numărul
Locul de plecare
Locul și țara de destinație

a)
(4) Itinerarul
Estimarea duratei călătoriei

a)
(5) Numărul certificatului/certificatelor
de sănătate sau al documentului/
documentelor de însoțire

a)
(6) Ștampila medicului
veterinar oficial de
la locul de plecare

a)
(8) Data și ora plecării

a)

(7) Ștampila medicului veterinar de la punctul/punctele
de oprire

b)

b)

(9) Numele persoanei
(10) Ștampila autorității veterinare competente de
care are în responsabilitate la punctul de ieșire sau punctul de trecere autorizat
transportul pe durata
călătoriei
c)
d)

(11) Punctele de oprire sau de transfer planificate

(12) Punctele de oprire și de transfer existente
a)

(13) Locul și adresa

(14) Data și ora

d)
(15) Durata
staționării

(16) Motivul

(17) Locul
și adresa

(18) Data
și ora

(i)
(ii)
(iii)
(iv)
(v)
(vi)
(19) a) se completează de către
transportator înaintea plecării
b) se completează de către
medicul veterinar oficial
c) se completează de către
transportator în timpul călătoriei
d) se completează de către
autoritatea veterinară competentă
la punctul de ieșire sau la punctul
de trecere autorizat
e) se completează de către
transportator după călătorie

(20) Semnătura persoanei (21) Data și ora sosirii la locul de destinație
responsabile în timpul
călătoriei

e)
(22) Observații

e)
[b) sau e)]

12

MONITORUL OFICIAL AL ROMÂNIEI, PARTEA I, Nr. 792/31.VIII.2005

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 755 din 5 august 2005

MINISTERUL FINANȚELOR PUBLICE
Nr. 22.237 din 18 august 2005

ORDIN
privind acordarea de prime la exportul de vinuri
Văzând Referatul de aprobare nr. 76.648 din 6 iulie 2005,
având în vedere prevederile art. 3 din Hotărârea Guvernului nr. 1.518/2002 privind aprobarea mecanismului de
acordare a primelor de export de la bugetul de stat pentru produsele agroalimentare și ale Hotărârii Guvernului
nr. 807/2005 privind modificarea unor acte normative în domeniul agriculturii,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, modificată și completată prin Hotărârea Guvernului nr. 374/2005, și al Hotărârii Guvernului
nr. 208/2005 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
ministrul agriculturii, pădurilor și dezvoltării rurale și ministrul finanțelor publice emit următorul ordin:
Art. 1. — (1) Se aprobă acordarea unei prime de export
de 80 lei (RON)/hl, în limita cantității de 8.080 hl, la
sortimentele de vinuri cu denumire de origine controlată
(DOC) îmbuteliate și vinuri spumante, corespunzătoare
codurilor tarifare prevăzute în anexa nr. 1, pentru toate
destinațiile, cu excepția țărilor membre ale Uniunii
Europene.
(2) Marfa trebuie să fie de origine românească, atestată
de certificatul de origine și de certificatul de atestare a
dreptului de comercializare a vinurilor cu denumire de
origine controlată, eliberat de Oficiul Național al Denumirilor
de Origine pentru Vinuri și Alte Produse Vitivinicole
(ONDOV), care vor fi prezentate împreună cu celelalte
documente prevăzute în Hotărârea Guvernului nr. 1.518/2002
privind aprobarea mecanismului de acordare a primelor de
export de la bugetul de stat pentru produsele agroalimentare,
cu modificările ulterioare.
Art. 2. — (1) Prima de export se acordă pentru marfa
exportată după intrarea în vigoare a prezentului ordin și
încasată până la 31 decembrie 2005 inclusiv, în ordinea
cronologică a înregistrării cererilor pentru acordarea unei
prime de export la Agenția de Plăți și Intervenție pentru
Agricultură, Industrie Alimentară și Dezvoltare Rurală,
denumită în continuare Agenție.
(2) Cererile pentru acordarea primei de export însoțite
de documentația aferentă, în conformitate cu prevederile
prezentului ordin, vor fi prezentate la Agenție cât mai
curând posibil după data încasării contravalorii în valută a
exportului, dar nu mai târziu de 15 ianuarie 2006.
(3) Anunțul privind gradul de alocare a acestei cantități,
în funcție de cererile aprobate, va fi afișat zilnic la Agenție.
(4) Acordarea primei de export se face în condițiile
prezentării unuia dintre următoarele documente, la opțiunea
societății comerciale exportatoare care să dovedească
sosirea mărfii la destinație:
a) documentul administrativ de import din țara de
destinație a mărfii, în copie, și traducerea autorizată a
acestuia în limba română, autentificată, în original;

b) documentul de descărcare a mărfii, emis de țara de
destinație a mărfii, în copie, și traducerea autorizată în
limba română a acestuia, autentificată, în original.
Art. 3. — (1) Beneficiarii primei de export sunt
producătorii agricoli care produc și exportă vinuri direct sau
prin comisionari.
(2) Cererea pentru acordarea primei de export nu va fi
acceptată dacă beneficiarul nu a notificat în scris Agenției
exporturile de vinuri (cantitatea, valoarea, destinația,
termenul de livrare, data încasării), în maximum două zile
lucrătoare de la data declarației vamale.
Art. 4. — (1) Depunerea cererilor și a documentației
aferente, plățile către agenții economici beneficiari, precum
și celelalte prevederi privind primele de export se
realizează conform Hotărârii Guvernului nr. 1.518/2002,
Hotărârii Guvernului nr. 807/2005 privind modificarea unor
acte normative în domeniul agriculturii și prezentului ordin.
(2) Deconturile justificative se întocmesc conform
modelului prezentat în anexa nr. 2.
(3) Agenția, după verificare și aprobare, transmite
Ministerului Agriculturii, Pădurilor și Dezvoltării Rurale
centralizatorul deconturilor justificative pentru acordarea
primei de export pentru vinuri, al cărui model este prevăzut
în anexa nr. 3.
(4) Ministerul Agriculturii, Pădurilor și Dezvoltării Rurale
aprobă centralizatorul deconturilor justificative pentru
acordarea primei de export pentru vinuri, pe care îl
transmite Ministerului Finanțelor Publice, împreună cu
cererea pentru deschiderea creditelor bugetare.
(5) După aprobarea de către Ministerul Finanțelor
Publice a cererii pentru deschiderea creditelor bugetare, se
alimentează contul Agenției, care, pe baza deconturilor
aprobate, efectuează plățile.
Art. 5. — Anexele nr. 1, 2 și 3 fac parte integrantă din
prezentul ordin.
Art. 6. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur

p. Ministrul finanțelor publice,
Mara Rîmniceanu,
secretar de stat

13

MONITORUL OFICIAL AL ROMÂNIEI, PARTEA I, Nr. 792/31.VIII.2005
ANEXA Nr. 1
Cod tarifar

2204

Denumirea mărfii

Vinuri din struguri proaspeți, inclusiv vinurile îmbogățite cu alcool
- Alte vinuri; must de struguri a cărui fermentație a fost împiedicată sau oprită
prin adaos de alcool

2204.10

- Vinuri spumoase:

2204.10.11

--- Vinuri spumante având titlu alcool volumic de minimum 8,5% vol.

2204.21

-- În recipiente cu un conținut de maximum 2 l:
--- Altele
---- Având concentrația de alcool în funcție de volum de maximum 13% vol.
----- Altele:

2204.21.79

------ Vinuri albe

2204.21.80

------ Altele

ANEXA Nr. 2

Aprobat,
Agenția de Plăți și Intervenție pentru Agricultură,
Industrie Alimentară și Dezvoltare Rurală
Director general,
.........................................
Denumirea agentului economic .................................................
Sediul ..........................................................................................
Codul fiscal ................................................................................
Numărul de înmatriculare în registrul comerțului ....................
Contul .........................................................................................
Trezoreria ...................................................................................
DECONT JUSTIFICATIV
Nr.
crt.

1.

Specificație

Export vin

U.M.

Cantitatea

Valoarea

hl

Factura externă nr. .................................
din data de ..............................................
Declarația vamală nr. ..............................
din data de ..............................................
2.

x
x

Export pentru care s-a încasat contravaloarea în valută

hl

Extras de cont din data de ...................

x

Pentru factura externă nr. ......................
din data de ..............................................

x

3.

Prima unitară de export

lei
RON

4.

Prima cuvenită total

lei
RON
Semnături autorizate
................................................

x

80

14

MONITORUL OFICIAL AL ROMÂNIEI, PARTEA I, Nr. 792/31.VIII.2005
ANEXA Nr. 3

Se aprobă,
Ordonator principal de credite,
...................................................
AGENȚIA DE PLĂȚI ȘI INTERVENȚIE PENTRU AGRICULTURĂ,
INDUSTRIE ALIMENTARĂ ȘI DEZVOLTARE RURALĂ

CENTRALIZATORUL

deconturilor justificative pentru acordarea primei de export pentru vinuri
Nr.
crt.

Cantitatea exportată
— hl —

Beneficiari

Prima de export
— 80 lei RON/hl —

Total valoare prime
— lei RON —

Director general,
.............................................................

MINISTERUL SĂNĂTĂȚII

ORDIN
privind înființarea și organizarea centrelor regionale pentru managementul bolii celiace
În temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
văzând Referatul de aprobare al Direcției generale de asistență medicală, structuri sanitare și salarizare
nr. M.C. 9.817 din 9 august 2005,
ministrul sănătății emite următorul ordin:
Art. 1. — Începând cu data prezentului ordin se
înființează și se organizează 4 centre regionale pentru
managementul bolii celiace, structuri funcționale integrate în
următoarele unități sanitare:
— Centrul regional pentru managementul bolii celiace
Cluj, organizat în structura Spitalului Clinic de Copii ClujNapoca, Clinica II Pediatrie, pentru județele: Cluj, Satu
Mare, Maramureș, Bihor, Sălaj, Bistrița-Năsăud, Mureș,
Harghita, Covasna, Brașov, Sibiu, Alba;
— Centrul regional pentru managementul bolii celiace
Iași, organizat în structura Spitalului Clinic de Copii
îSf. Maria“ Iași, pentru județele: Iași, Suceava, Botoșani,
Vaslui, Neamț, Bacău, Vrancea;
— Centrul regional pentru managementul bolii celiace
București, organizat în structura Institutului pentru Ocrotirea
Mamei și Copilului — unitate a Ministerului Sănătății, pentru
județele: Brăila, Galați, Buzău, Prahova, Vâlcea, Gorj, Dolj,
Olt, Argeș, Dâmbovița, Giurgiu, Teleorman, Ialomița,
Călărași, Ilfov, Constanța, Tulcea și municipiul București;
— Centrul regional pentru managementul bolii celiace
Timișoara, organizat în structura Spitalului Clinic de Copii
îLouis Țurcanu“ Timișoara, pentru județele: Timiș, Arad,
Hunedoara, Caraș-Severin, Mehedinți.
Art. 2. — Atribuțiile centrelor regionale pentru
managementul bolii celiace sunt următoarele:
— dezvoltarea unor baze de date și a unui registru
național privind boala celiacă la copil;

— dezvoltarea de capacități și tehnologii pentru
diagnosticul, tratamentul și monitorizarea clinică și
paraclinică a bolii celiace la copil;
— dezvoltarea de protocoale și ghiduri pentru
diagnosticul și tratamentul bolii celiace;
— dezvoltarea testelor screening în rândul populației cu
risc și a studiilor epidemiologice;
— dezvoltarea, împreună cu instituțiile de profil, a unor
produse dietetice specifice tratamentului bolii celiace;
— realizarea unei baze de date privind bolnavii celiaci.
Art. 3. — În termen de 90 de zile de la intrarea în
vigoare a prezentului ordin unitățile sanitare vor revizui
evidența bolnavilor proprii și vor comunica centrelor
regionale datele pentru constituirea bazei de date regionale.
Art. 4. — În termen de 6 luni centrele regionale vor
comunica la Institutul pentru Ocrotirea Mamei și Copilului
datele bolnavilor aflați în evidență.
Art. 5. — Institutul pentru Ocrotirea Mamei și Copilului și
Centrul de Calcul și Statistică Sanitară București vor elabora,
cu sprijinul Comisiei de specialitate pediatrie a Ministerului
Sănătății, suportul informațional și metodologia sistemului de
raportare pentru baza de date la nivel național.
Art. 6. — Începând cu data de 1 ianuarie 2006, unitățile
sanitare vor comunica trimestrial centrului regional, iar
acestea semestrial Institutului pentru Ocrotirea Mamei și
Copilului, conform metodologiei aprobate, cazurile noi,
precum și evoluția cazurilor vechi.

MONITORUL OFICIAL AL ROMÂNIEI, PARTEA I, Nr. 792/31.VIII.2005
Art. 7. — Funcționarea centrelor regionale va fi
asigurată din resursele financiare ale unităților sanitare în
structura cărora sunt organizate, precum și prin alocarea
unor fonduri de la Programul național de sănătate nr. 3 al
femeii și copilului.
Art. 8. — Direcția generală asistență medicală, structuri
sanitare și salarizare și Direcția generală buget și credite

15

externe din cadrul Ministerului Sănătății, direcțiile de
sănătate publică, Institutul pentru Ocrotirea Mamei și
Copilului, Centrul de Calcul și Statistică Sanitară București
și unitățile sanitare nominalizate vor duce la îndeplinire
prevederile prezentului ordin.
Art. 9. — Prevederile prezentului ordin intră în vigoare
la data publicării în Monitorul Oficial al României, Partea I.

Ministrul sănătății,
Mircea Cinteză
București, 22 august 2005.
Nr. 906.
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind unele măsuri pentru implementarea Programului național de securitate aeronautică
Având în vedere prevederile Programului național de securitate aeronautică, aprobat prin Hotărârea Guvernului
nr. 443/2005,
în temeiul art. 4 lit. i) și al art. 28 din Ordonanța Guvernului nr. 29/1997 privind Codul aerian, republicată,
precum și al art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Începând cu data intrării în vigoare a
prezentului ordin, administratorii aeroporturilor din România
vor aduce la cunoștința tuturor operatorilor economici
(operatori aerieni, agenți cargo, agenți de handling, companii
al căror obiect de activitate este cateringul, curățenia sau
alimentarea cu combustibil a aeronavelor etc.)
care desfășoară activități în perimetrul infrastructurii
aeroportuare măsurile, practicile și procedurile de securitate
aeronautică care le sunt aplicabile în conformitate cu
Programul național de securitate aeronautică, aprobat prin
Hotărârea Guvernului nr. 443/2005, precum și obligațiile și
responsabilitățile ce le revin conform acestui program.

Art. 2. — Informarea operatorilor economici prevăzuți la
art. 1 se va realiza în cadrul comitetelor de securitate
aeroportuare și, după caz, prin punerea la dispoziția
acestor operatori, cu respectarea normelor legale privind
protecția documentelor clasificate, a unor extrase din
Programul național de securitate aeronautică conținând
prevederile referitoare la activitățile specifice fiecărui
operator.
Art. 3. — Direcția generală aviație civilă va urmări
îndeplinirea prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 17 august 2005.
Nr. 1.371.

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunii nr. 10/2005 emise în aplicarea prevederilor art. 2861 din Legea
nr. 297/2004 privind piața de capital, modificată prin Legea nr. 208/2005 pentru modificarea
art. 285 din Legea nr. 297/2004 privind piața de capital și prin Ordonanța Guvernului nr. 41/2005
privind reglementarea unor măsuri financiare
În conformitate cu prevederile art. 1, 2, art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea
nr. 514/2002, modificat și completat prin Legea nr. 297/2004 privind piața de capital, cu modificările și completările
ulterioare,
având în vedere prevederile art. 286 1 din Legea nr. 297/2004 privind piața de capital, cu modificările și
completările ulterioare,

16

MONITORUL OFICIAL AL ROMÂNIEI, PARTEA I, Nr. 792/31.VIII.2005
în ședința din data de 23 august 2005,
Comisia Națională a Valorilor Mobiliare a hotărât emiterea următorului ordin:

Art. 1. — Se aprobă Instrucțiunea nr. 10/2005 emisă în
aplicarea prevederilor art. 2861 din Legea nr. 297/2004
privind piața de capital, modificată prin Legea
nr. 208/2005 pentru modificarea art. 285 din Legea
nr. 297/2004 privind piața de capital și prin Ordonanța
Guvernului nr. 41/2005 privind reglementarea unor măsuri
financiare, prevăzută în anexa care face parte integrantă
din prezentul ordin.

Art. 2. — Instrucțiunea menționată la art. 1 va intra în
vigoare la data publicării prezentului ordin în Monitorul
Oficial al României, Partea I, și va fi publicată în Buletinul
Comisiei Naționale a Valorilor Mobiliare și pe site-ul
Comisiei Naționale a Valorilor Mobiliare (www.cnvmr.ro).
Art. 3. — Direcția reglementare din cadrul Direcției
generale autorizare reglementare, Secretariatul general și
directorul general executiv vor urmări ducerea la îndeplinire
a prezentului ordin.

p. Președintele Comisiei Naționale a Valorilor Mobiliare,
Dorina Teodora Mihăilescu
București, 24 august 2005.
Nr. 40.
ANEXĂ

INSTRUCȚIUNEA Nr. 10/2005
emisă în aplicarea prevederilor art. 2861 din Legea nr. 297/2004 privind piața de capital, modificată prin Legea nr. 208/2005
pentru modificarea art. 285 din Legea nr. 297/2004 privind piața de capital și prin Ordonanța Guvernului
nr. 41/2005 privind reglementarea unor măsuri financiare
Art. 1. — Prezenta instrucțiune stabilește regulile în
aplicarea art. 2861 din Legea nr. 297/2004 privind piața de
capital, modificată prin Legea nr. 208/2005 pentru
modificarea art. 285 din Legea nr. 297/2004 privind piața
de capital și prin Ordonanța Guvernului nr. 41/2005 privind
reglementarea unor măsuri financiare, denumită în
continuare Legea nr. 297/2004.
Art. 2. — În cazul nerespectării prevederilor art. 2861
din Legea nr. 297/2004 se aplică în mod corespunzător
prevederile art. 283 din această lege.

Art. 3. — Încălcarea dispozițiilor prezentei instrucțiuni se
sancționează administrativ, contravențional sau penal, după
caz, în conformitate cu dispozițiile titlului X îRăspunderi și
sancțiuni“ din Legea nr. 297/2004.
Art. 4. — Prezenta instrucțiune intră în vigoare la data
publicării acesteia și a ordinului de aprobare în Monitorul
Oficial al României, Partea I, și va fi publicată în Buletinul
Comisiei Naționale a Valorilor Mobiliare și pe site-ul
Comisiei Naționale a Valorilor Mobiliare (www.cnvmr.ro).

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 792/31.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047778]
ISSN 1453—4495

