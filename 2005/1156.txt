Anul 173 (XVII) — Nr. 1.156

PARTEA

I

LEGI, DECRETE, HOTĂRÂRI ȘI ALTE ACTE

Marți, 20 decembrie 2005

SUMAR

Nr.

Pagina

361. — Lege pentru aderarea României la Convenția
privind reducerea cazurilor de apatridie, adoptată
la New York la 30 august 1961..............................

2

Convenție privind reducerea cazurilor de apatridie ...........

2–5

DECIZII ALE CURȚII CONSTITUȚIONALE
Decizia nr. 606 din 15 noiembrie 2005 referitoare la
excepția de neconstituționalitate a dispozițiilor
art. 6 din Ordonanța de urgență a Guvernului
nr. 92/2004 privind reglementarea drepturilor
salariale și a altor drepturi ale funcționarilor publici

Pagina
pentru anul 2005, precum și a ordonanței în
integralitate.................................................................

LEGI ȘI DECRETE

1.278. — Decret privind promulgarea Legii pentru
aderarea României la Convenția privind reducerea
cazurilor de apatridie, adoptată la New York la
30 august 1961 .........................................................

Nr.

5–8

Decizia nr. 622 din 17 noiembrie 2005 referitoare la
excepția de neconstituționalitate a dispozițiilor
art. 11 alin. (1) lit. j) și ale art. 30 din Legea
nr. 64/1995 privind procedura reorganizării
judiciare și a falimentului..........................................

9–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5

2.100. — Ordin al ministrului transporturilor, construcțiilor
și turismului privind aprobarea Reglementării
tehnice îNormativ pentru întreținerea și repararea
străzilor“, indicativ NE 033-05 ..................................

11

ACTE ALE BĂNCII NAȚIONALE A ROMÂNIEI
40. — Circulară privind modul de desfășurare a
compensării multilaterale a plăților fără numerar pe
suport hârtie efectuate cu instrumente de plată de
debit în perioada 22—30 decembrie 2005 ............. 12—16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.156/20.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aderarea României la Convenția privind reducerea
cazurilor de apatridie, adoptată la New York la 30 august 1961
Parlamentul României adoptă prezenta lege.
Articol unic. — Se aderă la Convenția privind reducerea cazurilor de
apatridie, adoptată la New York la 30 august 1961.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE
CAMEREI DEPUTAȚILOR

PREȘEDINTELE
SENATULUI

ADRIAN NĂSTASE

NICOLAE VĂCĂROIU

București, 13 decembrie 2005.
Nr. 361.
CONVENȚIE
privind reducerea cazurilor de apatridie*)
Adoptată la 30 august 1961 de conferința plenipotențiarilor care s-au întâlnit în 1959 și s-au reîntâlnit în 1961, în
conformitate cu Rezoluția Adunării Generale a Națiunilor Unite 896(IX) din 4 decembrie 1954.
Intrată în vigoare la 13 decembrie 1975, conform art. 18.
Statele contractante,
acționând în conformitate cu Rezoluția 896(IX), adoptată de Adunarea Generală a Națiunilor Unite din
4 decembrie 1954,
considerând că este de dorit să se reducă starea de apatridie printr-un acord internațional,
au convenit după cum urmează:
ARTICOLUL 1

1. Orice stat contractant va acorda cetățenia sa unei
persoane născute pe teritoriul său, care, altfel, ar fi
apatridă. Cetățenia se va acorda:
a) la naștere, de drept; sau
b) în baza unei cereri formulate în modalitățile prevăzute
de legislația internă, către autoritatea competentă, de către
cel interesat sau în numele său. Sub rezerva dispozițiilor
alin. 2 al prezentului articol, nici o astfel de cerere nu
poate fi respinsă. Statul contractant a cărui legislație
prevede acordarea cetățeniei sale la cerere poate, de
asemenea, să acorde cetățenia, de drept, la vârsta și în
condițiile fixate prin legislația sa.
2. Statul contractant poate să acorde cetățenia sa,
conform lit. b) a alin. 1 al prezentului articol, sub rezerva
îndeplinirii uneia sau mai multora dintre următoarele
condiții:
a) cererea să fie formulată într-o perioadă determinată
de statul contractant, începând cel mai târziu de la vârsta
de 18 ani și neputând să se termine mai devreme de
21 de ani, astfel încât cel interesat să poată totuși dispune
de cel puțin un an pentru formularea cererii sale personale,

fără să trebuiască să obțină o autorizare legală pentru a o
formula;
b) persoana interesată să aibă reședința obișnuită pe
teritoriul statului contractant, fără totuși ca durata de
reședință fixată de statul contractant să depășească 5 ani
imediat înainte de depunerea cererii sau 10 ani în total;
c) persoana interesată să nu fi fost condamnată pentru
o infracțiune împotriva securității naționale sau să nu fi fost
condamnată la pedeapsa cu închisoarea pentru o durată
de cel puțin 5 ani pentru o infracțiune;
d) persoana interesată să nu fi dobândit la naștere sau
ulterior o cetățenie.
3. Cu respectarea dispozițiilor alin. 1 lit. b) și ale alin. 2
ale prezentului articol, copilul născut prin căsătorie pe
teritoriul statului contractant, a cărui mamă are cetățenia
acestui stat, va dobândi la naștere această cetățenie, altfel
ar fi apatrid.
4. Orice stat contractant va acorda cetățenia sa
persoanei care, altfel, ar fi apatridă și care este incapabilă
să dobândească cetățenia statului contractant pe al cărui
teritoriu s-a născut, întrucât a depășit vârsta pentru
formularea cererii sau nu a îndeplinit condiția reședinței,
dacă cetățenia unuia dintre părinții săi, la data nașterii
persoanei respective, era aceea a statului contractant

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005
menționat. Dacă părinții săi nu au avut aceeași cetățenie la
data nașterii sale, problema dacă cetățenia persoanei
respective ar trebui să fie cea a tatălui sau cea a mamei
va fi soluționată de legislația națională a statului contractant
respectiv. Dacă se introduce o cerere pentru cetățenia
respectivă, cererea se va face către autoritatea competentă
de către persoana interesată sau în numele său, conform
modalităților prevăzute de legislația națională. Sub rezerva
dispozițiilor alin. 5 al prezentului articol, o astfel de cerere
nu poate fi respinsă.
5. Statul contractant poate acorda cetățenia sa conform
dispozițiilor alin. 4 al prezentului articol, sub rezerva
îndeplinirii uneia sau mai multora dintre următoarele
condiții:
a) cererea să fie formulată mai înainte ca persoana
interesată să împlinească vârsta stabilită de statul
contractant, aceasta neputând fi mai mică de 23 de ani;
b) persoana interesată să fi avut reședința obișnuită pe
teritoriul statului contractant pe o perioadă stabilită de statul
respectiv, care precedă imediat formularea cererii și care
nu poate depăși 3 ani;
c) persoana interesată să nu fi dobândit la naștere sau
ulterior o altă cetățenie.
ARTICOLUL 2

Copilul găsit pe teritoriul unui stat contractant, în
absența unei probe contrare, va fi considerat ca fiind
născut pe acel teritoriu din părinți posedând cetățenia
acelui stat.
ARTICOLUL 3

În scopul determinării obligațiilor statelor contractante în
cadrul prezentei convenții, nașterea la bordul unei nave
sau al unui avion va fi prezumată ca având loc pe
teritoriul statului sub al cărui pavilion navighează nava sau
pe teritoriul statului în care este înregistrat avionul, după
caz.
ARTICOLUL 4

1. Orice stat contractant va acorda cetățenia sa unei
persoane care nu s-a născut pe teritoriul unui stat
contractant și care, altfel, ar fi considerată apatridă, dacă
la data nașterii persoanei respective tatăl sau mama avea
cetățenia primului stat. Dacă părinții nu aveau aceeași
cetățenie la data nașterii persoanei, problema dacă
cetățenia acesteia va fi a tatălui sau a mamei sale va fi
soluționată de legislația națională a statului contractant.
Cetățenia atribuită conform dispozițiilor acestui alineat se
va acorda:
a) la naștere, de drept; sau
b) în baza unei cereri formulate în modalitățile
prevăzute de legislația internă, către autoritatea
competentă, de către cel interesat sau în numele său. Sub
rezerva dispozițiilor alin. 2 al prezentului articol, nici o
astfel de cerere nu poate fi respinsă.
2. Statul contractant poate să acorde cetățenia sa,
conform dispozițiilor alin. 1 al prezentului articol, sub
rezerva îndeplinirii uneia sau mai multora dintre
următoarele condiții:
a) cererea să fie formulată mai înainte ca persoana
interesată să împlinească vârsta stabilită de statul
contractant, aceasta neputând fi mai mică de 23 de ani;
b) persoana interesată să fi avut reședința obișnuită pe
teritoriul statului contractant pe o perioadă stabilită de statul
respectiv, care precedă imediat formularea cererii și care
nu poate depăși 3 ani;
c) persoana interesată să nu fi dobândit la naștere sau
ulterior o altă cetățenie.
ARTICOLUL 5

1. Dacă legislația unui stat contractant prevede
pierderea cetățeniei ca o consecință a unei schimbări a

3

statutului persoanei, cum este căsătoria, desfacerea
căsătoriei, stabilirea paternității, recunoașterea ori adopția,
această pierdere trebuie să fie subordonată posesiei sau
dobândirii altei cetățenii.
2. Dacă, în conformitate cu legislația unui stat
contractant, un copil născut în afara căsătoriei pierde
cetățenia acelui stat ca o consecință a recunoașterii filiației,
i se va oferi posibilitatea de a redobândi această cetățenie
printr-o cerere scrisă către autoritatea competentă, cererea
neputând fi supusă unor condiții mai severe decât cele
prevăzute în alin. 2 al art. 1.
ARTICOLUL 6

Dacă legislația unui stat contractant prevede că
pierderea cetățeniei sale sau privarea de cetățenie a unei
persoane antrenează pierderea acestei cetățenii pentru
soțul ori copiii săi, pierderea cetățeniei va fi subordonată
posesiei sau dobândirii de către aceștia din urmă a unei
alte cetățenii.
ARTICOLUL 7

1. a) Dacă legislația unui stat contractant prevede
pierderea sau renunțarea la cetățenie, renunțarea nu va
avea drept consecință pierderea cetățeniei decât dacă
persoana respectivă posedă ori dobândește altă cetățenie.
b) Dispozițiile lit. a) a prezentului alineat nu se vor
aplica atunci când aplicarea acestora nu este în
concordanță cu principiile enunțate în art. 13 și 14 din
Declarația Universală a Drepturilor Omului, aprobată la
10 decembrie 1948 de Adunarea Generală a Națiunilor
Unite.
2. O persoană având cetățenia unui stat contractant și
care solicită naturalizarea într-o țară străină nu își va
pierde cetățenia decât dacă dobândește sau i s-a dat
asigurarea dobândirii cetățeniei statului străin.
3. Sub rezerva dispozițiilor alin. 4 și 5 ale prezentului
articol, un cetățean al unui stat contractant nu va pierde
cetățenia, astfel încât să devină apatrid, în cazul în care
își părăsește țara, are reședința în străinătate, nu se
înregistrează sau pentru orice alt motiv similar.
4. O persoană naturalizată își poate pierde cetățenia în
cazul în care reședința sa se află în străinătate o
perioadă, nu mai puțin de 7 ani consecutivi, prevăzută de
legea statului contractant interesat, dacă aceasta nu
declară autorității competente intenția de a-și păstra
cetățenia.
5. În cazul cetățeanului unui stat contractant născut în
afara teritoriului acestuia, legea statului respectiv poate
prevedea păstrarea cetățeniei după expirarea unui an de la
majoratul acestuia, cu condiția ca reședința sa la acea
dată să se afle pe teritoriul acestui stat sau să fie
înregistrată la autoritatea competentă.
6. Cu excepția situațiilor menționate în prezentul articol,
o persoană nu își va pierde cetățenia statului contractant,
dacă această pierdere va duce la apatridie, în afară de
cazul când o astfel de pierdere a cetățeniei nu este în
mod expres exclusă de orice altă prevedere a prezentei
convenții.
ARTICOLUL 8

1. Un stat contractant nu va priva o persoană de
cetățenia sa dacă această privare va conduce la apatridie.
2. Sub rezerva dispozițiilor alin. 1 al prezentului articol,
o persoană poate fi privată de cetățenia unui stat
contractant în următoarele cazuri:
a) în situațiile în care, conform alin. 4 și 5 ale art. 7,
este permis ca o persoană să-și piardă cetățenia;
b) dacă cetățenia a fost obținută prin declarație falsă
sau alt act fraudulos.
3. Sub rezerva dispozițiilor alin. 1 al prezentului articol
un stat contractant poate reține dreptul de a priva o

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.156/20.XII.2005

persoană de cetățenia sa dacă la data semnării, ratificării
sau aderării reținerea acestui drept se bazează pe unul
dintre următoarele motive existente la acea dată în
legislația internă a statului în cauză:
a) prin încălcarea obligației de loialitate față de statul
contractant, persoana:
(i) încălcând una dintre prevederile prohibitive
exprese ale statului contractant, a prestat sau a
continuat să presteze servicii pentru ori a primit
sau a continuat să primească emolumente de
la un alt stat; sau
(ii) a avut un comportament prin care a prejudiciat
interesele vitale ale statului în cauză;
b) persoana a depus un jurământ sau a dat o
declarație oficială, referitoare la loialitatea față de un alt
stat, ori și-a probat hotărârea de a-și nega loialitatea față
de statul contractant.
4. Un stat contractant își va putea exercita puterea de
privare de cetățenie permisă de alin. 2 sau 3 ale
prezentului articol doar conform legii, care va prevedea
pentru persoana interesată dreptul la un proces echitabil în
fața instanței sau a altui organism independent.
ARTICOLUL 9

Un stat contractant nu va priva de cetățenie nici o
persoană ori grup de persoane pe motive rasiale, etnice,
religioase sau politice.
ARTICOLUL 10

1. Orice tratat între statele contractante care prevede
transferul de teritoriu va include prevederi care vor garanta
că nici o persoană nu va deveni apatridă în urma
transferului. Orice stat contractant va lua toate măsurile
necesare ca aceste tratate încheiate cu un stat care nu
este parte la prezenta convenție să includă astfel de
prevederi.
2. În absența acestor prevederi, un stat contractant
căruia i se transferă un teritoriu ori care obține un teritoriu
va acorda cetățenie persoanelor care devin apatride în
urma transferului sau achiziționării de teritorii.
ARTICOLUL 11

Statele contractante vor promova înființarea în cadrul
Națiunilor Unite, cât mai curând posibil după depunerea
celui de-al 6-lea instrument de ratificare sau de aderare, a
unui organism la care o persoană poate apela pentru
pretenții legate de prezenta convenție și pentru acordarea
de asistență în vederea înaintării pretențiilor sale către
autoritatea competentă.
ARTICOLUL 12

1. În ceea ce privește un stat contractant care, în
conformitate cu prevederile alin. 1 al art. 1 sau al art. 4,
nu acordă cetățenia la naștere prin efectul legii, prevederile
alin. 1 al art. 1 sau al art. 4, după caz, se vor aplica
persoanelor născute înainte, precum și persoanelor născute
după intrarea în vigoare a prezentei convenții.
2. Prevederile alin. 4 al art. 1 se vor aplica persoanelor
născute înainte, precum și persoanelor născute după
intrarea în vigoare a prezentei convenții.
3. Prevederile art. 2 se vor aplica doar copiilor găsiți pe
teritoriul unui stat contractant după intrarea în vigoare a
prezentei convenții pentru acel stat.
ARTICOLUL 13

Prezenta convenție nu va fi interpretată ca afectând
orice prevedere mai favorabilă reducerii cazurilor de
apatridie, prevedere care poate fi inclusă în legea oricărui
stat contractant, în vigoare în prezent ori în viitor, sau care
poate fi inclusă în orice convenție, tratat sau acord în
vigoare în prezent ori în viitor între două sau mai multe
state contractante.

ARTICOLUL 14

Orice diferend între statele contractante privind
interpretarea sau aplicarea prezentei convenții, care nu
poate fi soluționat prin alte mijloace, va fi înaintat Curții
Internaționale de Justiție, la cererea oricărei părți în litigiu.
ARTICOLUL 15

1. Prezenta convenție se aplică tuturor teritoriilor
autonome, trusturilor, coloniilor sau altor teritorii
nemetropolitane pentru ale căror relații internaționale
răspunde oricare dintre statele contractante; conform
prevederilor alin. 2 din prezentul articol, la data semnării,
ratificării sau aderării statul contractant interesat va declara
teritoriul ori teritoriile nemetropolitane cărora prezenta
convenție li se va aplica ipso facto ca urmare a semnării,
ratificării sau aderării.
2. În cazul în care, în scopul obținerii cetățeniei, un
teritoriu nemetropolitan nu este tratat la fel ca un teritoriu
metropolitan sau în cazul în care constituția ori practica
statului contractant sau a teritoriului nemetropolitan prevede
existența consimțământului prealabil al teritoriului
nemetropolitan pentru aplicarea prezentei convenții acelui
teritoriu, statul contractant respectiv va lua toate măsurile
pentru a asigura obținerea consimțământului teritoriului
nemetropolitan în 12 luni de la data semnării prezentei
convenții de către statul contractant în cauză, iar când
consimțământul a fost obținut, statul contractant va notifica
secretarului general al Națiunilor Unite. Prezenta convenție
se aplică teritoriului sau teritoriilor menționate în această
notificare de la data primirii acesteia de către secretarul
general al ONU.
3. După expirarea perioadei de 12 luni prevăzute în
alin. 2 al prezentului articol, statele contractante interesate
îl vor informa pe secretarul general al ONU cu privire la
rezultatele consultărilor cu acele teritorii nemetropolitane
pentru ale căror relații internaționale răspund și care este
posibil să nu fi fost de acord cu aplicarea prezentei
convenții.
ARTICOLUL 16

1. Prezenta convenție se va deschide pentru semnare la
sediul Națiunilor Unite de la 30 august 1961 la 31 mai 1962.
2. Prezenta convenție se va deschide pentru semnare
în numele:
a) oricărui stat membru al ONU;
b) oricărui stat invitat să participe la conferința ONU
privind eliminarea sau reducerea viitoarelor cazuri de
apatridie;
c) oricărui alt stat căruia Adunarea Generală a ONU îi
poate adresa invitația de a semna sau de a adera la
prezenta convenție.
3. Prezenta convenție va fi ratificată, iar instrumentele
de ratificare vor fi depuse la secretarul general al ONU.
4. Prezenta convenție va fi deschisă pentru aderare
statelor prevăzute la alin. 2 al prezentului articol. Aderarea
se va face prin depunerea instrumentului de aderare la
secretarul general al ONU.
ARTICOLUL 17

1. La data semnării, ratificării sau aderării, orice stat
poate avea rezerve referitor la art. 11, 14 sau 15.
2. Nici o altă rezervă privind prezenta convenție nu va
fi admisă.
ARTICOLUL 18

1. Prezenta convenție va intra în vigoare după 2 ani de
la data depunerii celui de-al 6-lea instrument de ratificare
sau de aderare.
2. Pentru fiecare stat care ratifică ori aderă la prezenta
convenție după depunerea celui de-al 6-lea instrument de
ratificare sau de aderare, aceasta va intra în vigoare în
cea de-a 90-a zi de la depunerea instrumentului de
ratificare ori de aderare sau la data la care prezenta
convenție intră în vigoare în conformitate cu prevederile
alin. 1 al prezentului articol, oricare dintre date este mai
recentă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005
ARTICOLUL 19

1. Oricare dintre statele contractante poate denunța
prezenta convenție în orice moment printr-o notificare
scrisă adresată secretarului general al ONU. Denunțarea va
produce efecte pentru statul contractant în cauză la un an
de la data primirii acesteia de către secretarul general al
ONU.
2. În cazurile în care, conform prevederilor art. 15,
prezenta convenție a devenit aplicabilă unui teritoriu
nemetropolitan al unui stat contractant, acel stat poate, la
orice dată ulterioară și cu consimțământul teritoriului în
cauză, să îl informeze pe secretarul general al ONU cu
privire la denunțarea prezentei convenții, separat, de către
teritoriul în cauză. Denunțarea va produce efecte la un an
de la data primirii notificării de către secretarul general al
ONU, care va înștiința celelalte state contractante cu privire
la denunțare și la data primirii acesteia.
ARTICOLUL 20

1. Secretarul general al ONU va notifica tuturor
membrilor ONU și statelor nemembre prevăzute în art. 16
următoarele particularități:
a) semnăturile, ratificările și aderările prevăzute la
art. 16;

5

b) rezervele prevăzute la art. 17;
c) data la care prezenta convenție va intra în vigoare
conform art. 18;
d) denunțarea prevăzută la art. 19.
2. Cel mai târziu după depunerea celui de-al 6-lea
instrument de ratificare sau de aderare, secretarul general
al ONU va aduce în atenția Adunării Generale a ONU
problema înființării, conform art. 11, a organismului
menționat.
ARTICOLUL 21

Prezenta convenție va fi înregistrată de către secretarul
general al ONU la data intrării sale în vigoare.
Subsemnații plenipotențiari am semnat prezenta
convenție.
Încheiată la New York la 30 august 1961, într-un singur
exemplar, ale cărui texte în limbile chineză, engleză,
franceză, rusă și spaniolă sunt egal autentice și vor fi
depuse la arhivele ONU, iar copiile certificate vor fi
transmise de către secretarul general al ONU tuturor
membrilor ONU, precum și statelor nemembre prevăzute la
art. 16.

PREȘEDINTELE ROMÂNIEI

DECRET
privind promulgarea Legii pentru aderarea României
la Convenția privind reducerea cazurilor de apatridie,
adoptată la New York la 30 august 1961
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aderarea României la
Convenția privind reducerea cazurilor de apatridie, adoptată la New York la
30 august 1961, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.278.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 606
din 15 noiembrie 2005

referitoare la excepția de neconstituționalitate a dispozițiilor art. 6
din Ordonanța de urgență a Guvernului nr. 92/2004 privind reglementarea drepturilor salariale
și a altor drepturi ale funcționarilor publici pentru anul 2005, precum și a ordonanței în integralitate
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Ion Predescu
Șerban Viorel Stănoiu

—
—
—
—
—
—
—

președinte
judecător
judecător
judecător
judecător
judecător
judecător

Ion Tiucă
Mădălina Ștefania Diaconu

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 6 din Ordonanța de urgență a Guvernului
nr. 92/2004 privind reglementarea drepturilor salariale și a
altor drepturi ale funcționarilor publici pentru anul 2005,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.156/20.XII.2005

excepție ridicată de Constantina Gurănoiu în Dosarul
nr. 749/CA/2005 al Tribunalului Dolj — Secția comercială
și de contencios administrativ.
La apelul nominal lipsesc părțile, față de care procedura
de citare este legal îndeplinită.
Președintele Curții dispune să se facă apelul și în
dosarele nr. 452D/2005, nr. 453D/2005, nr. 460D/2005 și
nr. 461D/2005. La apelul nominal în aceste dosare lipsesc,
de asemenea, autorii excepției, Emanuel Andi Georgescu,
Marian Sevastian Popescu, Daniela Pavel, Mihaela Maria
Mihai, precum și părțile Direcția Generală a Finanțelor
Publice Dolj și Direcția de Muncă, Solidaritate Socială și
Familie Sibiu, față de care procedura de citare este legal
îndeplinită.
Curtea, din oficiu, pune în discuție conexarea celor cinci
dosare, având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea dosarelor nr. 452D/2005, nr. 453D/2005,
nr. 460D/2005 și nr. 461D/2005 la Dosarul nr. 451D/2005,
care este primul înregistrat.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, făcând referire la Decizia nr. 289 din 7 iunie
2005, prin care Curtea Constituțională a respins criticile de
neconstituționalitate referitoare la art. 6 din Ordonanța de
urgență a Guvernului nr. 92/2004.
C U R T E A,

având în vedere actele și lucrările dosarelor, reține
următoarele:
Prin încheierile din 9 mai 2005 și din 12 mai 2005,
pronunțate de Tribunalul Dolj — Secția comercială și de
contencios administrativ în dosarele nr. 749/CA/2005,
nr. 751/CA/2005 și nr. 755/CA/2005, și prin încheierile din
12 mai 2005, pronunțate de Tribunalul Sibiu — Secția
comercială și de contencios administrativ în dosarele
nr. 886/2005 și nr. 882/2005, Curtea Constituțională a fost
sesizată cu excepția de neconstituționalitate a dispozițiilor
art. 6 din Ordonanța de urgență a Guvernului nr. 92/2004
privind reglementarea drepturilor salariale și a altor
drepturi ale funcționarilor publici pentru anul 2005.
Excepția a fost ridicată de către Constantina Gurănoiu,
Emanuel Andi Georgescu și Marian Sevastian Popescu și,
respectiv, de Daniela Pavel și Mihaela Maria Mihai cu
prilejul soluționării unor contestații împotriva deciziilor
Direcției Generale a Finanțelor Publice Dolj, respectiv ale
Direcției de Muncă, Solidaritate Socială și Familie Sibiu,
prin care s-a stabilit salariul de încadrare în funcția publică
de consilier juridic.
În motivarea excepției de neconstituționalitate autorii
acesteia susțin, în esență, că textul de lege criticat aduce
atingere statutului funcționarilor publici și drepturilor
acestora, domeniu rezervat legii organice. Astfel, aceste
dispoziții nu aduc modificări numai în ceea ce privește
salarizarea funcționarilor publici, ci schimbă gradul
profesional al acestora. De asemenea, apreciază că nu
există o situație extraordinară care să justifice adoptarea
ordonanței de urgență, astfel încât este afectat regimul
unei instituții fundamentale a statului. În ceea ce privește
delegarea legislativă prevăzută de dispozițiile art. 115
alin. (4) din Constituție, aceasta nu poate opera în ceea
ce privește adoptarea unor modificări ale funcțiilor publice,
în această situație nefiind dovedit caracterul urgent. De
altfel, așa cum rezultă din motivarea caracterului urgent al

Ordonanței de urgență a Guvernului nr. 92/2004, aceasta
se referă numai la asigurarea unor drepturi salariale ale
funcționarilor publici, în cazul acesta putând opera
delegarea legislativă, astfel că modificarea funcțiilor publice
printr-o ordonanță de urgență nu poate fi considerată ca
fiind constituțională.
Tribunalul Dolj — Secția comercială și de contencios
administrativ apreciază că excepția de neconstituționalitate
nu este întemeiată. În acest sens, arată că îtextul art. 6
din Ordonanța de urgență a Guvernului nr. 92/2004 nu
modifică încadrările în funcție, ci corelează gradul
profesional cu prevederile art. 14 din Legea nr. 188/1999
privind statutul funcționarilor publici, republicată, având în
vedere modificările aduse acestei legi prin Legea
nr. 161/2003“. De asemenea, consideră că este
neîntemeiată susținerea potrivit căreia Guvernul nu a
motivat caracterul urgent al ordonanței, deoarece
preambulul acesteia conține explicitarea cauzei de urgență
care a impus adoptarea actului normativ.
Tribunalul Sibiu — Secția comercială și de contencios
administrativ apreciază că excepția de neconstituționalitate
este întemeiată. În acest sens arată că, îavând în vedere
că, prin art. 73 alin. (3) lit. j) din Constituția României se
stabilește că statutul funcționarilor publici se reglementează
prin lege organică, iar în acest sens a fost adoptată Legea
nr. 188/1999, dar că prin Ordonanța de urgență a
Guvernului nr. 92/2004 se aduc modificări esențiale ale
statutului funcționarilor publici reglementat inițial prin Legea
nr. 188/1999, aceasta contravine art. 73 alin. (3) lit. j) din
Constituția României“.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
invocată este neîntemeiată. În acest sens, arată că
instanța de contencios constituțional a statuat, în Decizia
nr. 85/2001, Decizia nr. 15/2000 și Decizia nr. 101/2004,
că îinterdicția reglementării de către Guvern în domeniul
legii organice privește numai ordonanțele Guvernului
adoptate în baza unei legi speciale de abilitare“, având în
vedere că îordonanța de urgență nu este o varietate a
ordonanței emise în temeiul unei legi speciale de abilitare,
ci reprezintă un act normativ, adoptat de Guvern, în
temeiul unei prevederi constituționale care permite
Guvernului, sub controlul strict al Parlamentului, să facă
față unui caz excepțional“. Prin urmare, în domeniile
rezervate reglementării la nivel de lege organică, Guvernul
poate lua măsuri, prin ordonanță de urgență, cu condiția
motivării urgenței reglementării în situații extraordinare.
Astfel, critica de neconstituționalitate a dispozițiilor art. 6
din Ordonanța de urgență a Guvernului nr. 92/2004,
raportat la prevederile art. 73 alin. (3) lit. j) din Constituție,
este neîntemeiată. În ceea ce privește critica potrivit căreia
nu a existat o situație extraordinară care să justifice
adoptarea reglementărilor Ordonanței de urgență a
Guvernului nr. 92/2004, se arată că chiar din preambulul
ordonanței de urgență rezultă că măsurile reglementate prin
dispozițiile acesteia îvizează interesul social, buna
desfășurare a activității în administrația publică, creșterea
calității serviciului public și constituie situații de urgență și
extraordinare“.
De asemenea, se apreciază că motivarea urgenței din
preambulul actului normativ se referă la întregul conținut al
acestuia, nu numai la prevederile referitoare la salarizarea
funcționarilor publici, avându-se în vedere că Ordonanța de
urgență a Guvernului nr. 92/2004 are ca obiect de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005
reglementare drepturile salariale și alte drepturi ale
funcționarilor publici, conform prevederilor art. 1 alin. (2)
lit. b) din acest act normativ, sistemul de salarizare a
funcționarilor publici urmărind își crearea unei ierarhizări a
sistemului de salarizare pe categorii, clase, grade
profesionale“. În concluzie, se consideră că, referitor la
Ordonanța de urgență a Guvernului nr. 92/2004, sunt
îndeplinite exigențele stabilite de Curtea Constituțională,
prin jurisprudența sa, cu privire la interesul public și
urgența reglementării pentru aprecierea constituționalității
ordonanțelor de urgență. De asemenea, se arată că
dispozițiile criticate ca fiind neconstituționale nu constituie
reglementări în nici unul dintre domeniile expres și limitativ
enumerate prin prevederile art. 115 alin. (6) din Constituție,
excepția de neconstituționalitate fiind neîntemeiată.
Avocatul Poporului arată că nu poate fi reținută critica
de neconstituționalitate a dispozițiilor art. 6 din Ordonanța
de urgență a Guvernului nr. 92/2004 față de prevederile
art. 115 alin. (4) din Constituție, deoarece reîncadrarea
funcționarilor publici în funcție de noile criterii stabilite este
justificată, în cuprinsul ordonanței de urgență, de îinteresul
social, buna desfășurare a activității în administrația publică,
creșterea calității serviciului public și constituie situații de
urgență și extraordinare“.
De asemenea, arată că nu poate fi reținută nici critica
potrivit căreia dispozițiile art. 6 din Ordonanța de urgență a
Guvernului nr. 92/2004 încalcă prevederile art. 115 alin. (6)
din Constituție, deoarece reîncadrarea funcționarilor publici
în funcție de noile criterii nu afectează regimul instituțiilor
fundamentale ale statului prevăzute în titlul III al
Constituției, respectiv Parlamentul, Guvernul, Administrația
publică și Autoritatea judecătorească, și nici pe cel al
autorităților publice, care sunt reglementate în alte titluri ale
Legii fundamentale, cum ar fi Curtea Constituțională,
Avocatul Poporului, Curtea de Conturi și Consiliul Economic
și Social.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Deși Curtea Constituțională a fost sesizată cu excepția
de neconstituționalitate a dispozițiilor art. 6 din Ordonanța
de urgență a Guvernului nr. 92/2004, din motivarea
excepției rezultă că autorii acesteia se referă și la
neconstituționalitatea ordonanței în integralitatea sa. Astfel,
obiectul excepției de neconstituționalitate îl constituie
dispozițiile art. 6 din Ordonanța de urgență a Guvernului
nr. 92/2004, precum și ordonanța în integralitate.
Ordonanța de urgență a Guvernului nr. 92/2004 privind
reglementarea drepturilor salariale și a altor drepturi ale
funcționarilor publici pentru anul 2005 a fost publicată în
Monitorul Oficial al României, Partea I, nr. 1.091 din
23 noiembrie 2004, și a fost aprobată cu modificări prin
Legea nr. 76/2005, publicată în Monitorul Oficial al
României, Partea I, nr. 324 din 18 aprilie 2005. Art. 6 are
următorul cuprins:

7

— Art. 6: î(1) Funcționarii publici de execuție salarizați
potrivit Ordonanței de urgență a Guvernului nr. 82/2004 privind
unele măsuri în domeniul funcției publice, la categoria A, B sau
C, clasa III, gradul 3 se reîncadrează în gradul profesional
asistent și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 3 de salarizare.
(2) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa III, gradul 2 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 2 de salarizare.
(3) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa III, gradul 1 se reîncadrează în gradul
profesional asistent și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
asistent, treapta 1 de salarizare.
(4) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 3 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 3 de salarizare.
(5) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa II, gradul 2 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 2 de salarizare.
(6) Funcționarii publici de execuție salarizați potrivit
Ordonanței de urgență a Guvernului nr. 82/2004 la categoria A,
B sau C, clasa II, gradul 1 se reîncadrează în gradul
profesional principal și beneficiază de salariul de bază prevăzut
de prezenta ordonanță de urgență în anexele nr. I—IV, pentru
funcția publică de execuție deținută, gradul profesional
principal, treapta 1 de salarizare.
(7) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 3 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 3 de salarizare.
(8) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 2 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 2 de salarizare.
(9) Funcționarii publici de execuție salarizați potrivit
Ordonanței de urgență a Guvernului nr. 82/2004, la categoria A,
B sau C, clasa I, gradul 1 se reîncadrează în gradul profesional
superior și beneficiază de salariul de bază prevăzut de
prezenta ordonanță de urgență în anexele nr. I—IV, pentru
funcția publică de execuție deținută, gradul profesional
superior, treapta 1 de salarizare.“
În susținerea neconstituționalității acestor dispoziții
legale, autorii excepției invocă încălcarea prevederilor
art. 73 alin. (3) lit. j) și art. 115 alin. (4) și (6) din
Constituție, care au următorul conținut:

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.156/20.XII.2005

— Art. 73 alin. (3) lit. j): î(3) Prin lege organică se
reglementează: [... ] j) statutul funcționarilor publici;“;
— Art. 115 alin. (4) și (6): î(4) Guvernul poate adopta
ordonanțe de urgență numai în situații extraordinare a căror
reglementare nu poate fi amânată, având obligația de a motiva
urgența în cuprinsul acestora.[...]
(6) Ordonanțele de urgență nu pot fi adoptate în domeniul
legilor constituționale, nu pot afecta regimul instituțiilor
fundamentale ale statului, drepturile, libertățile și îndatoririle
prevăzute de Constituție, drepturile electorale și nu pot viza
măsuri de trecere silită a unor bunuri în proprietate publică.“
Examinând excepția de neconstituționalitate, Curtea
constată că, potrivit art. 73 alin. (3) lit. j) din Constituție,
statutul funcționarilor publici se stabilește prin lege
organică, iar sistemul de salarizare a acestei categorii de
funcționari ține de statutul lor. Atât încadrarea prin lege a
diferiților funcționari publici în anumite categorii, clase și
grade profesionale, cât și salarizarea conform acestei
încadrări nu reprezintă drepturi fundamentale, care nu s-ar
putea modifica, pentru viitor, tot prin lege. Astfel, legiuitorul
este în drept să modifice sistemul de salarizare existent ori
să îl înlocuiască cu altul nou, considerat mai adecvat
pentru atingerea scopului urmărit, ținând seama și de
resursele financiare disponibile în diferite perioade de timp.
De asemenea, ține de opțiunea liberă a legiuitorului
încadrarea în categorii, clase și grade profesionale a
funcționarilor publici.
Având în vedere aceste considerente, apare ca fiind
legitimată, din punct de vedere constituțional, emiterea
Ordonanței de urgență a Guvernului nr. 92/2004, care,
după cum se arată în art. 1 alin. (1), își propune să
reglementeze drepturile salariale și alte drepturi ale
funcționarilor publici pentru anul 2005. Din cuprinsul acestui
articol rezultă cu claritate că noile reglementări nu pot fi
aplicate cu efecte retroactive, ci exclusiv pentru anul 2005.
Analizând prevederile art. 6 alin. (1) din Ordonanța de
urgență a Guvernului nr. 92/2004 în raport cu principiul
constituțional al egalității în drepturi, Curtea constată că
acest text de lege se aplică deopotrivă tuturor funcționarilor
publici de execuție, fără a crea privilegii sau discriminări.
În consecință, neretroactivitatea legii, nediscriminarea ori
restrângerea numai în situații limitativ prevăzute a
exercițiului unor drepturi sau libertăți fundamentale, principii
consacrate de art. 15 alin. (2), art. 16 alin. (1) și art. 53
din Constituție, în deplină concordanță cu reglementările

internaționale invocate, nu sunt încălcate prin dispozițiile
art. 6 alin. (1) din Ordonanța de urgență a Guvernului
nr. 92/2004.
În continuare, analizând critica autorilor excepției
raportată la dispozițiile art. 115 alin. (4) și (6) din
Constituție, Curtea reține că interdicția reglementării în
domenii care fac obiectul legilor organice este prevăzută
de alin. (1) al aceluiași articol constituțional pentru
ordonanțele emise de Guvern în baza unei legi speciale de
abilitare adoptate de Parlament. Această interdicție nu
operează și în cazul ordonanțelor de urgență care se
adoptă de către Guvern în temeiul prevederilor art. 115
alin. (4) din Constituție. Emiterea unor asemenea ordonanțe
este condiționată însă de existența unor îsituații
extraordinare a căror reglementare nu poate fi amânată“, iar
Guvernul este obligat să motiveze urgența în cuprinsul
ordonanței. În ceea ce privește Ordonanța de urgență a
Guvernului nr. 92/2004, Guvernul a motivat existența
situației extraordinare prin aceea că îasigurarea unor
drepturi salariale funcționarilor publici care, potrivit legii,
îndeplinesc prerogative de putere publică și sunt supuși unui
regim sever al incompatibilității și conflictului de interese este
un obiectiv prioritar al Strategiei actualizate a Guvernului
României privind accelerarea reformei în administrația publică
2004—2006“ și că îmăsurile cuprinse în această ordonanță
reprezintă o etapă în reforma salarială a funcționarilor publici și
au la bază negocierile Guvernului României cu Banca
Mondială, Fondul Monetar Internațional, precum și cu
organizațiile sindicale reprezentative ale funcționarilor publici“.
Prin urmare, Ordonanța de urgență a Guvernului
nr. 92/2004 apare ca un răspuns la necesitatea de a da
curs rezultatelor negocierilor Guvernului cu instituțiile
internaționale amintite, precum și cu organizațiile sindicale,
în sensul instituirii unor reforme în administrația publică. De
asemenea, emiterea acestei ordonanțe este justificată de
necesitatea reglementării aplicării dispozițiilor legii bugetare
pentru anul 2005, iar aplicarea prevederilor ordonanței este
limitată doar pe durata acestui an.
În acest sens, Curtea s-a mai pronunțat, de altfel, prin
Decizia nr. 289 din 7 iunie 2005, publicată în Monitorul
Oficial al României, Partea I, nr. 586 din 7 iulie 2005.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 din Ordonanța de urgență a Guvernului nr. 92/2004
privind reglementarea drepturilor salariale și a altor drepturi ale funcționarilor publici pentru anul 2005, precum și a
ordonanței în integralitate, excepție ridicată de Constantina Gurănoiu, Emanuel Andi Georgescu și Marian Sevastian
Popescu în dosarele nr. 749/CA/2005, nr. 751/CA/2005 și nr. 755/CA/2005 ale Tribunalului Dolj — Secția comercială și
de contencios administrativ, respectiv de Daniela Pavel și Mihaela Maria Mihai în dosarele nr. 886/2005 și nr. 882/2005
ale Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005

9

CURTEA CONSTITUȚIONALĂ

D E C I Z I A Nr. 622
din 17 noiembrie 2005

referitoare la excepția de neconstituționalitate a dispozițiilor art. 11 alin. (1) lit. j) și ale art. 30
din Legea nr. 64/1995 privind procedura reorganizării judiciare și a falimentului
Ioan Vida
— președinte
Aspazia Cojocaru
— judecător
Acsinte Gaspar
— judecător
Kozsokár Gábor
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Mihai Paul Cotta
— magistrat-asistent
Pe rol se află soluționarea excepției de neconstituționalitate
a dispozițiilor art. 11 alin. (1) lit. j) și ale art. 30 din Legea
nr. 64/1995 privind procedura reorganizării judiciare și a
falimentului, excepție ridicată de Societatea Comercială
îInter Gusto“ — S.R.L. în Dosarul nr. 4.481/2000 al
Tribunalului București — Secția a VII-a comercială.
La apelul nominal răspunde Gheorghe Paraschiv, lipsind
celelalte părți, față de care procedura de citare a fost legal
îndeplinită.
Partea prezentă solicită admiterea excepției, considerând
că prevederile legale criticate sunt neconstituționale.
Reprezentantul Ministerului Public pune concluzii de
respingere a excepției de neconstituționalitate, ca
nefondată, apreciind că reglementarea atribuției
judecătorului-sindic de a autentifica actele juridice încheiate
de lichidator, pentru a căror validitate este necesară forma
autentică, nu încalcă principiile constituționale ale
imparțialității justiției, independenței judecătorilor și egalității
în drepturi.
C U R T E A,

având în vedere actele și lucrările dosarului, constată
următoarele:
Prin Încheierea din 24 iunie 2005, pronunțată în Dosarul
nr. 4.481/2000, Tribunalul București — Secția a VII-a
comercială a sesizat Curtea Constituțională cu excepția de
neconstituționalitate a dispozițiilor art. 11 alin. (1) lit. j) și
ale art. 30 din Legea nr. 64/1995 privind procedura
reorganizării judiciare și a falimentului, excepție ridicată de
Societatea Comercială îInter Gusto“ — S.R.L. în dosarul
menționat, având ca obiect soluționarea unei acțiuni
întemeiate pe dispozițiile Legii nr. 64/1995.
În motivarea excepției de neconstituționalitate autorul
acesteia susține că dispozițiile legale criticate contravin
prevederilor constituționale ale art. 1 alin. (4), ale art. 16,
precum și ale art. 123 (devenit art. 124, după republicarea
Constituției).
În legătură cu critica de neconstituționalitate formulată
prin invocarea dispozițiilor art. 1 alin. (4) din Constituție,
referitoare la separația și echilibrul puterilor în stat, autorul
excepției arată că atribuția de autentificare a actelor
stabilită prin prevederile criticate în sarcina judecătoruluisindic înu este una ce ține de puterea judecătorească, ci
una care ține de serviciul de interes public reglementat de
art. 3 din Legea nr. 36/1995 privind activitatea notarilor
publici“.
Autorul excepției consideră că, îdeși judecătorul este
independent și ar trebui să se supună numai legii, în fapt,
prin art. 11 lit. j) din Legea nr. 64/1995, republicată, i se
impune să autentifice acte încheiate de către lichidatorul

judiciar cu persoane care nu participă în calitate de părți
în proces și în condițiile pe care lichidatorul și terțele
persoane străine de cauză le stabilesc. În acest fel,
judecătorul nu mai este imparțial, ci este nevoit să se
supună voinței unor terțe persoane străine de cadrul
procesual, ceea ce constituie o încălcare flagrantă a
art. 123 alin. (2) din Constituție [devenit art. 124 alin. (2)
din Constituție, republicată]“.
De asemenea, autorul excepției consideră că, prin actul
autentificat de către judecător, bunurile debitoarei sunt
dobândite de terțe persoane, fără să achite taxele de
timbru la care este obligată orice altă persoană care
încheie acte translative de proprietate, încălcându-se
principiul conform căruia îjustiția este unică, imparțială și
egală pentru toți“.
Tribunalul București — Secția a VII-a comercială
consideră că excepția de neconstituționalitate este
neîntemeiată, deoarece îatribuția de autentificare a actelor
juridice încheiate de judecătorul-sindic nu aduce atingere
independenței puterii judecătorești, iar plata taxelor aferente
vânzărilor [se face], oricum, la momentul intabulării dreptului
de proprietate în Cartea funciară“. Se arată că, de altfel,
îîn speța de față, obiectul vânzării l-au constituit drepturi
litigioase, iar nu un bun mobil al debitoarei“.
În conformitate cu prevederile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În susținerea acestui punct de vedere
se arată că îdin interpretarea sistematică a dispozițiilor
Legii fundamentale reiese că reglementarea procedurii de
judecată intră în competența exclusivă a legiuitorului“.
În opinia Guvernului, îprin acordarea judecătorului-sindic
a atribuției de a autentifica actele încheiate de lichidator,
pentru a căror validitate este necesară forma autentică, nu
se produce o ingerință a puterii judecătorești în sfera altei
puteri, cu atât mai mult cu cât nici o normă constituțională
nu prevede competența exclusivă a notarilor publici în
activitatea de autentificare a actelor juridice“.
Avocatul Poporului consideră că dispozițiile criticate
sunt constituționale. În motivarea acestui punct de vedere
se arată că este neîntemeiată critica de neconstituționalitate
formulată prin invocarea dispozițiilor art. 16 din Constituție.
În legătură cu critica de neconstituționalitate a
prevederilor art. 11 alin. (1) lit. j) și ale art. 30 alin. (1) și (2)
din Legea nr. 64/1995 față de art. 124 din Constituție,
Avocatul Poporului consideră că nu este încălcat îprincipiul
potrivit căruia justiția este unică, imparțială și egală pentru
toți, [iar] în ceea ce privește atribuțiile, precum și caracterul
hotărârilor pronunțate de judecătorul-sindic, acestea
constituie chestiuni de procedură, pe care legiuitorul este
liber să le [reglementeze], în conformitate cu art. 126
alin. (2) din Constituție“.
Cât privește invocarea încălcării prevederilor art. 1
alin. (4) din Constituție, Avocatul Poporului consideră că

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.156/20.XII.2005

îdispozițiile constituționale referitoare la organizarea statului
român potrivit principiului separației și echilibrului puterilor
nu au incidență în cauza de față“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 11 alin. (1) lit. j) și ale art. 30 din Legea
nr. 64/1995 privind procedura reorganizării judiciare și a
falimentului, republicată în Monitorul Oficial al României,
Partea I, nr. 1.066 din 17 noiembrie 2004, cu modificările
și completările ulterioare.
Textele de lege criticate au următoarea redactare:
— Art. 11 (1) : îPrincipalele atribuții ale judecătoruluisindic, în cadrul prezentei legi, sunt: [...]
j) autentificarea actelor juridice încheiate de lichidator,
pentru a căror validitate este necesară forma autentică; [...]“;
— Art. 30: î(1) Actele încheiate de lichidator, pentru a
căror validitate este necesară forma autentică, vor fi supuse
autentificării judecătorului-sindic.
(2) Judecătorul-sindic va pronunța o încheiere de
autentificare, în baza căreia actul va putea fi înscris în
registrele de publicitate.“
În susținerea neconstituționalității acestor texte de lege
sunt invocate prevederile art. 1 alin. (4), ale art. 16 și 123
din Constituție. În realitate, din conținutul motivării excepției
rezultă că autorul excepției face referire la prevederile
constituționale ale art. 1 alin. (4) privind principiul statului
de drept, art. 16 alin. (1) și (2) privind egalitatea în
drepturi, precum și la cele ale art. 124 alin. (2) și (3)
privind înfăptuirea justiției.
Critica de neconstituționalitate are la bază, în esență,
susținerea potrivit căreia dispozițiile legale care stabilesc în
sarcina judecătorului-sindic autentificarea actelor juridice
încheiate de lichidator, pentru a căror validitate este
necesară forma autentică, încalcă principiul separației și
echilibrului puterilor, prin aceea că atribuția respectivă îține
de serviciul de interes public reglementat de art. 3 din
Legea nr. 36/1995 privind activitatea notarilor publici“. Sunt
încălcate totodată, în opinia autorului excepției, și principiul
imparțialității justiției, al independenței judecătorilor și al
egalității în drepturi, întrucât prin dispozițiile legale
menționate judecătorului-sindic îi se impune să autentifice
acte încheiate de către lichidatorul judiciar cu persoane
care nu participă în calitate de părți în proces și în
condițiile pe care lichidatorul și terțele persoane străine de
cauză le stabilesc“, iar terții care dobândesc bunurile
debitorului sunt scutiți de taxa de timbru.
Analizând excepția de neconstituționalitate, Curtea
constată că aceasta este neîntemeiată.
Dispozițiile legale criticate sunt cuprinse într-un act
normativ care instituie o procedură specială. Or, potrivit
dispozițiilor art. 126 alin. (2) din Constituție, îCompetența
instanțelor judecătorești și procedura de judecată sunt

prevăzute numai prin lege“. Prin Decizia Plenului Curții
Constituționale nr. 1 din 8 februarie 1994, publicată în
Monitorul Oficial al României, Partea I, nr. 69 din
16 martie 1994, precum și prin alte decizii, s-a statuat că
îlegiuitorul poate institui, în considerarea unor situații
deosebite, reguli speciale de procedură, ca și modalitățile
de exercitare a drepturilor procedurale“.
Totodată, Curtea reține că din însăși economia Legii
notarilor publici și a activității notariale nr. 36/1995 rezultă
că notarii publici nu dețin exclusivitatea în efectuarea
actelor notariale. Astfel, art. 5 din lege prevede: îActele
notariale pot fi efectuate și de misiunile diplomatice și oficiile
consulare ale României, precum și de alte instituții, în condițiile
și limitele prevăzute de lege“.
Mai mult decât atât, în legătură cu materia reglementată
prin textele legale criticate Curtea observă că însăși
activitatea proprie notarilor publici este supusă controlului
instanțelor judecătorești. Astfel, potrivit art. 67 din lege, îÎn
cazul în care notarul public respinge cererea de autentificare,
încheierea va cuprinde mențiunile de la art. 51 alin. 1.
Dacă se face plângere împotriva încheierii de respingere și
judecătoria o admite, notarul public va da încheierea de
autentificare a actului, conform hotărârii judecătorești rămasă
definitivă și irevocabilă, și va menționa că actul produce efecte
de la înregistrarea cererii de autentificare.“
În consecință, nu se poate pune problema încălcării,
prin dispozițiile art. 11 alin. (1) lit. j) și ale art. 30 din
Legea nr. 64/1995, a principiului separației și echilibrului
puterilor.
Curtea constată că dispozițiile legale criticate nu încalcă
nici prevederile constituționale ale art. 16 alin. (1) și (2)
privind egalitatea în drepturi și nici pe cele ale art. 124
alin. (2) privind imparțialitatea justiției, având în vedere că
autentificarea de către judecătorul-sindic a actelor juridice
încheiate de lichidator, pentru a căror validitate este
necesară forma autentică, este o măsură care se aplică
tuturor lichidatorilor desemnați de către judecătorul-sindic în
temeiul art. 28 alin. (1) din lege, care încheie astfel de
acte juridice. Instituirea de către legiuitor, în sarcina
judecătorului-sindic, a acestei atribuții se justifică rațional și
obiectiv prin necesitatea realizării scopului legii, acela de
acoperire a pasivului debitorului aflat în insolvență, fie prin
reorganizarea activității acestuia sau prin lichidarea unor
bunuri din averea lui până la stingerea pasivului, fie prin
faliment (art. 2 din Legea nr. 64/1995).
În ceea ce privește susținerea încălcării prin dispozițiile
criticate a principiului independenței justiției, prevăzut de
art. 124 alin. (3) din Constituție, Curtea reține că este
neîntemeiată. Acest principiu constituțional vizează
independența justiției față de celelalte autorități publice, de
puterea politică. Or, atribuția judecătorului-sindic de a
autentifica acte încheiate de către lichidatorul judiciar cu
persoane care nu participă în calitate de părți în proces nu
are legătură cu principiul independenței judecătorilor.
De altfel, dispozițiile legale criticate au mai constituit
obiect al controlului de constituționalitate. Prin Decizia
nr. 377 din 14 octombrie 2003, publicată în Monitorul
Oficial al României, Partea I, nr. 885 din 12 decembrie
2003, Curtea a respins excepția de neconstituționalitate
referitoare la mai multe prevederi din Legea nr. 64/1995,
între care și art. 231 alin. (1) [devenit, în actuala redactare,
după republicarea legii, art. 30 alin. (1)]. În cuprinsul
deciziei s-a statuat că înici o dispoziție constituțională nu
prevede dreptul sau competența exclusivă de a autentifica
anumite acte, legiuitorul fiind în drept de a deroga printr-o
lege de la reglementările cuprinse într-o altă lege. Pe de
altă parte, dreptul judecătorului-sindic de a autentifica prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005
încheiere actele încheiate de lichidator, prevăzut de
art. 231 din Legea nr. 64/1995, este instituit tocmai în
interesul debitorului, pentru a evita grevarea patrimoniului
acestuia cu noi cheltuieli pentru taxe și onorarii“. Totodată,
Curtea a constatat că înici una dintre dispozițiile legale
criticate nu împiedică îndeplinirea, în cadrul procedurii
falimentului, a cerințelor unui proces echitabil, prevăzute de

11

art. 6 paragraful 1 din Convenția pentru apărarea
drepturilor omului și a libertăților fundamentale“.
Întrucât nu au intervenit elemente noi de natură să
schimbe această jurisprudență, soluția adoptată în decizia
menționată și considerentele care au stat la baza acesteia
își păstrează valabilitatea și în cauza de față.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (1) lit. j) și ale art. 30 din Legea nr. 64/1995
privind procedura reorganizării judiciare și a falimentului, excepție ridicată de Societatea Comercială îInter Gusto“ —
S.R.L. în Dosarul nr. 4.481/2000 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 17 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea Reglementării tehnice îNormativ pentru întreținerea
și repararea străzilor“, indicativ NE 033-05
În conformitate cu prevederile art. 38 alin. 2 din Legea nr. 10/1995 privind calitatea în construcții, cu modificările
ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
pentru întreținerea și repararea străzilor“, indicativ NE 033-05,
elaborată de Search Corporation, prevăzută în anexa*) care
face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.
Art. 3. — La data intrării în vigoare a prezentului ordin,
Ordinul ministrului transporturilor, construcțiilor și turismului
Ministrul

nr. 198/2005 privind aprobarea Reglementării tehnice
îNormativ pentru întreținerea și repararea străzilor“, indicativ
NE 033-04 (revizuire C 270-1991), publicat în Monitorul
Oficial al României, Partea I, nr. 439 și nr. 439 bis din
24 mai 2005, precum și orice alte dispoziții contrare se
abrogă.

transporturilor, construcțiilor și turismului,
Gheorghe Dobre

București, 30 noiembrie 2005.
Nr. 2.100.
*) Anexa se publică ulterior în Monitorul Oficial al României, Partea I, nr. 1.156 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.156/20.XII.2005

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind modul de desfășurare a compensării multilaterale a plăților fără numerar
pe suport hârtie efectuate cu instrumente de plată de debit în perioada 22—30 decembrie 2005
Având în vedere prevederile art. 2 alin. (2) lit. b) și ale art. 22 alin. (1) și (2) din Legea nr. 312/2004 privind
Statutul Băncii Naționale a României, cu modificările ulterioare, ale art. 56 alin. 1, art. 89 alin. 1 și ale art. 90 din Legea
nr. 58/1998 privind activitatea bancară, republicată,
în temeiul art. 48 din Legea nr. 312/2004 privind Statutul Băncii Naționale a României,
Banca Națională a României emite prezenta circulară.
Art. 1. — În perioada 22—30 decembrie 2005,
termenele și intervalele de timp maximale stabilite prin
Regulamentul Băncii Naționale a României nr. 10/1994
privind compensarea multilaterală a plăților interbancare fără
numerar pe suport hârtie, republicat, cu modificările și
completările ulterioare, pentru compensarea și decontarea
plăților interbancare se modifică și sunt prezentate în anexa
la prezenta circulară.
Art. 2. — În cazul în care ziua compensării este data
de 29 decembrie 2004, amânarea instrumentelor de plată
de debit pe motiv că unitatea primitoare nu dispune de
datele necesare acceptării sau refuzării instrumentelor de
plată poate fi efectuată numai pentru o zi. În cazul în care
ziua compensării este data de 30 decembrie 2005,
amânarea instrumentelor de plată de debit nu mai poate fi
efectuată.
Art. 3. — În ambele situații prevăzute la art. 2, dacă la
data de 30 decembrie 2005 este necesară totuși o
amânare la compensare a instrumentelor de plată de debit,
unitatea instituției de credit primitoare va refuza la plată
respectivele instrumente de plată de debit compensabile în
ședința de compensare din data de 30 decembrie 2005.
Art. 4. — Refuzurile la plată efectuate în conformitate
cu prevederile art. 3 nu se raportează la Centrala
Incidentelor de Plăți.
Art. 5. — Procedurile de compensare privind
instrumentele de plată de debit aflate în situația prevăzută
la art. 3 vor fi reluate în data de 3 ianuarie 2006, ca și
cum aceste instrumente ar fi fost primite de unitatea
prezentatoare de la clientul beneficiar la această dată și
prezentate unității primitoare în ședința de verificare din
această dată, fără a li se mai putea aplica procedura de
amânare la compensare.

Art. 6. — În cazul aplicării art. 2—5, refuzul va fi
considerat amânare la compensare și va constitui motiv de
penalizare. Unitatea instituției de credit unde beneficiarul
are cont deschis are obligația să-l informeze pe acesta că
instrumentul de plată de debit nu poate fi procesat în
cursul anului 2005, imediat ce aceasta este informată.
Art. 7. — Instituțiile de credit care în perioada 22—
30 decembrie 2005 primesc la ghișeu instrumente de plată
de debit care nu mai pot fi compensate și decontate în
cursul anului 2005 utilizând termenele și intervalele de timp
maximale stabilite în anexă au obligația să informeze
clienții beneficiari ai instrumentelor de plată respective
despre imposibilitatea de a mai procesa aceste instrumente
de plată în cursul anului 2005, imediat ce aceasta este
constatată, existând posibilitatea fie a încasării lor direct de
la plătitori, fie a compensării și decontării acestora în prima
decadă a lunii ianuarie 2006, cu riscul ca aceste
instrumente să nu fie încasate sau să se întârzie încasarea
sumei față de data scadenței.
Art. 8. — Programul ședinței de compensare rămâne
neschimbat.
Art. 9. — Instituțiile de credit vor lua toate măsurile
necesare pentru informarea corectă, completă și la timp a
tuturor clienților lor privind modul de efectuare a
compensării plăților cu instrumente de plată de debit în
perioada sfârșitului de an 2005 și vor afișa la loc vizibil, în
toate unitățile proprii, extrase din prevederile prezentei
circulare.
Art. 10. — Anexa*) face parte integrantă din prezenta
circulară.
Art. 11. — Prevederile prezentei circulare intră în
vigoare la data de 22 decembrie 2005.

Președintele Consiliului de administrație al Băncii Naționale a României,
Mugur Isărescu

București, 14 decembrie 2005.
Nr. 40.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

13

ANEXĂ

MONITORUL OFICIAL AL ROMÂNIEI, PARTEA I, Nr. 1.156/20.XII.2005

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.156/20.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.156/20.XII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.156/20.XII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.156/20.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|070356]
ISSN 1453—4495

PDF compression, OCR, web-optimization with CVISION's PdfCompressor

