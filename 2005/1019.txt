Anul 173 (XVII) — Nr. 1.019

PARTEA

I

LEGI, DECRETE, HOTĂRÂRI ȘI ALTE ACTE

Joi, 17 noiembrie 2005

SUMAR

Nr.

Pagina
LEGI ȘI DECRETE

324.

— Lege pentru modificarea și completarea
Ordonanței de urgență a Guvernului nr. 200/2000
privind clasificarea, etichetarea și ambalarea
substanțelor și preparatelor chimice periculoase ....

2–3

1.077. — Decret privind promulgarea Legii pentru
modificarea și completarea Ordonanței de urgență
a Guvernului nr. 200/2000 privind clasificarea,
etichetarea și ambalarea substanțelor și
preparatelor chimice periculoase..............................

3

HOTĂRÂRI ALE GUVERNULUI ROMÂNIEI
1.324. — Hotărâre pentru aprobarea atestării localității
Câmpulung Moldovenesc, județul Suceava, ca
stațiune turistică de interes național........................

4

1.325. — Hotărâre privind numirea Comisiei pentru
efectuarea cercetării prealabile în vederea
declarării utilității publice pentru lucrarea de interes
național îReabilitarea liniei de cale ferată București
Băneasa—Fetești, componentă a Coridorului IV
paneuropean, pentru circulația trenurilor cu viteza
maximă de 160 km/h“ ..............................................

4–5

1.326. — Hotărâre privind suplimentarea bugetului
Secretariatului General al Guvernului pe anul 2005
din Fondul de rezervă bugetară la dispoziția
Guvernului, prevăzut în bugetul de stat pe anul 2005,
în vederea efectuării plăților reprezentând obligații
de natură fiscală aferente anului 2005, rezultate
din executarea contractului comercial de închiriere
de licențe, referitor la produsele Microsoft .............

5–6

Nr.

Pagina

1.353. — Hotărâre pentru aprobarea amendamentelor
convenite prin schimb de scrisori, semnate la
București la 20 și 28 iulie 2005, precum și la
Washington la 2 și 4 august 2005, între Guvernul
României și Banca Internațională pentru
Reconstrucție și Dezvoltare, la Acordul de
împrumut dintre România și Banca Internațională
pentru Reconstrucție și Dezvoltare privind
finanțarea Proiectului de închidere a minelor și de
atenuare a impactului social, în valoare de
44,5 milioane dolari S.U.A., semnat la București la
13 octombrie 1999 ....................................................

6–10

1.368. — Hotărâre privind aprobarea stemei municipiului
Slatina, județul Olt.....................................................

10–11

1.369. — Hotărâre privind aprobarea stemei municipiului
Sebeș, județul Alba...................................................

11–12

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.198. — Ordin al ministrului agriculturii, pădurilor și
dezvoltării rurale privind aprobarea repartizării pe
județe a volumului maxim de masă lemnoasă pe
picior care poate fi recoltată în anul 2006 din
pădurile proprietate publică a unităților
administrativ-teritoriale, din pădurile proprietate
privată a persoanelor juridice de drept privat, din
pădurile proprietate privată a persoanelor fizice și
din vegetația forestieră situată pe terenuri din
afara fondului forestier național................................

12–16

2

MONITORUL OFICIAL AL ROMÂNIEI, PARTEA I, Nr. 1.019/17.XI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței de urgență a Guvernului nr. 200/2000
privind clasificarea, etichetarea și ambalarea substanțelor și preparatelor chimice periculoase
Parlamentul României adoptă prezenta lege.
Art. I. — Ordonanța de urgență a Guvernului nr. 200
din 9 noiembrie 2000 privind clasificarea, etichetarea și
ambalarea substanțelor și preparatelor chimice periculoase,
publicată în Monitorul Oficial al României, Partea I, nr. 593
din 22 noiembrie 2000, aprobată cu modificări prin Legea
nr. 451/2001, se modifică și se completează după cum
urmează:
1. Articolul 1 va avea următorul cuprins:
îArt. 1. — Prezenta ordonanță de urgență stabilește
cadrul legal pentru clasificarea, etichetarea și ambalarea
substanțelor și preparatelor chimice periculoase pentru om
și mediu, în vederea introducerii pe piață.“
2. La articolul 4, litera f) va avea următorul cuprins:
îf) pesticidele, destinate utilizatorului final;“.
3. La articolul 6, litera d) va avea următorul cuprins:
îd) introducere pe piață — punerea la dispoziția terților,
inclusiv importul pe teritoriul României, care este considerat
introducere pe piață în sensul prezentei ordonanțe de
urgență;“.
4. La articolul 7, literele k) și m) vor avea următorul
cuprins:
îk) substanțe și preparate sensibilizante — substanțele
și preparatele care prin inhalare sau penetrare cutanată pot
da naștere unei reacții de hipersensibilizare, iar în cazul
expunerii prelungite produc efecte adverse caracteristice;
............................................................................................
m) substanțe și preparate mutagene — substanțele și
preparatele care prin inhalare, ingestie sau penetrare
cutanată pot cauza anomalii genetice ereditare sau pot
crește frecvența acestora;“.
5. La articolul 14, partea introductivă va avea următorul
cuprins:
îArt. 14. — Introducerea pe piață a substanțelor
periculoase este permisă numai dacă sunt respectate
următoarele cerințe pentru ambalaje:“.
6. La articolul 15, partea introductivă va avea următorul
cuprins:
îArt. 15. — Introducerea pe piață a preparatelor
periculoase este permisă numai dacă sunt respectate
următoarele cerințe pentru ambalaje:“.
7. La articolul 16, partea introductivă și litera b) vor
avea următorul cuprins:
îArt. 16. — Substanțele periculoase pot fi introduse pe
piață numai dacă eticheta ambalajelor include următoarele
indicații lizibile, care nu pot fi șterse:
............................................................................................
b) numele și adresa completă, inclusiv numărul de
telefon, ale celui care răspunde de introducerea pe piață a

substanței sau preparatului chimic periculos, respectiv
producătorul, importatorul sau distribuitorul;“.
8. La articolul 17, partea introductivă va avea următorul
cuprins:
îArt. 17. — Preparatele periculoase pot fi introduse pe
piață numai dacă eticheta ambalajelor include următoarele
indicații lizibile, care nu pot fi șterse:“.
9. După articolul 19 se introduce un nou articol,
articolul 191, cu următorul cuprins:
îArt. 191. — (1) Producătorii, distribuitorii și importatorii
substanțelor periculoase incluse în IESCE, dar neincluse în
anexa nr. 2 la Normele metodologice de aplicare a
Ordonanței de urgență a Guvernului nr. 200/2000 privind
clasificarea, etichetarea și ambalarea substanțelor și
preparatelor chimice periculoase, aprobate prin Hotărârea
Guvernului nr. 490/2002, au obligația de a efectua
cercetări/desfășura investigații pentru a lua cunoștință
despre informațiile accesibile relevante privind proprietățile
acestor substanțe.
(2) Pe baza informațiilor prevăzute la alin. (1),
producătorii, distribuitorii și importatorii trebuie să ambaleze
substanțele periculoase și să le eticheteze conform
prevederilor art. 14, 16 și ale anexei nr. 1 la Normele
metodologice de aplicare a Ordonanței de urgență a
Guvernului nr. 200/2000 privind clasificarea, etichetarea și
ambalarea substanțelor și preparatelor chimice periculoase,
aprobate prin Hotărârea Guvernului nr. 490/2002.“
10. La alineatul (1) al articolului 23, după litera b) se
introduce o nouă literă, litera b1), cu următorul cuprins:
îb 1 ) monitorizează producătorii și importatorii de
substanțe și preparate chimice periculoase;“.
11. Alineatul (2) al articolului 23 va avea următorul
cuprins:
î(2) Organizarea și funcționarea Agenției Naționale
pentru Substanțe și Preparate Chimice Periculoase se
stabilesc prin hotărâre a Guvernului.“
12. După alineatul (2) al articolului 23 se introduc două
noi alineate, alineatele (3) și (4), cu următorul cuprins:
î(3) Finanțarea cheltuielilor curente și de capital ale
Agenției Naționale pentru Substanțe și Preparate Chimice
Periculoase se asigură din venituri proprii și subvenții
acordate de la bugetul de stat.
(4) Prevederile alin. (3) intră în vigoare la data de
1 ianuarie 2007.“
13. La articolul 25, după litera c) se introduce o nouă
literă, litera c1), cu următorul cuprins:
îc 1) netransmiterea informațiilor solicitate de Agenția
Națională pentru Substanțe și Preparate Chimice
Periculoase, potrivit dispozițiilor art. 23 alin. (1) lit. a);“.

3

MONITORUL OFICIAL AL ROMÂNIEI, PARTEA I, Nr. 1.019/17.XI.2005
14. Articolul 26 va avea următorul cuprins:
îArt. 26. — (1) Fapta prevăzută la art. 25 lit. a) se
sancționează cu amendă de la 5.000 lei (RON) la
10.000 lei (RON), precum și cu retragerea autorizației de
desfășurare a activităților comerciale.
(2) Faptele prevăzute la art. 25 lit. b), c) și c 1) se
sancționează cu amendă de la 10.000 lei (RON) la
15.000 lei (RON).
(3) Fapta prevăzută la art. 25 lit. d) se sancționează cu
amendă de la 5.000 lei (RON) la 10.000 lei (RON).“
15. După articolul 37 se introduce un nou articol,
articolul 371, cu următorul cuprins:
îArt. 371. — Prezenta ordonanță de urgență transpune
prevederile Directivei Consiliului 67/548/CEE privind
clasificarea, etichetarea și ambalarea substanțelor
periculoase, publicată în Jurnalul Oficial al Uniunii
Europene nr. P196 din 16 august 1967, cu modificările și
completările ulterioare, până la al șaptelea amendament, și
ale Directivei 1999/45/CE privind clasificarea, etichetarea și
ambalarea preparatelor periculoase, publicată în Jurnalul
Oficial al Uniunii Europene nr. L 200 din 30 iulie 1999.“

Art. II. — În textul Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobată
cu modificări prin Legea nr. 451/2001, următoarele
sintagme se înlocuiesc după cum urmează:
a) îMinisterul Industriei și Comerțului“ se înlocuiește cu
îMinisterul Economiei și Comerțului“;
b) îMinisterul Apelor, Pădurilor și Protecției Mediului“ se
înlocuiește cu îMinisterul Mediului și Gospodăririi Apelor“;
c) îMinisterul Muncii și Protecției Sociale“ se înlocuiește
cu îMinisterul Muncii, Solidarității Sociale și Familiei“.
Art. III. — Ordonanța de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, publicată
în Monitorul Oficial al României, Partea I, nr. 593 din
22 noiembrie 2000, aprobată cu modificări prin Legea
nr. 451/2001, cu modificările și completările aduse prin
prezenta lege, se va republica, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 10 noiembrie 2005.
Nr. 324.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței de urgență a Guvernului nr. 200/2000
privind clasificarea, etichetarea și ambalarea substanțelor
și preparatelor chimice periculoase
În temeiul prevederilor art. 77 alin. (1) și ale art. 100 alin. (1)
Constituția României, republicată,
Președintele României

din

d e c r e t e a z ă:

Articol unic. — Se promulgă Legea pentru modificarea și completarea
Ordonanței de urgență a Guvernului nr. 200/2000 privind clasificarea,
etichetarea și ambalarea substanțelor și preparatelor chimice periculoase și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 9 noiembrie 2005.
Nr. 1.077.

4

MONITORUL OFICIAL AL ROMÂNIEI, PARTEA I, Nr. 1.019/17.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea atestării localității Câmpulung Moldovenesc, județul Suceava,
ca stațiune turistică de interes național
În temeiul art. 108 din Constituția României, republicată, al art. 10 din Ordonanța Guvernului nr. 58/1998 privind
organizarea și desfășurarea activității de turism în România, aprobată cu modificări și completări prin Legea nr. 755/2001,
cu modificările ulterioare, și al art. 5 din Hotărârea Guvernului nr. 1.122/2002 pentru aprobarea condițiilor și a procedurii
de atestare a stațiunilor turistice, precum și pentru declararea unor localități ca stațiuni turistice de interes național,
respectiv local, cu completările ulterioare,
Guvernul României adoptă prezenta hotărâre.
Art. 1. — Se aprobă atestarea localității Câmpulung
Moldovenesc, județul Suceava, ca stațiune turistică de
interes național.
Art. 2. — Punctul 12 al secțiunii îStațiuni turistice de
interes local“ din anexa nr. 2 la Hotărârea Guvernului
nr. 1.122/2002 pentru aprobarea condițiilor și a procedurii

de atestare a stațiunilor turistice, precum și pentru
declararea unor localități ca stațiuni turistice de interes
național, respectiv local, publicată în Monitorul Oficial al
României, Partea I, nr. 770 din 23 octombrie 2002, cu
completările ulterioare, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 27 octombrie 2005.
Nr. 1.324.

GUVERNUL ROMÂNIEI

HOTĂRÂRE
privind numirea Comisiei pentru efectuarea cercetării prealabile în vederea declarării
utilității publice pentru lucrarea de interes național îReabilitarea liniei de cale ferată
București Băneasa—Fetești, componentă a Coridorului IV paneuropean,
pentru circulația trenurilor cu viteza maximă de 160 km/h“
În temeiul art. 108 din Constituția României, republicată, și al art. 9 din Legea nr. 33/1994 privind exproprierea
pentru cauză de utilitate publică,
Guvernul României adoptă prezenta hotărâre.
Articol unic. — Se numește Comisia pentru
efectuarea cercetării prealabile în vederea declarării
utilității publice pentru lucrarea de interes național
îReabilitarea liniei de cale ferată București Băneasa—

Fetești, componentă a Coridorului IV paneuropean,
pentru circulația trenurilor cu viteza maximă de 160 km/h“,
în componența prevăzută în anexa care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU

București, 27 octombrie 2005.
Nr. 1.325.

Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu

MONITORUL OFICIAL AL ROMÂNIEI, PARTEA I, Nr. 1.019/17.XI.2005

5
ANEXĂ

COMISIA

pentru efectuarea cercetării prealabile în vederea declarării utilității publice pentru lucrarea de interes național
îReabilitarea liniei de cale ferată București Băneasa — Fetești, componentă a Coridorului IV paneuropean,
pentru circulația trenurilor cu viteza maximă de 160 km/h“
Președinte: Ioan Andreica
secretar de stat, Ministerul Transporturilor, Construcțiilor și Turismului
Membri:
Vasile Olievschi
director general, Direcția generală de transport feroviar, Ministerul
Transporturilor, Construcțiilor și Turismului
Elena Camelia Dobroteanu director, Direcția generală de programare bugetară și coordonarea politicilor
publice sectoriale, Ministerul Finanțelor Publice
Adriean Videanu
primarul general al municipiului București
Doru Laurian Bădulescu
președintele Consiliului Județean Ilfov
Răducu Filipescu
președintele Consiliului Județean Călărași
Vasile Silvan Ciupercă
președintele Consiliului Județean Ialomița
Adrian Bold
arhitectul-șef al municipiului București, șeful Direcției urbanism și amenajarea
teritoriului
Elena Maican
arhitectul-șef al județului Ilfov
Adrian Lascăr
arhitectul-șef al județului Călărași
Niculina Negoiță
arhitectul-șef al județului Ialomița
Victor Grigorescu
director, Oficiul de Cadastru și Publicitate Imobiliară al Municipiului București
Ruxandra Ghiba
director, Oficiul de Cadastru și Publicitate Imobiliară al Județului Ilfov
Ion Năbârgeac
director, Oficiul de Cadastru și Publicitate Imobiliară al Județului Călărași
Elena Brăiala
director, Oficiul de Cadastru și Publicitate Imobiliară al Județului Ialomița
Andrei Ioan Chiliman
primarul sectorului 1, municipiul București
Neculai Onțanu
primarul sectorului 2, municipiul București
Petruș Câmpulungeanu
primarul comunei Pantelimon, județul Ilfov
Valentin Condu
primarul comunei Dobroești, județul Ilfov
Florentin Costel Pandele
primarul comunei Voluntari, județul Ilfov
Florea Tănase
primarul comunei Brănești, județul Ilfov
Dorel Dorobanțu
primarul orașului Fundulea, județul Călărași
Ileana Ion
primarul orașului Lehliu-Gară, județul Călărași
Petre Dinei
primarul comunei Belciugatele, județul Călărași
Constantin Chirică
primarul comunei Tămădău Mare, județul Călărași
Nicolae Marcu
primarul comunei Sărulești, județul Călărași
Corneliu Alexandru
primarul comunei Ileana, județul Călărași
Constantin Giurea
primarul comunei Nicolae Bălcescu, județul Călărași
Nicolae Matei
primarul comunei Lehliu, județul Călărași
Iulian Iacomi
primarul comunei Dor Mărunt, județul Călărași
Daniel Moldoveanu
primarul comunei Dragoș Vodă, județul Călărași
Marian Varză
primarul comunei Dragalina, județul Călărași
Tudorel Damian
primarul comunei Perișoru, județul Călărași
Nicolae Pandea
primarul comunei Ștefan cel Mare, județul Călărași
Radu Văcurus
primarul municipiului Fetești, județul Ialomița
GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului pe anul 2005
din Fondul de rezervă bugetară la dispoziția Guvernului, prevăzut în bugetul de stat pe anul 2005,
în vederea efectuării plăților reprezentând obligații de natură fiscală aferente anului 2005,
rezultate din executarea contractului comercial de închiriere de licențe,
referitor la produsele Microsoft
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului
Secretariatului General al Guvernului pe anul 2005 din
Fondul de rezervă bugetară la dispoziția Guvernului,
prevăzut în bugetul de stat pe anul 2005, cu suma de

5.150 mii lei (RON), la capitolul 51.01 îAutorități publice“,
titlul îCheltuieli materiale și servicii“, în vederea efectuării
plăților reprezentând obligații de natură fiscală aferente
anului 2005, rezultate din executarea contractului comercial

6

MONITORUL OFICIAL AL ROMÂNIEI, PARTEA I, Nr. 1.019/17.XI.2005

de închiriere de licențe, referitor la produsele Microsoft, în
conformitate cu prevederile Hotărârii Guvernului
nr. 470/2004 pentru atribuirea competenței Secretariatului
General al Guvernului de a semna contractul comercial de
închiriere de licențe referitor la produsele Microsoft și ale
Hotărârii Guvernului nr. 1.778/2004 pentru atribuirea
competenței Secretariatului General al Guvernului de a
semna extinderea contractului comercial de închiriere de

licențe, încheiat la data de 15 aprilie 2004, pentru
produsele educaționale Microsoft.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Secretariatului General
al Guvernului pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.326.

GUVERNUL ROMÂNIEI

HOTĂRÂRE
pentru aprobarea amendamentelor convenite prin schimb de scrisori, semnate la București
la 20 și 28 iulie 2005, precum și la Washington la 2 și 4 august 2005, între Guvernul României
și Banca Internațională pentru Reconstrucție și Dezvoltare, la Acordul de împrumut dintre România
și Banca Internațională pentru Reconstrucție și Dezvoltare privind finanțarea Proiectului
de închidere a minelor și de atenuare a impactului social, în valoare de 44,5 milioane dolari S.U.A.,
semnat la București la 13 octombrie 1999
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 5 alin. (3) din Ordonanța Guvernului nr. 11/2000 pentru ratificarea Acordului de împrumut dintre România și Banca
Internațională pentru Reconstrucție și Dezvoltare privind finanțarea Proiectului de închidere a minelor și de atenuare a
impactului social, în valoare de 44,5 milioane dolari S.U.A., semnat la București la 13 octombrie 1999, aprobată cu
modificări prin Legea nr. 168/2000, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă amendamentele convenite
prin schimb de scrisori*), semnate la București la 20 și
28 iulie 2005, precum și la Washington la 2 și 4 august
2005, între Guvernul României și Banca Internațională
pentru Reconstrucție și Dezvoltare, la Acordul de împrumut
dintre România și Banca Internațională pentru Reconstrucție

și Dezvoltare privind finanțarea Proiectului de închidere a
minelor și de atenuare a impactului social, în valoare de
44,5 milioane dolari S.U.A., semnat la București la
13 octombrie 1999, ratificat prin Ordonanța Guvernului
nr. 11/2000, aprobată cu modificări prin Legea
nr. 168/2000, cu modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Claudiu Doltu,
secretar de stat
p. Ministrul economiei și comerțului,
Iuliu Winkler,
ministru delegat pentru comerț
p. Ministrul afacerilor externe,
Valentin Naumescu,
secretar de stat
București, 3 noiembrie 2005.
Nr. 1.353.
*) Conținutul scrisorilor reprezintă traducerea oficială din limba engleză.

7

MONITORUL OFICIAL AL ROMÂNIEI, PARTEA I, Nr. 1.019/17.XI.2005
ROMÂNIA
MINISTERUL FINANȚELOR PUBLICE

20 iulie 2005
Către: Anand K. Seth, director de țară
Unitatea de țară Europa de Sud și Centrală
Banca Mondială
Fax: 385.1.235.72.93
De la: Dragoș Neacșu, secretar de stat
Fax: 4021.312.67.92
Referitor la: Proiectul de închidere a minelor și de atenuare a impactului social — Împrumut nr. 4509 RO
Stimate domn,
Ca urmare a analizei efectuate de ultima misiune a Băncii Internaționale pentru Reconstrucție și Dezvoltare cu
reprezentanții Împrumutatului și ai Unității de management al proiectului, la solicitarea Ministerului Economiei și
Comerțului, vă rugăm să fiți de acord cu amendarea anexei nr. 1 la acordul de împrumut menționat mai sus.
Amendarea va consta în realocarea a 53.003 dolari S.U.A. de la categoria (1) îLucrări (cu excepția părții B1 a
Proiectului)“ și a 36.997 dolari S.U.A. de la categoria (2) îBunuri (cu excepția părții B1 a Proiectului)“ după cum
urmează: 90.000 dolari S.U.A. la categoria (3) îServicii de consultanță și pregătire“.
Această realocare se datorează în principal economiilor aferente subiectului îReparații ale centrelor de afaceri“ din
cadrul părții B a Proiectului și achizițiilor de mobilier și echipamente destinate centrelor de afaceri, prevăzute la partea B
a Proiectului.
Majorarea categoriei (3) va asigura servicii de management pentru centrele de afaceri de la 30 iunie 2005 până
în decembrie 2005, după care vor fi încredințate noi contracte în cadrul noului proiect de închidere a minelor, refacere a
mediului și regenerare socioeconomică.
Vă transmitem anexat anexa nr. 1 propusă.
În speranța că solicitarea noastră se va bucura de înțelegerea și susținerea dumneavoastră, așteptăm un răspuns
cât mai curând din partea dumneavoastră.
Cu stimă,
Dragoș Neacșu,
secretar de stat
Copii pentru:
Owaise Saadat, manager de țară, Reprezentanța Băncii Mondiale, România
Mark C. Woodward, lider echipă
John Strongman, colider echipă
Anis A. Dani, colider echipă
ANEXA Nr. 1
TRAGEREA SUMELOR DIN ÎMPRUMUT

A. Generalități
1. Tabelul de mai jos precizează categoriile de articole care vor fi finanțate din sumele împrumutului, alocarea
sumelor împrumutului pe fiecare categorie și procentul cheltuielilor pentru pozițiile care vor fi astfel finanțate din fiecare
categorie:
Categoria

(1) Lucrări (cu excepția părții B1 a Proiectului)
(2) Bunuri (cu excepția părții B1 a Proiectului)

(3)
(4)
(5)
(6)

Servicii de consultanță și pregătire
Credite în cadrul părții B1 a Proiectului
Plăți stimulative în cadrul părții B3 a Proiectului
Costuri operaționale adiționale

(7) Avans pentru pregătirea Proiectului
(8) Granturi pentru subproiecte pentru S.D.S.C.M.
(9) Nealocate
TOTAL:

Suma alocată
din împrumut (exprimată
în dolari S.U.A.)

15.855.145
2.705.787

9.441.110
5.100.000
4.350.000
1.653.058
77.179,45
5.000.000
317.720,55
44.500.000

Procentul din cheltuielile care vor fi finanțate

78%
100% din cheltuielile externe, 100% din
cheltuielile locale (costuri franco-uzină)
și 85% din cheltuielile locale pentru alte
articole achiziționate pe plan local
100%
100%
100%
100% (cu excepția bunurilor produse pe
plan local — 85%)
Suma datorată în cadrul secțiunii
2.02 b) din acest acord
100%

8

MONITORUL OFICIAL AL ROMÂNIEI, PARTEA I, Nr. 1.019/17.XI.2005
ROMÂNIA
MINISTERUL FINANȚELOR PUBLICE

28 iulie 2005
Către: Mark C. Woodward, lider echipă, specialist superior dezvoltare socială
Unitatea de Dezvoltare Socială și de Mediu Sustenabilă
Regiunea Europa și Asia Centrală
Banca Mondială
Fax: 1 202 614-0696
De la: Ștefan Petrescu, director general
Fax: 4021.312.67.92
Referitor la: Proiectul de închidere a minelor și de atenuare a impactului social — Împrumut nr. 4509 RO
Proiectul de închidere a minelor, refacere a mediului și regenerare socioeconomică — Împrumut
nr. 4759 RO
Stimate domnule Woodward,
Ca urmare a discuțiilor ce au avut loc la București, pe parcursul ultimei misiuni a Băncii Internaționale pentru
Reconstrucție și Dezvoltare și a Analizei comune a realizărilor, în baza recentei corespondențe prin poștă electronică
între reprezentanții Băncii și cei ai UMP-RSE, transmisă în copie reprezentanților ministerului nostru, am dori să ne
furnizați o interpretare oficială a ultimei fraze de la punctul 12 al Minutei negocierii pentru noul împrumut (4759 RO):
îDelegația română a întrebat dacă obligațiile contractuale eligibile conform Împrumutului privind închiderea minelor
și atenuarea impactului social pot fi finanțate, dacă este necesar, din noul împrumut, iar reprezentanții Băncii au confirmat
că acest lucru este posibil.“
Cu alte cuvinte, am dori să știm care sunt condițiile în care plățile în cadrul unui contract încheiat în baza
Împrumutului nr. 4509, ce nu pot fi efectuate integral până la data limită de tragere din sumele acestui împrumut și
pentru care serviciile, lucrările etc. nu au fost prestate până la acea dată, pot continua să fie plătite din sumele
următorului împrumut (4759).
Explicația dumneavoastră va fi luată în considerare la finalizarea Acordului de împrumut subsidiar aferent celui
de-al doilea împrumut, precum și la amendarea acordurilor de împrumut subsidiare aferente primului împrumut.
Am aprecia foarte mult răspunsul dumneavoastră prompt și detaliat.
Cu stimă,
Ștefan Petrescu,
director general

Copie pentru: Carmen Arhip, funcționar operațional, Reprezentanța Băncii Mondiale, România

BANCA MONDIALĂ
BANCA INTERNAȚIONALĂ PENTRU RECONSTRUCȚIE ȘI DEZVOLTARE

2 august 2005
Asociația Internațională pentru Dezvoltare
Biroul Regional Europa de Sud și Centrală
Trg J. F. Kennedya 6B
Zagreb 10000, Croația
Telefon: (385)1235-7222
Fax: (385)1235-7293
Excelenței Sale Dragoș Neacșu, secretar de stat
Ministerul Finanțelor Publice
București, România
România — Proiectul de închidere a minelor și de atenuare a impactului social (Acordul de împrumut nr. 4509 RO) —
Realocarea sumelor din împrumut
Stimate domnule Neacșu,
Facem referire la Acordul de împrumut din data de 13 octombrie 1999 dintre Banca Internațională pentru
Reconstrucție și Dezvoltare (Banca) și România (Împrumutatul), așa cum a fost amendat.
Am primit scrisoarea dumneavoastră din data de 20 iulie 2005, prin care ne solicitați realocarea sumelor în
cadrul împrumutului. Ne face plăcere să fim de acord cu solicitarea dumneavoastră. De aceea, Banca realocă prin
prezenta scrisoare sumele împrumutului, astfel cum sunt prezentate în tabelul de la paragraful 1 al anexei nr. 1 la
acordul de împrumut, după cum urmează:

9

MONITORUL OFICIAL AL ROMÂNIEI, PARTEA I, Nr. 1.019/17.XI.2005

53.003 dolari S.U.A. de la categoria (1) îLucrări (cu excepția părții B1 a Proiectului)“ și 36.997 dolari S.U.A. de
la categoria (2) îBunuri (cu excepția părții B1 a Proiectului)“ la categoria (3) îServicii de consultanță și pregătire“.
În consecință, sumele alocate în prezent diferitelor categorii sunt prezentate în anexa la această scrisoare.
Această realocare intră în vigoare la data acestei scrisori.
Cu stimă,
Anand K. Seth,
director de țară,
Unitatea de țară Europa de Sud și Centrală
Europa și Regiunea Asia Centrală

Copii pentru:
Ionel Popescu, ministrul finanțelor publice
București, România
Codruț Ioan Șereș, ministrul economiei și comerțului
București, România
Ionel Mantog, secretar de stat
Ministerul Economiei și Comerțului
București, România
Carmen Ghiță
Ministerul Finanțelor Publice
București, România
Radu Iacob
Ministerul Economiei și Comerțului
București, România
Nicolae Turdean
Ministerul Economiei și Comerțului
București, România
Marius Vitionescu
Agenția Națională de Dezvoltare și Implementare a Programelor de Reconstrucție pentru Regiunile Miniere
București, România
Adrianus Melkert, director executiv
Banca Mondială
ANEXA Nr. 1
TRAGEREA SUMELOR DIN ÎMPRUMUT

1. Tabelul de mai jos precizează categoriile de articole care vor fi finanțate din sumele împrumutului, alocarea
sumelor împrumutului pe fiecare categorie și procentul cheltuielilor pentru pozițiile care vor fi astfel finanțate din fiecare
categorie:
Categoria

(1) Lucrări (cu excepția părții B1 a Proiectului)
(2) Bunuri (cu excepția părți B1 a Proiectului)

(3)
(4)
(5)
(6)

Servicii de consultanță și pregătire
Credite în cadrul părții B1 a Proiectului
Plăți stimulative în cadrul părții B3 a Proiectului
Costuri operaționale adiționale

(7) Avans pentru pregătirea Proiectului
(8) Granturi pentru subproiecte pentru S.D.S.C.M.
(9) Nealocate
TOTAL:

Suma alocată
din împrumut (exprimată
în dolari S.U.A.)

15.855.145
2.705.787

9.441.110
5.100.000
4.350.000
1.653.058
77.179,45
5.000.000
317.720,55
44.500.000

Procentul din cheltuielile care vor fi finanțate

78%
100% din cheltuielile externe, 100% din
cheltuielile locale (costuri franco-uzină)
și 85% din cheltuielile locale pentru alte
articole achiziționate pe plan local
100%
100%
100%
100% (cu excepția bunurilor produse pe
plan local — 85%)
Suma datorată în cadrul secțiunii
2.02 b) din acest acord
100%

10

MONITORUL OFICIAL AL ROMÂNIEI, PARTEA I, Nr. 1.019/17.XI.2005

BANCA MONDIALĂ
BANCA INTERNAȚIONALĂ PENTRU
RECONSTRUCȚIE ȘI DEZVOLTARE

Str. H 1818, N.W. Washington DC
20433 S.U.A.

(202) 477-1234
Adresa poștală: INTBAFRAD
Adresa poștală: INDEVAS

Asociația de Dezvoltare Internațională
4 august 2005
Domnului Ștefan Petrescu, director general
Ministerul Finanțelor Publice
București, România
Referitor la: Proiectul de închidere a minelor și de atenuare a impactului social (4509 RO)
Proiectul de închidere a minelor, refacere a mediului și regenerare socioeconomică (4759 RO)
Stimate domnule Petrescu,
Vă mulțumesc pentru scrisoarea dumneavoastră din data de 28 iulie 2005, referitoare la împrumuturile nr. 4509 și
4759. Proiectul de închidere a minelor și de atenuare a impactului social este programat a se încheia la data de 30 iunie
2006. În consecință, ați dorit să cunoașteți condițiile în care plățile contractate în cadrul primului împrumut pot fi efectuate
din cel de-al doilea împrumut, odată ce primul împrumut se încheie.
Prin această scrisoare confirmăm că am stabilit că obligațiile contractuale ce sunt în prezent eligibile în cadrul
Proiectului de închidere a minelor și de atenuare a impactului social (4509 RO) vor continua să fie cheltuieli eligibile pe
parcursul implementării Proiectului de închidere a minelor, refacere a mediului și regenerare socioeconomică (4759 RO),
dacă acestea respectă integral condițiile privind achizițiile. Ca răspuns la întrebarea dumneavoastră concretă, nu există
condiții speciale de aplicabilitate. Tot ce trebuie să faceți este ca, la momentul potrivit, să începeți să utilizați fondurile din
cel de-al doilea proiect.
Cu stimă,
Mark C. Woodward,
specialist superior dezvoltare socială
Unitatea de Dezvoltare Socială și de Mediu Sustenabilă
Regiunea Europa și Asia Centrală

GUVERNUL ROMÂNIEI

HOTĂRÂRE
privind aprobarea stemei municipiului Slatina, județul Olt
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema municipiului Slatina, județul Olt,
prevăzută în anexa nr. 1.
(2) Descrierea elementelor însumate ale stemei și semnificațiile
acestora sunt prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 10 noiembrie 2005.
Nr. 1.368.

11

MONITORUL OFICIAL AL ROMÂNIEI, PARTEA I, Nr. 1.019/17.XI.2005

ANEXA Nr. 2

ANEXA Nr. 1
STEMA

DESCRIEREA ȘI SEMNIFICAȚIILE

municipiului Slatina, județul Olt

elementelor însumate ale stemei municipiului Slatina,
județul Olt
Descrierea stemei:
Stema municipiului Slatina, potrivit anexei nr. 1, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, se află un turn
crenelat, de argint, cu o poartă neagră arcuită și zăbrelită,
dotat cu trei ferestre negre, însoțit de un soare în dreapta
și de o semilună crai-nou în stânga, ambele de aur.
În partea inferioară, în câmp roșu, se află un pod de
aur, cu trei deschideri și o balustradă metalică cu cinci
arce, peste unde de argint, umbrite negru, ieșind din vârful
scutului.
Scutul este trimbrat de o coroană murală de argint cu
șapte turnuri crenelate.
Semnificațiile elementelor însumate:
Turnul simbolizează punctul de pază și vamă al
localității, fapt menționat într-un act oficial emis de Vlaicu
Vodă în anul 1368 pentru negustorii brașoveni.
Cele două astre, soarele și luna, care flanchează turnul,
semnifică lumină, fertilitate, libertate, respectiv veșnicie,
creștere și cunoaștere.
Podul peste râul Olt reprezintă importanța localității în
traficul comercial și de călători.
Coroana murală cu șapte turnuri crenelate semnifică
faptul că localitatea are rangul de municipiu, reședință de
județ.

GUVERNUL ROMÂNIEI

HOTĂRÂRE
privind aprobarea stemei municipiului Sebeș, județul Alba
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema municipiului Sebeș, județul Alba,
prevăzută în anexa nr. 1.
(2) Descrierea elementelor însumate ale stemei și semnificațiile
acestora sunt prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 10 noiembrie 2005.
Nr. 1.369.

12

MONITORUL OFICIAL AL ROMÂNIEI, PARTEA I, Nr. 1.019/17.XI.2005
ANEXA Nr. 2

ANEXA Nr. 1
STEMA

DESCRIEREA ȘI SEMNIFICAȚIILE

municipiului Sebeș, județul Alba

elementelor însumate ale stemei municipiului Sebeș,
județul Alba
Descrierea stemei:
Stema municipiului Sebeș, potrivit anexei nr. 1, se
compune dintr-un scut triunghiular cu marginile rotunjite.
În câmp roșu se află un leu rampant, de aur, cu capul
și trupul în profil, ridicat pe labele din spate.
Leul poartă o coroană foliată, numită în heraldica
transilvăneană Corona Regia.
Scutul este trimbrat de o coroană murală de argint cu
cinci turnuri crenelate.
Semnificațiile elementelor însumate:
Smalțul roșu al scutului simbolizează autonomia locală
constituțională.
Leul de aur reprezintă puterea, îndrăzneala,
generozitatea și independența.
Coroana foliată semnifică statutul de oraș liber regal.
Coroana murală cu cinci turnuri crenelate semnifică
faptul că localitatea are rangul de municipiu.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea repartizării pe județe a volumului maxim de masă lemnoasă pe picior
care poate fi recoltată în anul 2006 din pădurile proprietate publică a unităților
administrativ-teritoriale, din pădurile proprietate privată a persoanelor juridice de drept privat,
din pădurile proprietate privată a persoanelor fizice și din vegetația forestieră situată pe terenuri
din afara fondului forestier național
În temeiul art. 1 alin. (3) din Hotărârea Guvernului nr. 789/2005 privind aprobarea volumului maxim de masă
lemnoasă care poate fi recoltată în anul 2006,
în baza prevederilor art. 9 alin. (6) din Hotărârea Guvernului nr. 155/2005 privind organizarea și funcționarea
Ministerului Agriculturii, Pădurilor și Dezvoltării Rurale, cu modificările și completările ulterioare,
având în vedere Referatul de aprobare nr. 162.219 din 2 noiembrie 2005,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă repartizarea pe județe a volumului
maxim de masă lemnoasă pe picior care poate fi recoltată
în anul 2006 din pădurile proprietate publică a unităților
administrativ-teritoriale, prevăzută în anexa nr. 1.
Art. 2. — Se aprobă repartizarea pe județe a volumului
maxim de masă lemnoasă pe picior care poate fi recoltată

în anul 2006 din pădurile proprietate privată a persoanelor
juridice de drept privat, prevăzută în anexa nr. 2.
Art. 3. — Se aprobă repartizarea pe județe a volumului
maxim de masă lemnoasă pe picior care poate fi recoltată
în anul 2006 din pădurile proprietate privată a persoanelor
fizice, prevăzută în anexa nr. 3.

MONITORUL OFICIAL AL ROMÂNIEI, PARTEA I, Nr. 1.019/17.XI.2005
Art. 4. — Se aprobă repartizarea pe județe a volumului
maxim de masă lemnoasă pe picior care poate fi recoltată
în anul 2006 din vegetația forestieră situată pe terenuri din
afara fondului forestier național, prevăzută în anexa nr. 4.
Art. 5. — Anexele nr. 1—4*) fac parte integrantă din
prezentul ordin.
Art. 6. — (1) Repartizarea pe deținători a volumelor
maxime de masă lemnoasă pe picior prevăzute în anexele
nr. 1—4 se aprobă de către inspectoratele teritoriale de
regim silvic și de vânătoare, pe baza fundamentării
realizate prin analiza și prelucrarea datelor din
amenajamentele silvice, studiile sumare de amenajare și
studiile de transformare a pășunilor împădurite, aprobate de
autoritatea publică centrală care răspunde de silvicultură
sau pe baza hotărârilor Conferinței a II-a de amenajare,
pentru amenajamentele silvice neavizate, prin aplicarea
următoarelor procente:
a) 87% din posibilitatea anuală stabilită prin
amenajamentele silvice avizate sau pe baza hotărârilor
Conferinței a II-a de amenajare, pentru amenajamentele
silvice neavizate;
b) 71% din volumul de recoltat stabilit prin studiile
sumare de amenajare aprobate conform legii;
c) 77% din volumul anual de recoltat stabilit prin studiile
de transformare aprobate.

13

(2) Este interzisă alăturarea parchetelor, în cazul
studiilor sumare de amenajare, în alte condiții decât cele
prevăzute de normele tehnice silvice.
(3) Este interzisă alocarea cotei de tăiere de către
inspectoratele teritoriale de regim silvic și de vânătoare pe
baza altor documente decât cele care au servit la
fundamentarea volumelor de masă lemnoasă prezentate în
anexele nr. 1—4, cu excepția situațiilor care determină
recoltarea produselor accidentale apărute după data intrării
în vigoare a prezentului ordin și numai după realizarea
precomptărilor impuse de normele tehnice silvice.
(4) Repartizarea pe deținători a volumelor de masă
lemnoasă pe picior prevăzute în anexa nr. 3 se face de
către inspectoratele teritoriale de regim silvic și de
vânătoare, numai cu avizul secretarului de stat pentru
păduri din cadrul Ministerului Agriculturii, Pădurilor și
Dezvoltării Rurale, emis în baza fundamentării lunare
transmise de acestea.
Art. 7. — Direcția generală pentru controlul aplicării
regimului silvic și control cinegetic împreună cu structurile
teritoriale abilitate din cadrul Ministerului Agriculturii,
Pădurilor și Dezvoltării Rurale controlează respectarea
prevederilor prezentului ordin.
Art. 8. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 8 noiembrie 2005.
Nr. 1.198.
*) Anexele 1—4 sunt reproduse în facsimil.
ANEXA Nr. 1
REPARTIZAREA PE JUDEȚE

a volumului maxim de masă lemnoasă pe picior care poate fi recoltată în anul 2006
din pădurile proprietate publică a unităților administrativ-teritoriale

14

MONITORUL OFICIAL AL ROMÂNIEI, PARTEA I, Nr. 1.019/17.XI.2005

ANEXA Nr. 2
REPARTIZAREA PE JUDEȚE

a volumului maxim de masă lemnoasă pe picior care poate fi recoltată în anul 2006
din pădurile proprietate privată a persoanelor juridice de drept privat

MONITORUL OFICIAL AL ROMÂNIEI, PARTEA I, Nr. 1.019/17.XI.2005

15
ANEXA Nr. 3

REPARTIZAREA PE JUDEȚE

a volumului maxim de masă lemnoasă pe picior care poate fi recoltată în anul 2006
din pădurile proprietate privată a persoanelor fizice

ANEXA Nr. 4
REPARTIZAREA PE JUDEȚE

a volumului maxim de masă lemnoasă pe picior care poate fi recoltată în anul 2006
din vegetația forestieră situată pe terenuri din afara fondului forestier național

16

MONITORUL OFICIAL AL ROMÂNIEI, PARTEA I, Nr. 1.019/17.XI.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.019/17.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064317]
ISSN 1453—4495

