Anul 173 (XVII) — Nr. 871

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 28 septembrie 2005

SUMAR

Nr.

Pagina

6

454.

— Decizie privind numirea domnului Dan Petrescu
în funcția de secretar de stat la Departamentul
justiție și administrare internă din cadrul Cancelariei
Primului-Ministru.........................................................

6–7

455.

— Decizie privind eliberarea domnului Octavian
Costescu din funcția de consilier de stat în cadrul
Cancelariei Primului-Ministru.....................................

7

456.

2–4

— Decizie privind eliberarea domnului Dan
Petrescu din funcția de consilier de stat în cadrul
Cancelariei Primului-Ministru.....................................

— Decizie privind numirea domnului Ludovic
Fodor în funcția de consilier de stat în cadrul
Cancelariei Primului-Ministru.....................................

7

— Decizie privind numirea doamnei Ceușan Elena
Ramona în funcția de consilier personal în cadrul
Cancelariei Primului-Ministru — Cabinetul PrimuluiMinistru.......................................................................

8

— Decizie privind eliberarea, la cerere, a
domnului Mihail Ciulcov din funcția publică de
secretar general al Ministerului Muncii, Solidarității
Sociale și Familiei .....................................................

8

DECIZII ALE PRIMULUI-MINISTRU
448.

451.

452.

Pagina

453.

DECIZII ALE CURȚII CONSTITUȚIONALE
Decizia nr. 446 din 15 septembrie 2005 referitoare la
excepția de neconstituționalitate a dispozițiilor
art. 3 și 8 din Ordonanța de urgență a Guvernului
nr. 117/2003 privind preluarea activității jurisdicționale
și a personalului instanțelor Curții de Conturi de
către instanțele judecătorești, în special, precum și
a ordonanței, în ansamblul său, sub aspectele
criticate .......................................................................

Nr.

— Decizie privind delegarea atribuțiilor de aprobare
a deplasărilor externe, a rapoartelor de activitate
aferente acestor deplasări și a informărilor din
domeniul specific de activitate, aparținând
autorităților publice aflate în coordonarea directă a
primului-ministru .........................................................

5

— Decizie privind eliberarea domnului Petru Pană
din funcția de șef al Oficiului Central de Stat
pentru Probleme Speciale ........................................

5

— Decizie privind numirea domnului Adrian
Mironescu în funcția de șef al Oficiului Central de
Stat pentru Probleme Speciale ................................

6

457.

458.

2

MONITORUL OFICIAL AL ROMÂNIEI, PARTEA I, Nr. 871/28.IX.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 446
din 15 septembrie 2005

referitoare la excepția de neconstituționalitate a dispozițiilor art. 3 și 8 din Ordonanța de urgență
a Guvernului nr. 117/2003 privind preluarea activității jurisdicționale și a personalului instanțelor
Curții de Conturi de către instanțele judecătorești, în special, precum și a ordonanței,
în ansamblul său, sub aspectele criticate
Ioan Vida
— președinte
Nicolae Cochinescu
— judecător
Aspazia Cojocaru
— judecător
Kozsokár Gábor
— judecător
Acsinte Gaspar
— judecător
Ion Predescu
— judecător
Petre Ninosu
— judecător
Șerban Viorel Stănoiu
— judecător
Ion Tiucă
— procuror
Valentina Bărbățeanu
— magistrat-asistent
Pe rol se află soluționarea excepției de neconstituționalitate a prevederilor art. 3 și 8 din Ordonanța de
urgență a Guvernului nr. 117/2003 privind preluarea
activității jurisdicționale și a personalului instanțelor Curții de
Conturi de către instanțele judecătorești, precum și a
ordonanței menționate, în integralitatea sa, excepție ridicată
de Alexandru Ilinca în Dosarul nr. 111/2005/CCA al Curții
de Apel Târgu Mureș — Secția comercială și de
contencios administrativ.
La apelul nominal răspunde partea Societatea Națională
de Gaze Naturale îRomgaz“ — S.A., prin consilier juridic
cu delegație la dosar, dl Dan Claudiu Ilinca, constatându-se
lipsa autorului excepției și a celorlalte părți, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Societății Naționale de Gaze
Naturale îRomgaz“ — S.A., care solicită admiterea
acesteia. Arată că participarea procurorilor financiari ca
procurori de ședință în cauzele rezultate din activitatea
Curții de Conturi este contrară dispozițiilor art. 131 din
Constituție. Consideră că art. 8 din ordonanța criticată este
neconstituțional, întrucât nu prevede un termen pentru
preluarea procurorilor financiari de către Ministerul Public,
ceea ce conduce la concluzia lipsei elementului de urgență
necesar pentru reglementarea prin astfel de ordonanțe. Mai
arată că Ordonanța de urgență a Guvernului nr. 117/2003
este neconstituțională în integralitatea sa, deoarece
contravine prevederilor art. 115 alin. (6) din Constituție,
care stabilește că ordonanțele de urgență nu pot afecta
regimul instituțiilor fundamentale ale statului.
Reprezentantul Ministerului Public pune concluzii de
respingere ca inadmisibilă a excepției de neconstituționalitate. Apreciază că textele de lege ce constituie
obiectul excepției nu au legătură cu soluționarea cauzei în
cadrul căreia a fost invocată excepția, motiv pentru care
devin incidente prevederile art. 29 alin. (1) din Legea
nr. 47/1992.

C U R T E A,

având în vedere actele și lucrările dosarului, constată
următoarele:
Prin Încheierea din 28 aprilie 2005, pronunțată în
Dosarul nr. 111/2005/CCA, Curtea de Apel Târgu Mureș —
Secția comercială și de contencios administrativ a sesizat
Curtea Constituțională cu excepția de neconstituționalitate
a prevederilor art. 3 și 8 din Ordonanța de urgență a
Guvernului nr. 117/2003 privind preluarea activității
jurisdicționale și a personalului instanțelor Curții de
Conturi de către instanțele judecătorești.
Excepția de neconstituționalitate a fost ridicată de
contestatorul Alexandru Ilinca într-o cauză civilă având ca
obiect soluționarea unei contestații în anularea deciziei prin
care Curtea de Apel Târgu Mureș — Secția comercială și
de contencios administrativ a respins recursul declarat
împotriva unor încheieri pronunțate de Colegiul Jurisdicțional
al Camerei de Conturi a Județului Mureș.
În motivarea excepției de neconstituționalitate autorul
acesteia susține că art. 3 din Ordonanța de urgență a
Guvernului nr. 117/2003 este contrar art. 131 din
Constituție, întrucât din norma constituțională rezultă că înu
pot exista și nu pot să-și desfășoare activitatea «procurori
financiari», ci doar procurori, organizați în parchete, care
funcționează pe lângă instanțele de judecată“. Consideră că
art. 8 din ordonanță, îatât în forma inițială, cât și în cea
actuală, în urma modificării prin Legea nr. 49/2004“, încalcă
prevederile art. 115 alin. (5) din Constituție. Aceasta,
deoarece cuprinde dispoziții care urmează să se aplice în
viitor, la o dată nespecificată, nedeterminată și
nedeterminabilă, neexistând situația excepțională care să
confere Guvernului legitimitatea emiterii de ordonanțe de
urgență, prin delegare legislativă. În acest sens
menționează Decizia nr. 83/1998, prin care Curtea
Constituțională a admis excepția de neconstituționalitate a
Ordonanței de urgență a Guvernului nr. 22/1997 pentru
modificarea și completarea Legii administrației publice locale
nr. 69/1991, cu motivarea că îNici existența unei situații
excepționale, nici necesitatea instituirii de urgență a
măsurilor prevăzute în ordonanță nu pot fi reținute“. De
asemenea, autorul excepției consideră că îse impune
verificarea integrală a constituționalității“ Ordonanței de
urgență a Guvernului nr. 117/2003, întrucât la data intrării
sale în vigoare era aplicabilă Constituția României în forma
anterioară revizuirii, ordonanța criticată contravenind
prevederilor art. 139 din Constituția nerevizuită. În plus,
apreciază că Ordonanța de urgență a Guvernului
nr. 117/2003, aprobată cu modificări și completări prin
Legea nr. 49/2004, îeste neconstituțională întrucât prin

MONITORUL OFICIAL AL ROMÂNIEI, PARTEA I, Nr. 871/28.IX.2005
această lege forul legislativ nu se poate substitui instanței
de control constituțional prin legea de aprobare a ordonanței“.
Curtea de Apel Târgu Mureș — Secția comercială și de
contencios administrativ apreciază că dispozițiile art. 3 și 8
din Ordonanța de urgență a Guvernului nr. 117/2003 sunt
constituționale îfață de prevederile legale tranzitorii, în
contextul desființării activității jurisdicționale a Curții de
Conturi“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens arată că, prin Decizia
nr. 516/2004, Curtea Constituțională a respins excepția de
neconstituționalitate a dispozițiilor art. 8 alin. (2) și art. 14
din Legea nr. 94/1992 privind organizarea și funcționarea
Curții de Conturi, referitoare la funcționarea procurorilor
financiari în cadrul Curții de Conturi și participarea
obligatorie a acestora, ca procurori de ședință, la procesele
rezultate din activitatea acesteia. Precizează că Ordonanța
de urgență a Guvernului nr. 117/2003 a fost adoptată în
aplicarea prevederilor art. 140 alin. (1) teza a doua din
Constituție. Potrivit dispozițiilor cu caracter tranzitoriu ale
art. 8 din ordonanța criticată, procurorii financiari
funcționează pe lângă Curtea de Conturi, respectiv pe
lângă structurile acesteia, care nu desfășoară activitate
jurisdicțională, dar fac parte din Ministerul Public. În același
sens arată că art. 3 și 4 din Ordonanța de urgență a
Guvernului nr. 117/2003 stabilesc participarea obligatorie a
procurorilor financiari, în calitate de procurori de ședință, la
judecarea de către instanțele judecătorești a cauzelor
rezultate din activitatea Curții de Conturi, ca o consecință a
desființării activității jurisdicționale a acestei instituții.
Referitor la susținerea autorului excepției privind existența
unui conflict de legi în timp cu privire la aplicabilitatea
ordonanței menționate, precizează că art. 11 din același
act normativ prevede că îDispozițiile prezentei ordonanțe
de urgență se aplică de la data intrării în vigoare a Legii
de revizuire a Constituției României“.
Avocatul Poporului consideră că prevederile art. 3 și 8
din Ordonanța de urgență a Guvernului nr. 117/2003 sunt
constituționale. Textele de lege criticate stabilesc
participarea obligatorie a procurorilor financiari, în calitate
de procurori de ședință, la judecarea de către instanțele
judecătorești a cauzelor rezultate din activitatea Curții de
Conturi, ca o consecință a desființării activității
jurisdicționale a acestei instituții. Apreciază că exercitarea
atribuțiilor procurorilor financiari este în deplină concordanță
cu prevederile art. 131 din Constituție, privind rolul
Ministerului Public. Precizează că în acest sens s-a
pronunțat și Curtea Constituțională prin Decizia
nr. 516/2004. În ceea ce privește critica de
neconstituționalitate față de dispozițiile art. 115 alin. (4) din
Legea fundamentală, arată că preluarea procurorilor
financiari de Ministerul Public este justificată de necesitatea
soluționării de către instanțele judecătorești ordinare a
litigiilor rezultate din activitatea Curții de Conturi, până la
constituirea instanțelor judecătorești specializate.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

3

judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
conform încheierii de sesizare, prevederile art. 3 și 8 din
Ordonanța de urgență a Guvernului nr. 117/2003 privind
preluarea activității jurisdicționale și a personalului
instanțelor Curții de Conturi de către instanțele
judecătorești, publicată în Monitorul Oficial al României,
Partea I, nr. 752 din 27 octombrie 2003, aprobată cu
modificări și completări prin Legea nr. 49/2004, publicată în
Monitorul Oficial al României, Partea I, nr. 262 din
25 martie 2004. Conținutul normativ al acestor texte este
următorul:
— Art. 3: îProcurorul financiar participă în mod obligatoriu
la judecarea cauzelor rezultate din activitatea Curții de Conturi,
apărând interesele financiare ale statului în domeniul de
competență stabilit prin legea organică.“;
— Art. 8: îProcurorii financiari vor fi preluați de Ministerul
Public potrivit procedurii prevăzute la art. 5. Procurorii financiari
vor continua să funcționeze în cadrul Curții de Conturi și să
exercite atribuțiile prevăzute de Legea nr. 94/1992, republicată,
cu modificările și completările ulterioare, în condițiile art. 3 și 4
din prezenta ordonanță de urgență.“
Autorul excepției invocă și neconstituționalitatea
Ordonanței de urgență a Guvernului nr. 117/2003 în
integralitatea sa, întrucât apreciază că aceasta contravine
prevederilor art. 139 [devenit art. 140] din Constituție,
nerevizuită.
În opinia autorului excepției de neconstituționalitate,
textele de lege criticate contravin dispozițiilor art. 115
alin. (4) și ale art. 131 din Constituție, care au următorul
cuprins:
— Art. 115 alin. (4): îGuvernul poate adopta ordonanțe
de urgență numai în situații extraordinare a căror reglementare
nu poate fi amânată, având obligația de a motiva urgența în
cuprinsul acestora.“;
— Art. 131: î(1) În activitatea judiciară, Ministerul Public
reprezintă interesele generale ale societății și apără ordinea de
drept, precum și drepturile și libertățile cetățenilor.
(2) Ministerul Public își exercită atribuțiile prin procurori
constituiți în parchete, în condițiile legii.
(3) Parchetele funcționează pe lângă instanțele de
judecată, conduc și supraveghează activitatea de cercetare
penală a poliției judiciare, în condițiile legii.“;
— Art. 140: î(1) Curtea de Conturi exercită controlul
asupra modului de formare, de administrare și de întrebuințare
a resurselor financiare ale statului și ale sectorului public. În
condițiile legii organice, litigiile rezultate din activitatea Curții de
Conturi se soluționează de instanțele judecătorești
specializate.
(2) Curtea de Conturi prezintă anual Parlamentului un
raport asupra conturilor de gestiune ale bugetului public
național din exercițiul bugetar expirat, cuprinzând și neregulile
constatate.
(3) La cererea Camerei Deputaților sau a Senatului, Curtea
de Conturi controlează modul de gestionare a resurselor
publice și raportează despre cele constatate.
(4) Consilierii de conturi sunt numiți de Parlament pentru un
mandat de 9 ani, care nu poate fi prelungit sau înnoit. Membrii
Curții de Conturi sunt independenți în exercitarea mandatului

4

MONITORUL OFICIAL AL ROMÂNIEI, PARTEA I, Nr. 871/28.IX.2005

lor și inamovibili pe toată durata acestuia. Ei sunt supuși
incompatibilităților prevăzute de lege pentru judecători.
(5) Curtea de Conturi se înnoiește cu o treime din consilierii
de conturi numiți de Parlament, din 3 în 3 ani, în condițiile
prevăzute de legea organică a Curții.
(6) Revocarea membrilor Curții de Conturi se face de către
Parlament, în cazurile și condițiile prevăzute de lege.“
Examinând excepția de neconstituționalitate, Curtea
constată următoarele:
Potrivit Constituției revizuite, au fost eliminate din
competența Curții de Conturi atribuțiile jurisdicționale pe
care aceasta le avea, conform dispozițiilor constituționale
ale art. 139, referitoare la îCurtea de Conturi“. Art. 139
[devenit art. 140] din Constituție prevede la alin. (1) că
îÎn condițiile legii organice, litigiile rezultate din activitatea Curții
de Conturi se soluționează de instanțele judecătorești
specializate“. În aplicarea acestor dispoziții constituționale a
fost adoptată Ordonanța de urgență a Guvernului
nr. 117/2003 privind preluarea activității jurisdicționale și a
personalului instanțelor Curții de Conturi de către instanțele
judecătorești, aprobată cu modificări și completări prin
Legea nr. 49/2004. Art. 1 din ordonanță prevede că îPână
la constituirea instanțelor judecătorești specializate, litigiile
rezultate din activitatea Curții de Conturi se soluționează de
instanțele judecătorești ordinare“. În consecință, prin Decretul
Președintelui României nr. 12/2004, publicat în Monitorul
Oficial al României, Partea I, nr. 36 din 16 ianuarie 2004,
judecătorii financiari inspectori și judecătorii financiari au
fost numiți în funcția de îjudecători“ la instanțele
judecătorești ordinare, potrivit procedurii prevăzute la art. 5
din ordonanță.
Cu referire la procurorii financiari, art. 8 din ordonanță
dispune că preluarea se face de Ministerul Public, potrivit
procedurii aplicabile în cazul judecătorilor financiari. Ca
atare, a fost adoptată Ordonanța de urgență a Guvernului
nr. 53/2005 pentru preluarea procurorilor financiari ai Curții
de Conturi de Ministerul Public, publicată în Monitorul
Oficial al României, Partea I, nr. 534 din 23 iunie 2005,
din cuprinsul căreia rezultă că procurorii financiari,
procurorii financiari inspectori și procurorul general financiar
au fost preluați de Ministerul Public, prin suplimentarea
numărului de posturi pentru Ministerul Public și prin

diminuarea corespunzătoare a numărului de posturi al Curții
de Conturi. Aceeași ordonanță prevede că după preluare
procurorii care au îndeplinit funcțiile de procuror general
financiar, procuror financiar inspector și procuror financiar
urmează să exercite și atribuțiile prevăzute prin Legea
nr. 94/1992 privind organizarea și funcționarea Curții de
Conturi, până la reorganizarea, prin lege organică, a
acesteia. Procurorii financiari preluați de Ministerul Public
au fost numiți, la propunerea Consiliului Superior al
Magistraturii, prin decrete ale Președintelui României (de
exemplu, decretele nr. 758—760, publicate în Monitorul
Oficial al României, Partea I, nr. 680 din 28 iulie 2005;
decretele nr. 714—717, publicate în Monitorul Oficial al
României, Partea I, nr. 681 din 29 iulie 2005; decretele
nr. 677—680 și 730 și 731, publicate în Monitorul Oficial al
României, Partea I, nr. 682 din 29 iulie 2005; decretele
nr. 762—767, publicate în Monitorul Oficial al României,
Partea I, nr. 684 din 29 iulie 2005 și altele), în funcția de
îprocuror“ la parchetele de pe lângă unele instanțe de
judecată.
Din cele arătate rezultă că Ordonanța de urgență a
Guvernului nr. 117/2003 a avut o aplicare limitată, iar
Curtea constată că, la data pronunțării prezentei decizii,
aceasta și-a încetat aplicabilitatea, ca urmare a realizării
obiectului său de reglementare privind preluarea activității
jurisdicționale și a personalului instanțelor Curții de Conturi
de către instanțele de judecată. Or, potrivit art. 29 alin. (1)
coroborat cu alin. (6) din Legea nr. 47/1992 privind
organizarea și funcționarea Curții Constituționale, aceasta
decide asupra excepțiilor privind neconstituționalitatea unei
legi sau ordonanțe ori a unei dispoziții dintr-o lege sau
ordonanță îîn vigoare“, iar excepția contrară acestor
prevederi este inadmisibilă. Întrucât ordonanța criticată a
ieșit din vigoare ulterior sesizării Curții Constituționale prin
Încheierea din 28 aprilie 2005, excepția de neconstituționalitate a art. 3 și 8 din Ordonanța de urgență a
Guvernului nr. 117/2003 privind preluarea activității
jurisdicționale și a personalului instanțelor Curții de Conturi
de către instanțele judecătorești, în special, precum și a
ordonanței, în ansamblul său, sub aspectele criticate,
urmează să fie respinsă ca devenită inadmisibilă.

Pentru aceleași motive, și criticile referitoare la neconstituționalitatea ordonanței, în ansamblul său, urmează a fi
respinse.
Pentru considerentele expuse, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a prevederilor art. 3 și 8 din Ordonanța de
urgență a Guvernului nr. 117/2003 privind preluarea activității jurisdicționale și a personalului instanțelor Curții de Conturi
de către instanțele judecătorești, în special, precum și a ordonanței, în ansamblul său, sub aspectele criticate, excepție
ridicată de Alexandru Ilinca în Dosarul nr. 111/2005/CCA al Curții de Apel Târgu Mureș — Secția comercială și de
contencios administrativ.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 871/28.IX.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind delegarea atribuțiilor de aprobare a deplasărilor
externe, a rapoartelor de activitate aferente acestor deplasări
și a informărilor din domeniul specific de activitate,
aparținând autorităților publice aflate în coordonarea directă
a primului-ministru
În temeiul art. 19 și al art. 21 alin. (2) din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
în baza prevederilor art. 3 alin. (1) din Ordonanța de urgență a
Guvernului nr. 11/2004 privind stabilirea unor măsuri de reorganizare în
cadrul administrației publice centrale, aprobată cu modificări și completări
prin Legea nr. 228/2004, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii
se deleagă șefului Cancelariei Primului-Ministru atribuțiile privind aprobarea
deplasărilor externe, a rapoartelor de activitate aferente acestor deplasări și
a informărilor din domeniul specific de activitate, aparținând autorităților
publice aflate în coordonarea directă a primului-ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 448.

GUVERNUL ROMÂNIEI
PRIMUL-MINISTRU

DECIZIE
privind eliberarea domnului Petru Pană din funcția de șef
al Oficiului Central de Stat pentru Probleme Speciale
În temeiul prevederilor art. 15 lit. a) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, domnul Petru Pană
se eliberează din funcția de șef al Oficiului Central de Stat pentru Probleme
Speciale.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 451.

5

6

MONITORUL OFICIAL AL ROMÂNIEI, PARTEA I, Nr. 871/28.IX.2005
GUVERNUL ROMÂNIEI
PRIMUL-MINISTRU

DECIZIE
privind numirea domnului Adrian Mironescu în funcția de șef
al Oficiului Central de Stat pentru Probleme Speciale
În temeiul prevederilor art. 15 lit. a) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
având în vedere dispozițiile art. 5 alin. (2) din Hotărârea Guvernului
nr. 111/2004 privind organizarea, funcționarea și atribuțiile Oficiului Central
de Stat pentru Probleme Speciale,
primul-ministru emite următoarea decizie:
Articol unic. — Începând cu data prezentei decizii, domnul Adrian
Mironescu se numește în funcția de șef al Oficiului Central de Stat pentru
Probleme Speciale.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 452.
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Dan Petrescu din funcția
de consilier de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, domnul Dan
Petrescu se eliberează din funcția de consilier de stat în cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 453.
GUVERNUL ROMÂNIEI
PRIMUL-MINISTRU

DECIZIE
privind numirea domnului Dan Petrescu în funcția de secretar
de stat la Departamentul justiție și administrare internă
din cadrul Cancelariei Primului-Ministru
În temeiul prevederilor art. 15 lit. d) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 871/28.IX.2005
primul-ministru emite următoarea decizie:
Articol unic. — Începând cu data prezentei decizii, domnul Dan
Petrescu se numește în funcția de secretar de stat la Departamentul justiție
și administrare internă din cadrul Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 454.

GUVERNUL ROMÂNIEI
PRIMUL-MINISTRU

DECIZIE
privind eliberarea domnului Octavian Costescu din funcția
de consilier de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, domnul Octavian
Costescu se eliberează din funcția de consilier de stat în cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 455.

GUVERNUL ROMÂNIEI
PRIMUL-MINISTRU

DECIZIE
privind numirea domnului Ludovic Fodor în funcția
de consilier de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, domnul Ludovic
Fodor se numește în funcția de consilier de stat în cadrul Cancelariei
Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 456.

7

8

MONITORUL OFICIAL AL ROMÂNIEI, PARTEA I, Nr. 871/28.IX.2005
GUVERNUL ROMÂNIEI
PRIMUL-MINISTRU

DECIZIE
privind numirea doamnei Ceușan Elena Ramona în funcția
de consilier personal în cadrul Cancelariei Primului-Ministru —
Cabinetul Primului-Ministru
În temeiul prevederilor art. 15 lit. c) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii, doamna Ceușan
Elena Ramona se numește în funcția de consilier personal în cadrul
Cancelariei Primului-Ministru — Cabinetul Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 457.
GUVERNUL ROMÂNIEI
PRIMUL-MINISTRU

DECIZIE
privind eliberarea, la cerere, a domnului Mihail Ciulcov
din funcția publică de secretar general al Ministerului Muncii,
Solidarității Sociale și Familiei
Având în vedere Adresa nr. 5.136/G.B. din 19 septembrie 2005 a
Ministerului Muncii, Solidarității Sociale și Familiei, prin care s-a comunicat
faptul că domnul Mihail Ciulcov, încadrat în funcția publică de secretar
general, a solicitat întocmirea dosarului de pensie pentru limită de vârstă,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, și al art. 18 din Legea nr. 188/1999
privind Statutul funcționarilor publici, republicată, cu modificările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Mihail Ciulcov se eliberează, la cerere, din funcția publică de
secretar general al Ministerului Muncii, Solidarității Sociale și Familiei.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 27 septembrie 2005.
Nr. 458.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 871/28.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048560]
ISSN 1453—4495

