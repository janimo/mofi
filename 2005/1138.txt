Anul 173 (XVII) — Nr. 1.138

PARTEA

I

LEGI, DECRETE, HOTĂRÂRI ȘI ALTE ACTE

Joi, 15 decembrie 2005

SUMAR

Nr.

Pagina
LEGI ȘI DECRETE

374. — Lege privind aprobarea Ordonanței Guvernului
nr. 35/2005 pentru modificarea și completarea
Ordonanței Guvernului nr. 78/2000 privind
omologarea vehiculelor rutiere și eliberarea cărții
de identitate a acestora, în vederea admiterii în
circulație pe drumurile publice din România...........
1.291. — Decret pentru promulgarea Legii privind
aprobarea Ordonanței Guvernului nr. 35/2005
pentru modificarea și completarea Ordonanței
Guvernului nr. 78/2000 privind omologarea
vehiculelor rutiere și eliberarea cărții de identitate
a acestora, în vederea admiterii în circulație pe
drumurile publice din România ................................

Nr.

Pagina

1.295. — Decret privind promulgarea Legii pentru
modificarea art. 18 din Legea nr. 300/2004 privind
autorizarea persoanelor fizice și a asociațiilor
familiale care desfășoară activități economice în
mod independent.......................................................
2–3

5

DECIZII ALE CURȚII CONSTITUȚIONALE
Decizia nr. 633 din 24 noiembrie 2005 referitoare la
excepția de neconstituționalitate a dispozițiilor
art. 96 alin. (6) din Legea nr. 303/2004.................

3

5–7

Decizia nr. 637 din 24 noiembrie 2005 referitoare la
excepția de neconstituționalitate a dispozițiilor
art. 83 din Codul penal ............................................

7–9

HOTĂRÂRI ALE GUVERNULUI ROMÂNIEI
377. — Lege privind aprobarea Ordonanței de urgență
a Guvernului nr. 130/2005 pentru modificarea și
completarea Legii nr. 203/1999 privind permisele
de muncă...................................................................
1.294. — Decret pentru promulgarea Legii privind
aprobarea Ordonanței de urgență a Guvernului
nr. 130/2005 pentru modificarea și completarea
Legii nr. 203/1999 privind permisele de muncă.....
378. — Lege pentru modificarea art. 18 din Legea
nr. 300/2004 privind autorizarea persoanelor fizice
și a asociațiilor familiale care desfășoară activități
economice în mod independent...............................

4

4

4–5

1.587. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru unele unități administrativteritoriale.....................................................................

9–12

1.588. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Alba ................................

13–15

1.589. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Arad ................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.138/15.XII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 35/2005
pentru modificarea și completarea Ordonanței Guvernului nr. 78/2000
privind omologarea vehiculelor rutiere și eliberarea cărții de identitate a acestora,
în vederea admiterii în circulație pe drumurile publice din România
Parlamentul României adoptă prezenta lege.
Articol unic. — Se aprobă Ordonanța Guvernului nr. 35
din 14 iulie 2005 pentru modificarea și completarea
Ordonanței Guvernului nr. 78/2000 privind omologarea
vehiculelor rutiere și eliberarea cărții de identitate a
acestora, în vederea admiterii în circulație pe drumurile
publice din România, adoptată în temeiul art. 1 pct. III.8
din Legea nr. 209/2005 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 673 din 27 iulie 2005, cu următoarele
modificări și completări:
1. La articolul I punctul 3, după punctul 4 al
articolului 1 1 se introduc punctele 5—10 cu următorul
cuprins:
î5. prima utilizare a unui vehicul — punerea în exploatare
pentru prima dată a unui vehicul care nu se înmatriculează
sau înregistrează;
6. deținătorul omologării de tip — persoana juridică ce a
obținut omologarea de tip. Persoana juridică poate fi
fabricantul vehiculului, reprezentantul acestuia sau
importatorul, după caz;
7. cartea de identitate a vehiculului — document eliberat
de R.A.R., care atestă faptul că un vehicul a fost omologat
și îndeplinește condițiile tehnice privind siguranța circulației,
protecția mediului și folosința conform destinației;
8. certificat de autenticitate — document eliberat de
R.A.R. pentru un vehicul care a corespuns verificărilor
efectuate la certificarea autenticității;
9. omologarea de tip a unui vehicul — omologare
acordată unui vehicul în ansamblul său, condiționată de
existența tuturor omologărilor de tip ale vehiculului în ceea
ce privește sistemele, echipamentele, componentele, piesele
și entitățile tehnice, prevăzute în legislația în vigoare în
funcție de categoria vehiculului respectiv;
10. omologare de tip a unui vehicul în ceea ce privește
sistemele, echipamentele, componentele, piesele și entitățile
tehnice — procedura administrativă prin care R.A.R.
certifică faptul că un tip de vehicul rutier îndeplinește
condițiile tehnice, precum și alte condiții specifice aplicabile
pentru sistemul, echipamentul, componenta, piesa sau
entitatea tehnică respectivă, conform legislației în vigoare.“
2. La articolul I punctul 4, alineatul (3) al articolului 2 va
avea următorul cuprins:
î(3) În vederea eliberării cărții de identitate a vehiculelor,
R.A.R. asigură și încadrarea acestora din punct de vedere
tehnic, inclusiv în ceea ce privește nivelul emisiilor
poluante. Caracteristicile tehnice ale unui vehicul înscrise
de R.A.R. în cartea de identitate reprezintă datele oficiale
de referință pentru acel vehicul.“

3. La articolul I punctul 5, literele a)—c) ale articolului 3
vor avea următorul cuprins:
îa) omologarea națională de tip a întregului vehicul —
procedura administrativă prin care R.A.R. certifică faptul că
un tip de vehicul rutier îndeplinește condițiile tehnice,
precum și alte condiții privind admiterea în circulație,
aplicabile conform legislației în vigoare;
b) omologarea individuală a unui vehicul — procedura
administrativă prin care R.A.R. certifică faptul că un vehicul
rutier îndeplinește individual condițiile tehnice, precum și
alte condiții privind admiterea în circulație, aplicabile
conform legislației în vigoare;
c) omologarea comunitară (CE) de tip a întregului
vehicul — procedura administrativă prin care R.A.R.
certifică faptul că un tip de vehicul rutier îndeplinește
condițiile tehnice, precum și alte condiții privind admiterea
în circulație, aplicabile conform legislației în vigoare
armonizate cu legislația comunitară în domeniu.“
4. La articolul I punctul 6, literele b) și c) ale
alineatului (1) al articolului 4 vor avea următorul cuprins:
îb) vehiculele rutiere utilizate care nu au mai fost
înmatriculate în România, cu excepția, de la data aderării
României la Uniunea Europeană, a vehiculelor prevăzute la
art. 1 alin. (5);
c) vehiculele rutiere care au suferit modificări ale
caracteristicilor menționate în cartea de identitate a
vehiculului.“
5. La articolul I punctul 9, alineatele (1), (3) și (5) ale
articolului 7 vor avea următorul cuprins:
îArt. 7. — (1) Omologarea națională de tip a unui
vehicul în ceea ce privește sistemele, echipamentele,
piesele, componentele și entitățile tehnice ale acestuia se
acordă de R.A.R., la cererea fabricantului, a
reprezentantului acestuia sau a importatorului, persoană
juridică română, dacă vehiculul îndeplinește condițiile
tehnice, precum și alte condiții aplicabile.
............................................................................................
(3) De la data aderării României la Uniunea Europeană,
omologarea comunitară (CE) de tip a unui vehicul în ceea
ce privește sistemele, componentele și entitățile tehnice ale
acestuia se acordă de R.A.R., la cererea fabricantului sau
a reprezentantului acestuia, dacă vehiculul îndeplinește
condițiile tehnice, precum și alte condiții aplicabile,
armonizate cu legislația comunitară în domeniu.
............................................................................................
(5) Omologarea internațională (CEE-ONU) de tip a unui
vehicul în ceea ce privește echipamentele, piesele și
componentele acestuia se acordă de R.A.R., la cererea
fabricantului sau a reprezentantului acestuia, dacă vehiculul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005
îndeplinește condițiile tehnice, precum și alte condiții
aplicabile.“
6. La articolul I punctul 11, alineatul (1) al articolului 9
va avea următorul cuprins:
îArt. 9. — (1) Pentru menținerea în circulație, vehiculele
rutiere înmatriculate sau înregistrate în România, care au
suferit modificări ale caracteristicilor menționate în cartea
de identitate a vehiculului, trebuie supuse omologării
individuale și modificării cărții de identitate a vehiculului.“
7. La articolul I punctul 14, litera a) a articolului 11 va
avea următorul cuprins:
îa) în cazul omologării individuale, precum și în cazul
vehiculelor rutiere deja înmatriculate sau înregistrate în
România, dacă vehiculul poate fi identificat și corespunde
normelor tehnice de siguranță a circulației, de protecție a
mediului, precum și folosinței căreia îi este destinat;“.
8. La articolul I punctul 15, articolul 12 va avea
următorul cuprins:
îArt. 12. — (1) Vehiculele rutiere prezentate în vederea
omologării individuale sau eliberării cărții de identitate a
vehiculului, care nu pot fi identificate de R.A.R. din cauza
lipsei sau modificării numerelor de identificare a acestora,
așa cum au fost ele realizate de către constructor sau de
către autoritățile competente, după caz, nu pot obține
eliberarea cărții de identitate a vehiculului și nici eliberarea
certificatului de autenticitate.
(2) Vehiculele rutiere înmatriculate sau înregistrate în
România, care nu pot fi identificate, nu pot obține
eliberarea certificatului de autenticitate și nici
eliberarea/modificarea cărții de identitate a vehiculului.“

3

9. La articolul I punctul 16, alineatele (3), (5), (7) și (8)
ale articolului 13 vor avea următorul cuprins:
î(3) Activitatea de certificare a autenticității se
efectuează prin metode nedistructive de către R.A.R.
...........................................................................................
(5) Pentru vehiculele care corespund din punctul de
vedere al certificării autenticității, R.A.R. eliberează un
certificat de autenticitate.
...........................................................................................
(7) Sunt exceptate de la certificarea autenticității
autovehiculele destinate exclusiv competițiilor sportive și
vehiculele istorice.
(8) Certificatul de autenticitate al unui vehicul rutier este
valabil timp de 60 de zile calendaristice de la data
eliberării acestuia.“
10. La articolul I punctul 18, litera b) a alineatului (1) al
articolului 14 va avea următorul cuprins:
îb) menținerea în circulație a unui vehicul care a suferit
modificări ale caracteristicilor menționate în cartea de
identitate a vehiculului, fără ca aceste modificări să fi fost
menționate în certificatul de înmatriculare;“.
11. La articolul I punctul 19, literele s) și u) ale
alineatului (1) al articolului 15 vor avea următorul cuprins:
îs) asigură modificarea cărții de identitate a vehiculelor
care au suferit modificări ale caracteristicilor menționate în
cartea de identitate a vehiculului;
............................................................................................
u) efectuează operațiunile impuse la certificarea
autenticității vehiculelor și eliberează certificatul de
autenticitate sau nota de constatare, după caz.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 374.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței Guvernului nr. 35/2005
pentru modificarea și completarea Ordonanței Guvernului nr. 78/2000
privind omologarea vehiculelor rutiere și eliberarea cărții de identitate a acestora,
în vederea admiterii în circulație pe drumurile publice din România
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind
aprobarea Ordonanței Guvernului nr. 35/2005 pentru
modificarea și completarea Ordonanței Guvernului
nr. 78/2000 privind omologarea vehiculelor rutiere și

eliberarea cărții de identitate a acestora, în vederea
admiterii în circulație pe drumurile publice din România,
și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.291.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.138/15.XII.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului
nr. 130/2005 pentru modificarea și completarea
Legii nr. 203/1999 privind permisele de muncă
Parlamentul României adoptă prezenta lege.
Articol unic. — Se aprobă Ordonanța de urgență a Guvernului nr. 130
din 22 septembrie 2005 pentru modificarea și completarea Legii
nr. 203/1999 privind permisele de muncă, publicată în Monitorul Oficial al
României, Partea I, nr. 892 din 5 octombrie 2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 377.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței de urgență a Guvernului nr. 130/2005
pentru modificarea și completarea Legii nr. 203/1999
privind permisele de muncă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 130/2005 pentru modificarea și completarea Legii
nr. 203/1999 privind permisele de muncă și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.294.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 18 din Legea nr. 300/2004 privind autorizarea persoanelor fizice
și a asociațiilor familiale care desfășoară activități economice în mod independent
Parlamentul României adoptă prezenta lege.
Art. I. — Articolul 18 din Legea nr. 300/2004 privind
autorizarea persoanelor fizice și a asociațiilor familiale care
desfășoară activități economice în mod independent,
publicată în Monitorul Oficial al României, Partea I, nr. 576
din 29 iunie 2004, se modifică și va avea următorul
cuprins:

îArt. 18. — Activitățile economice care fac obiectul
prezentei legi sunt cele prevăzute în cadrul Clasificării
activităților din economia națională — CAEN, aprobată prin
Hotărârea Guvernului nr. 656/1997, publicată în Monitorul
Oficial al României, Partea I, nr. 301 din 5 noiembrie 1997,
actualizată prin Ordinul președintelui Institutului Național de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005
Statistică nr. 601/2002, publicat în Monitorul Oficial al
României, Partea I, nr. 908 din 13 decembrie 2002, și a
căror desfășurare de către persoane fizice autorizate sau
asociații familiale nu necesită autorizare în baza unei legi
speciale.“
Art. II. — Pentru aplicarea corespunzătoare a art. 18
din Legea nr. 300/2004, Agenția Națională pentru
Întreprinderi Mici și Mijlocii și Cooperație va modifica,

5

împreună cu instituțiile prevăzute la art. 23 din aceeași
lege, Normele metodologice de aplicare a Legii
nr. 300/2004 privind autorizarea persoanelor fizice și a
asociațiilor familiale care desfășoară activități economice în
mod independent, aprobate prin Hotărârea Guvernului
nr. 1.766/2004, publicată în Monitorul Oficial al României,
Partea I, nr. 1.048 din 12 noiembrie 2004, prin crearea
unei liste cu activitățile reglementate prin legi speciale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 13 decembrie 2005.
Nr. 378.
PREȘEDINTELE ROMÂNIEI

DECRET
privind promulgarea Legii pentru modificarea art. 18
din Legea nr. 300/2004 privind autorizarea persoanelor fizice
și a asociațiilor familiale care desfășoară activități economice
în mod independent
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea art. 18 din
Legea nr. 300/2004 privind autorizarea persoanelor fizice și a asociațiilor
familiale care desfășoară activități economice în mod independent și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 12 decembrie 2005.
Nr. 1.295.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 633
din 24 noiembrie 2005

referitoare la excepția de neconstituționalitate a dispozițiilor art. 96 alin. (6) din Legea nr. 303/2004
Ioan Vida
Aspazia Cojocaru
Kozsokár Gábor
Acsinte Gaspar
Ion Predescu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 96 alin. (6) din Legea nr. 303/2004,
excepție ridicată de Maria Igiescu în Dosarul
nr. 12.109/2004 al Judecătoriei Sectorului 4 București.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.138/15.XII.2005

neîntemeiată, arătând că textul de lege criticat instituie
răspunderea statului pentru prejudiciile cauzate prin erorile
judiciare, persoana astfel vătămată având deschisă calea în
justiție împotriva statului, în concordanță cu art. 21 din
Constituție.
C U R T E A,

având în vedere actele și lucrările dosarului, reține
următoarele:
Prin Încheierea din 21 martie 2005, pronunțată în
Dosarul nr. 12.109/2004, Judecătoria Sectorului 4
București a sesizat Curtea Constituțională cu excepția de
neconstituționalitate a dispozițiilor art. 94 alin. (6) din
Legea nr. 303/2004, excepție ridicată de Maria Igiescu.
În motivarea excepției de neconstituționalitate, autorul
arată că prevederea art. 94 alin. (6) din Legea nr. 303/2004
împiedică exercitarea dreptului constituțional de a se
adresa justiției pentru apărarea drepturilor, libertăților și a
intereselor legitime vătămate de magistrați care și-au
exercitat funcția cu rea-credință sau gravă neglijență.
Judecătoria Sectorului 4 București apreciază excepția
ca fiind neîntemeiată, întrucât prevederile art. 94 alin. (6)
din Legea nr. 303/2004 nu contravin Constituției, ci sunt în
concordanță cu prevederile art. 52 alin. (3) teza întâi,
potrivit cărora îStatul răspunde patrimonial pentru prejudiciile
cauzate prin erorile judiciare [...]“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul arată că, potrivit art. 52 alin. (3) din
Constituție, rezultă că singurul chemat să răspundă direct
față de persoana vătămată este statul. Pe de o parte, o
astfel de idee se bazează pe faptul că, în cazul erorilor
judiciare, prin instituția răspunderii patrimoniale a statului
trebuie asigurată o protecție a judecătorului și procurorului,
care nu pot răspunde direct față de victimă în nici o
situație. Pe de altă parte, se asigură și protecția victimei
prejudiciului, a cărei situație este mai favorabilă, în sensul
că aceasta nu trebuie să facă dovada vinovăției
judecătorului sau procurorului, ci numai dovada unei erori
judiciare și a prejudiciului. Este vorba, în fapt, de o
răspundere obiectivă, întemeiată pe ideea de garanție și
risc al activității judecătorești.
În ceea ce privește răspunderea judecătorilor și
procurorilor, aceștia răspund patrimonial numai dacă au
acționat cu rea-credință ori gravă neglijență, caz în care
numai statul se poate îndrepta împotriva celui vinovat cu o
acțiune în despăgubire.
Față de aceste argumente, Guvernul apreciază că
excepția de neconstituționalitate a dispozițiilor art. 94
alin. (6) din Legea nr. 303/2004 este neîntemeiată.
Avocatul Poporului consideră că dispozițiile legale
criticate referitoare la posibilitatea persoanei vătămate de a
se îndrepta cu acțiune numai împotriva statului, reprezentat
prin Ministerul Finanțelor Publice, pentru repararea
prejudiciului, nu îngrădesc sub nici un aspect liberul acces
la justiție, nu împiedică părțile interesate de a apela la
instanțele judecătorești și de a se prevala de toate
garanțiile procesuale. Pe de altă parte, statul răspunde
patrimonial pentru prejudiciile cauzate prin erorile judiciare,
iar răspunderea sa, stabilită în condițiile legii, nu înlătură
răspunderea magistraților care și-au exercitat funcția cu
rea-credință sau gravă neglijență.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 94 alin. (6) din Legea nr. 303/2004 privind
statutul judecătorilor și procurorilor, care, după republicarea
în Monitorul Oficial al României, Partea I, nr. 826 din
13 septembrie 2005, au devenit art. 96 alin. (6) și au
următorul conținut: îPentru repararea prejudiciului, persoana
vătămată se poate îndrepta cu acțiune numai împotriva
statului, reprezentat prin Ministerul Finanțelor Publice.“
Autorul excepției susține că dispozițiile legale criticate
încalcă prevederile constituționale cuprinse în:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 52 alin. (3): îStatul răspunde patrimonial pentru
prejudiciile cauzate prin erorile judiciare. Răspunderea statului
este stabilită în condițiile legii și nu înlătură răspunderea
magistraților care și-au exercitat funcția cu rea-credință sau
gravă neglijență.“
Examinând excepția de neconstituționalitate, Curtea
observă că problema erorilor judiciare se ridică în principal
sub aspectul reparațiilor pe care societatea este datoare să
le acorde celui care a suferit în mod injust de pe urma
erorilor comise în sistemul judiciar, prevederile
constituționale cuprinse în art. 52 alin. (3) consacrând
principiul răspunderii obiective a statului în asemenea
împrejurări.
Așa fiind, departe de a constitui o îngrădire a accesului
liber la justiție, așa cum susține autorul excepției,
reglementarea potrivit căreia persoana vătămată se poate
îndrepta cu acțiune numai împotriva statului, iar nu
împotriva magistratului care a comis eroarea judiciară,
oferă posibilități mai largi în valorificarea unui eventual
drept la despăgubire. Astfel, condiționarea recunoașterii
dreptului la despăgubire exclusiv de săvârșirea erorii
judiciare are drept consecință ușurarea sarcinii probațiunii,
față de ipoteza în care, alături de eroarea judiciară ar
trebui dovedită și reaua credință sau grava neglijență a
magistratului, exigențe constituționale pentru angajarea
răspunderii acestuia din urmă. Mai mult, conferirea calității
de debitor al obligației de dezdăunare în exclusivitate
statului este de natură să înlăture riscul creditorului de a
nu-și putea valorifica creanța, fiind de principiu că statul
este întotdeauna solvabil.
De asemenea, critica de neconstituționalitate nu poate fi
reținută, întrucât se întemeiază pe o ipoteză greșită,
obiectul acțiunii reglementate prin textul dedus controlului
neconstituindu-l tragerea la răspundere a magistratului
pentru eroarea judiciară cauzatoare de prejudiciu, ci
exclusiv repararea acestuia. Or, față de obiectul astfel
precizat al acțiunii în despăgubire, judecătorul are calitatea
de terț.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005
Însă prevederile art. 96 alin. (7) din Legea nr. 303/2004
privind statutul judecătorilor și procurorilor a reglementat
posibilitatea statului de a recupera contravaloarea reparației
acordate persoanei care a suferit din cauza unei erori
judiciare. Astfel, după ce prejudiciul a fost acoperit în
temeiul unei hotărâri irevocabile, statul poate formula
acțiune în regres împotriva judecătorului sau procurorului,
în măsura în care respectiva eroare judiciară le este
imputabilă, fiind cauzată de exercitarea cu rea-credință sau
gravă neglijență a funcției. Acestea constituie condiții pentru

7

angajarea răspunderii magistratului față de stat, în limitele
despăgubirii la care acesta din urmă a fost obligat față de
victima erorii judiciare, iar nu condiții ale răspunderii directe
a respectivului magistrat față de persoana prejudiciată.
Rațiunea unei asemenea reglementări constă în asigurarea
protecției magistratului, care are dreptul, potrivit art. 77
alin. (1) din Legea nr. 303/2004, de a i se asigura măsuri
speciale de protecție împotriva amenințărilor, violențelor sau
a oricăror fapte care l-ar pune în pericol.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 96 alin. (6) din Legea nr. 303/2004, excepție ridicată
de Maria Igiescu în Dosarul nr. 12.109/2004 al Judecătoriei Sectorului 4 București.
Definitivă și general obligatorie.
Pronunțată în ședința publică din data de 24 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 637
din 24 noiembrie 2005

referitoare la excepția de neconstituționalitate a dispozițiilor art. 83 din Codul penal
Ioan Vida
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 83 din Codul penal, excepție ridicată de
Gheorghe Hagiu în Dosarul nr. 388/P/R/2005 al Curții de
Apel Brașov—Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând jurisprudența Curții Constituționale în
materie.
C U R T E A,

având în vedere actele și lucrările dosarului, reține
următoarele:
Prin Încheierea din 2 septembrie 2005, pronunțată în
Dosarul nr. 388/P/R/2005, Curtea de Apel Brașov—Secția
penală a sesizat Curtea Constituțională cu excepția de

neconstituționalitate a dispozițiilor art. 83 din Codul penal,
excepție ridicată de Gheorghe Hagiu în dosarul menționat.
În motivarea excepției de neconstituționalitate autorul
acesteia susține, în esență, că art. 83 din Codul penal
generează discriminări, impunând un tratament juridic diferit
între infractori, întrucât revocarea suspendării condiționate
operează doar în ipoteza descoperirii în cuprinsul
termenului de încercare a infracțiunii nou-săvârșite, iar nu
și în situația în care infracțiunea comisă în termenul de
încercare este descoperită după împlinirea acestuia.
Prevederile legale criticate încalcă, în opinia autorului
excepției, și prezumția de nevinovăție, deoarece îobligă
instanța de fond să revoce suspendarea condiționată în
condițiile în care hotărârea pronunțată pentru fapta
săvârșită în termenul de încercare încă nu este definitivă
la data pronunțării revocării suspendării condiționate“,
precum și independența judecătorului, câtă vreme îimpune
instanței să procedeze într-un singur fel, respectiv să
revoce suspendarea condiționată, indiferent de gravitatea
faptei, de pericolul social pe care-l reprezintă infractorul.“
Curtea de Apel Brașov—Secția penală apreciază că
art. 83 din Codul penal nu este în contradicție cu
dispozițiile constituționale invocate în motivarea excepției.
Se arată că textul de lege criticat nu stabilește discriminări,
ci instituie un tratament juridic egal pentru toate persoanele
aflate în aceeași situație, fără nici o deosebire. De

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.138/15.XII.2005

asemenea, îrevocarea se materializează efectiv după ce
condamnatul a fost judecat și condamnat definitiv pentru
infracțiunea nou-comisă și descoperită în cursul termenului
de încercare, fapt ce denotă că acesta are posibilitatea de
a-și valorifica toate apărările în decursul respectivului
proces [...]“.
În concluzie, instanța de judecată consideră că excepția
de neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată este
neîntemeiată, întrucât art. 83 din Codul penal nu creează
privilegii sau discriminări și, ca urmare, nu încalcă vreunul
dintre criteriile egalității în drepturi enumerate de art. 4 din
Constituție. Cât privește critica aceluiași text legal în raport
de prevederile art. 23 alin. (11) din Legea fundamentală,
se arată că nu poate fi reținută, deoarece art. 83 din
Codul penal respectă principiul constituțional care stabilește
prezumția de nevinovăție. Referitor la art. 124 din Legea
fundamentală, invocat de asemenea de autorul excepției în
motivarea acesteia, se apreciază că nu are relevanță în
soluționarea cauzei.
Avocatul Poporului consideră că art. 83 din Codul
penal nu aduce atingere sub nici un aspect prevederilor
constituționale care reglementează egalitatea în drepturi,
întrucât nu stabilește discriminări, ci instituie un tratament
juridic egal pentru toate persoanele aflate în aceeași
situație. De asemenea, textul de lege criticat nu încalcă
dreptul la apărare, deoarece instanța dispune revocarea
suspendării numai după ce condamnatul a fost judecat și
condamnat definitiv pentru infracțiunea săvârșită și
descoperită în cursul termenului de încercare al suspendării
condiționate. Prin urmare, condamnatul a avut posibilitatea
de a-și face toate apărările în cursul acestui proces, de a
exercita căile de atac prevăzute de lege, de a propune și
de a administra probe noi.
În concluzie, Avocatul Poporului, făcând referire și la
jurisprudența Curții Constituționale în materie, consideră că
excepția de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 83 din Codul penal, potrivit cărora, îDacă în
cursul termenului de încercare cel condamnat a săvârșit din
nou o infracțiune, pentru care s-a pronunțat o condamnare
definitivă chiar după expirarea acestui termen, instanța revocă

suspendarea condiționată, dispunând executarea în întregime
a pedepsei, care nu se contopește cu pedeapsa aplicată
pentru noua infracțiune.
Revocarea suspendării pedepsei nu are loc însă, dacă
infracțiunea săvârșită ulterior a fost descoperită după expirarea
termenului de încercare.
Dacă infracțiunea ulterioară este săvârșită din culpă, se
poate aplica suspendarea condiționată a executării pedepsei
chiar dacă infractorul a fost condamnat anterior cu
suspendarea condiționată a executării pedepsei. În acest caz
nu mai are loc revocarea primei suspendări.
La stabilirea pedepsei pentru infracțiunea săvârșită după
rămânerea definitivă a hotărârii de suspendare nu se mai
aplică sporul prevăzut de lege pentru recidivă.“
Dispozițiile constituționale invocate în motivarea excepției
sunt cele cuprinse în art. 16 privind egalitatea în drepturi,
în art. 23 alin. (1), (11) și (12), privind inviolabilitatea
libertății individuale, prezumția de nevinovăție și legalitatea
pedepsei, respectiv în art. 124 privind înfăptuirea justiției.
Autorul critică dispozițiile legale ce fac obiectul excepției
și în raport de prevederile art. 7 din Declarația Universală
a Drepturilor Omului, privind egalitatea în fața legii.
Examinând excepția de neconstituționalitate astfel cum a
fost formulată, Curtea constată că aceasta este
neîntemeiată.
Astfel, dispozițiile art. 83 din Codul penal nu aduc
atingere prevederilor constituționale (și, implicit, celor din
acte internaționale) care consacră egalitatea în fața legii,
deoarece acestea nu stabilesc discriminări, ci instituie un
tratament juridic egal pentru toate persoanele aflate în
aceeași situație, fără nici o deosebire. În acest sens s-a
pronunțat Curtea Constituțională prin deciziile nr. 215 din
15 mai 2003, publicată în Monitorul Oficial al României,
Partea I, nr. 421 din 16 iunie 2003, și nr. 317 din 14 iunie
2005, publicată în Monitorul Oficial al României, Partea I,
nr. 672 din 27 iulie 2005. Întrucât nu au intervenit
elemente noi, de natură să determine schimbarea
jurisprudenței Curții, atât soluția, cât și considerentele
deciziilor menționate sunt valabile și în prezenta cauză.
De asemenea, textul de lege criticat nu încalcă normele
constituționale privind libertatea individuală și prezumția de
nevinovăție, întrucât revocarea suspendării condiționate a
executării pedepsei se realizează numai dacă în cursul
termenului de încercare îcel condamnat a săvârșit din nou o
infracțiune, pentru care s-a pronunțat o condamnare definitivă“.
Așadar, nu poate fi vorba de îa considera o condamnare
nedefinitivă ca fiind definitivă“, așa cum neîntemeiat susține
autorul excepției când motivează pretinsa încălcare a
prezumției de nevinovăție, astfel cum este consfințită
aceasta de prevederile constituționale cuprinse în art. 23
alin. (11).
Curtea reține, totodată, că reglementarea revocării
suspendării condiționate a executării pedepsei în cazul
săvârșirii unei infracțiuni a fost realizată de către legiuitor
în temeiul prerogativelor sale constituționale, stabilite de
dispozițiile art. 126 alin. (2) din Legea fundamentală,
potrivit cărora îcompetența instanțelor judecătorești și
procedura de judecată sunt prevăzute numai prin lege“ și nu
aduce atingere independenței judecătorului. Acesta urmează
să aprecieze, în funcție de situația de fapt și probele
administrate, dacă în cauză sunt întrunite condițiile revocării
suspendării condiționate. Faptul că norma criticată îimpune
instanței să procedeze într-un singur fel, respectiv să
revoce suspendarea condiționată, indiferent de gravitatea
faptei, de pericolul social pe care-l reprezintă infractorul“,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005
nu reprezintă decât o aplicare a principiului egalității, care
impune ca toate persoanele aflate în aceeași situație să
beneficieze de același tratament juridic, iar nu o încălcare

9

a principiului constituțional care consacră independența
judecătorului, așa cum neîntemeiat susține autorul
excepției.

Pentru considerentele arătate, în temeiul art. 146 lit. d) și art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 83 din Codul penal, excepție ridicată de Gheorghe
Hagiu în Dosarul nr. 388/P/R/2005 al Curții de Apel Brașov — Secția penală.
Definitivă și general obligatorie.
Pronunțată în ședința publică din data de 24 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru unele unități administrativ-teritoriale
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
6.412,0 mii lei (RON) din Fondul de rezervă bugetară la
dispoziția Guvernului, prevăzut în bugetul de stat pe anul
2005, și alocarea acesteia bugetelor locale ale unităților
administrativ-teritoriale, potrivit anexei*) care face parte
integrantă din prezenta hotărâre, pentru reamenajarea
instituțiilor de învățământ, precum și pentru lucrările de
construcții de noi spații în unitățile școlare respective.

Art. 2. — Utilizarea sumei prevăzute la art. 1 se va
face de către ordonatorii principali de credite, potrivit
dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.
Art. 4. — Organele abilitate de lege vor controla modul
de utilizare a sumei alocate potrivit prezentei hotărâri, în
conformitate cu prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul educației și cercetării,
Cecilia Paloma Rodica Petrescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 14 decembrie 2005.
Nr. 1.587.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005

ANEXĂ

10

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.138/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005

13

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Alba
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, precum și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru ajutor social și ajutor
pentru încălzirea locuinței cu lemne, cărbuni și combustibili
petrolieri pe anul 2005, cu suma de 4.514,02 mii lei
(RON), pentru județul Alba, din Fondul de rezervă bugetară
la dispoziția Guvernului, prevăzut în bugetul de stat pe anul
2005, și alocarea acesteia bugetelor locale ale unităților
administrativ-teritoriale, potrivit anexei*) care face parte
integrantă din prezenta hotărâre, pentru plata ajutorului

social și a ajutorului pentru încălzirea locuinței cu lemne,
cărbuni și combustibili petrolieri.
Art. 2. — Utilizarea sumei prevăzute la art. 1 se va
face de către ordonatorii principali de credite, potrivit
dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor
Vasile Blaga
Ministrul finanțelor publice,
Sebastian Teodor Gheorghe Vlădescu

București, 14 decembrie 2005.
Nr. 1.588.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.138/15.XII.2005
ANEXĂ
SITUAȚIA

sumelor repartizate pe unități administrativ-teritoriale
pentru plata ajutorului social și a ajutorului pentru încălzirea locuinței

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.138/15.XII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.138/15.XII.2005
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Arad
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, precum și al art. 21 lit. a) din Legea bugetului de stat pe anul 2005
nr. 511/2004, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
3.000 mii lei (RON), pentru județul Arad, din Fondul de
rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia bugetului

propriu al municipiului Arad, pentru subvenționarea energiei
termice livrate populației.
Art. 2. — Utilizarea sumei prevăzute la art. 1 se va
face de către ordonatorul principal de credite, potrivit
dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor
Vasile Blaga
Ministrul finanțelor publice,
Sebastian Teodor Gheorghe Vlădescu
București, 14 decembrie 2005.
Nr. 1.589.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.138/15.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067240]
ISSN 1453—4495

PDF compression, OCR, web-optimization with CVISION's PdfCompressor

