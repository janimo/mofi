PARTEA

Anul 173 (XVII) — Nr. 662

I

Marți, 26 iulie 2005

LEGI, DECRETE, HOTĂRÂRI ȘI ALTE ACTE
SUMAR

Pagina

Nr.

Pagina
ORDONANȚE ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 382 din 7 iulie 2005 referitoare la excepția
de neconstituționalitate a dispozițiilor art. 80 din
Legea nr. 303/2004 privind statutul magistraților

1–3

Decizia nr. 387 din 7 iulie 2005 referitoare la excepția de
neconstituționalitate a dispozițiilor art. 14 alin. 2
din Codul de procedură penală .............................

3–4

DECIZII

ALE

34.

CURȚII

— Ordonanță pentru modificarea și completarea
Ordonanței Guvernului nr. 80/2000 privind
certificarea sau omologarea echipamentelor,
pieselor de schimb și materialelor de exploatare
utilizate la vehicule rutiere, precum și condițiile de
comercializare și utilizare a acestora ....................

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 382
din 7 iulie 2005

referitoare la excepția de neconstituționalitate a dispozițiilor art. 80
din Legea nr. 303/2004 privind statutul magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 80 din Legea nr. 303/2004 privind statutul
magistraților, excepție ridicată de Maria Roman în Dosarul
nr. 9.736/LM/2004 al Tribunalului București — Secția a VIII-a

pentru conflicte de muncă, asigurări sociale, contencios
administrativ și fiscal.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens,
arată că aspectele invocate de autorul excepției nu vizează
constituționalitatea textului de lege criticat, ci modul în care
acesta a fost interpretat și aplicat.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2005, pronunțată în
Dosarul nr. 9.736/LM/2004, Tribunalul București — Secția

2

MONITORUL OFICIAL AL ROMÂNIEI, PARTEA I, Nr. 662/26.VII.2005

a VIII-a pentru conflicte de muncă, asigurări sociale,
contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 80 din Legea nr. 303/2004 privind statutul
magistraților, excepție ridicată de Maria Roman cu prilejul
soluționării unei cauze civile având ca obiect plata
indemnizației cuvenite magistraților cu vechime continuă în
magistratură în ultimii 20 de ani înainte de pensionare.
În motivarea excepției de neconstituționalitate, autorul
acesteia susține că dispozițiile art. 80 din Legea
nr. 303/2004, care stabilesc dreptul magistraților de a
beneficia de o indemnizație egală cu 7 indemnizații de
încadrare brute numai dacă au o vechime continuă în
magistratură în ultimii 20 de ani înainte de data pensionării
sau a eliberării din funcție pentru alte motive neimputabile,
instituie un tratament discriminatoriu între magistrații care
se află în situații similare. În acest sens, arată că
magistrații care au o vechime în magistratură de peste
20 de ani, dar pentru o perioadă de timp au fost nevoiți
să întrerupă această activitate, întrucât au fost transferați
în interesul serviciului la o altă autoritate publică, dar tot
în specialitate juridică, nu beneficiază de acest drept legal.
Tribunalul București — Secția a VIII-a pentru conflicte
de muncă, asigurări sociale, contencios administrativ și
fiscal apreciază că excepția de neconstituționalitate este
întemeiată. În acest sens, arată că indemnizația prevăzută
de art. 80 din Legea nr. 303/2004 reprezintă o primă de
loialitate, or îun magistrat care a îndeplinit această profesie
20 de ani în mod continuu, dar la un moment dat a
îndeplinit o altă funcție, tot de specialitate juridică, revenind
apoi la funcția de judecător, cum este și cazul reclamantei,
nu este mai puțin loial profesiei de judecător“. Așa fiind,
sintagma îmagistratul trebuie să aibă o vechime continuă în
ultimii 20 de ani“ dă naștere unui tratament diferit între
magistrați, nedreptățind pe magistratul aflat într-o situație
similară autorului excepției. În consecință, este încălcat
principiul constituțional al egalității în drepturi. Tribunalul
București mai menționează că, față de reglementarea
anterioară, dispozițiile art. 80 și 85 din Legea nr. 303/2004,
cât și Hotărârea Consiliului Superior al Magistraturii nr. 122
din 30 martie 2005 reglementează ca fiind vechime în
magistratură și perioada cât magistratul sau persoana
asimilată acestuia a îndeplinit funcții de specialitate juridică
în aparatul Guvernului, menținând însă prevederea
îvechime continuă în ultimii 20 de ani“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Avocatul Poporului apreciază că textul de lege criticat este
în deplină concordanță cu prevederile constituționale privind
egalitatea în drepturi, întrucât nu stabilește discriminări, ci
instituie un tratament juridic egal pentru toate persoanele
aflate în aceeași situație. De altfel, acordarea indemnizației
la încetarea mandatului este un beneficiu dat magistraților
de către legiuitor, în competența căruia revine stabilirea
condițiilor în care se acordă acest drept.
Președinții celor două Camere ale Parlamentului și
Guvernului nu au comunicat punctele lor de vedere
asupra excepției de neconstituționalitate ridicate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1. alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 80 din Legea nr. 303/2004 privind statutul
magistraților, publicată în Monitorul Oficial al României,
Partea I, nr. 576 din 29 iunie 2004, dispoziții care au
următorul conținut: î(1) Magistrații cu vechime continuă în
magistratură în ultimii 20 de ani înainte de data pensionării sau
a eliberării din funcție pentru alte motive neimputabile
beneficiază de o indemnizație egală cu 7 indemnizații de
încadrare lunare brute, care se impozitează potrivit legii.
(2) Indemnizația prevăzută la alin. (1) se acordă o singură
dată în decursul carierei de magistrat și se înregistrează,
potrivit legii.
(3) Modul de calcul al vechimii continue în magistratură se
stabilește prin hotărâre a Consiliului Superior al Magistraturii.
(4) Prevederile alin. (1) se aplică și în cazul decesului
magistratului aflat în activitate. În acest caz, de indemnizație
beneficiază soțul/soția și copiii care se află în întreținerea
magistratului la data decesului.“
În opinia autorului excepției, textul de lege criticat
contravine prevederilor art. 16 alin. (1) din Constituție,
potrivit căruia: î(1) Cetățenii sunt egali în fața legii și a
autorităților publice, fără privilegii și fără discriminări.“
Examinând excepția de neconstituționalitate, Curtea
constată că art. 80 din Legea nr. 303/2004 nu instituie nici
privilegii și nici discriminări între magistrații care se află
obiectiv în situații identice. Această normă juridică prevede
acordarea indemnizației egale cu 7 indemnizații de
încadrare brute lunare magistraților care au vechime
continuă în magistratură în ultimii 20 de ani înainte de
data pensionării sau eliberării din funcție pentru alte motive
neimputabile. Textul nu definește însă sintagma îvechime
continuă în magistratură“ și nu precizează care dintre
activitățile desfășurate în alte domenii înlătură sau nu
continuitatea vechimii în magistratură.
În această situație, Curtea constată că dispozițiile legale
criticate nu ridică probleme de constituționalitate, ci doar
probleme de interpretare și de aplicare a lor.
Dispozițiile art. 80 alin. (3) din Legea nr. 303/2004
prevăd că îModul de calcul al vechimii continue în
magistratură se stabilește prin hotărârea Consiliului Superior al
Magistraturii“. Această prevedere creează posibilitatea
calculării vechimii și în alt mod decât prin stricta și
restrictiva interpretare a termenului îcontinuă“. Curtea nu se
poate pronunța însă asupra modalității de calcul stabilite de
Consiliul Superior al Magistraturii, prevederile art. 146 lit. d)
din Constituție
și ale art. 29 alin. (1) din Legea
nr. 47/1992 limitând competența Curții, în cazul soluționării
excepțiilor de neconstituționalitate, doar la controlul legilor
și ordonanțelor Guvernului.

MONITORUL OFICIAL AL ROMÂNIEI, PARTEA I, Nr. 662/26.VII.2005

3

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 80 din Legea nr. 303/2004 privind statutul
magistraților, excepție ridicată de Maria Roman în Dosarul nr. 9.736/LM/2004 al Tribunalului București — Secția a VIII-a
pentru conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 387
din 7 iulie 2005

referitoare la excepția de neconstituționalitate a dispozițiilor art. 14 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 14 alin. 2 din Codul de procedură
penală, excepție ridicată de Constantin Milea în Dosarul
nr. 844/2004 al Judecătoriei Adjud.
La apelul nominal se prezintă personal autorul excepției
și se constată lipsa celorlalte părți, față de care procedura
de citare a fost legal îndeplinită.
Autorul excepției arată că prevederile art. 14 alin. 2 din
Codul de procedură penală încalcă prezumția de
nevinovăție, deoarece de vreme ce nu a fost încă judecat
sub aspect penal nu ar trebui ca instanța să rezolve
aspecte ce țin de acțiunea civilă.
Reprezentantul Ministerului Public pune concluzii de
respingere a excepției ca neîntemeiată, deoarece nu se
poate susține că în situația judecării alăturate a celor două
acțiuni se încalcă principiul potrivit căruia o persoană este
considerată nevinovată până la rămânerea definitivă a
hotărârii judecătorești de condamnare, întrucât acțiunea
civilă nu reprezintă o raliere la o bănuială ce planează
asupra sa.
C U R T E A,

având în vedere actele și lucrările dosarului, constată
următoarele:
Prin Încheierea din 21 martie 2005, pronunțată în
Dosarul nr. 844/2004, Judecătoria Adjud a sesizat Curtea
Constituțională cu excepția de neconstituționalitate a
prevederilor art. 14 alin. 2 din Codul de procedură penală.
Excepția a fost ridicată de inculpatul Constantin Milea,
în dosarul cu numărul de mai sus, având ca obiect
soluționarea unei cauze penale.
În motivarea excepției de neconstituționalitate, autorul
acesteia susține că dispozițiile legale criticate aduc atingere
prevederilor fundamentale ale art. 23 alin. (11), deoarece,

de vreme ce inculpatul trimis în judecată pentru o
infracțiune este considerat nevinovat până la rămânerea
definitivă a unei hotărâri de condamnare penală, nu poate
fi judecat în aceeași cauză cu privire la aspecte ce țin de
latura civilă care vizează un prejudiciu pentru care, potrivit
opiniei sale, nu se face vinovat. Astfel, persoana supusă
judecății în acțiunea penală, legal nevinovată până la
rămânerea definitivă a hotărârii de condamnare în penal,
este supusă unor presiuni, iar în conștiința acesteia apare
constrângerea morală a vinovăției impuse de acțiunea civilă.
De asemenea, potrivit art. 1 alin. (5) din Legea
fundamentală, respectarea Constituției, a supremației sale și
a legilor este obligatorie. O asemenea dispoziție implică
primordialitatea prevederilor fundamentale față de legi și,
prin urmare, prezumția de nevinovăție reglementată de
art. 23 alin. (11) din Constituție are întâietate față de
prevederile legale ale art. 14 alin. 2 din Codul de
procedură penală a cărui aplicare implică tocmai situația
inversă a textului constituțional.
În final, autorul excepției solicită modificarea textului
legal criticat, astfel încât acțiunea civilă să fie suspendată
pe perioada judecării laturii penale și abia după rămânerea
definitivă a hotărârii de condamnare în materie penală să
se procedeze la judecarea acțiunii civile.
Judecătoria Adjud opinează că excepția de neconstituționalitate
este neîntemeiată. Faptul că, în cadrul procesului penal,
acțiunea civilă este alăturată celei penale nu poate duce la
concluzia că prin aceasta s-a încălcat prezumția de
nevinovăție a inculpatului consfințită de art. 23 alin. (11) din
Constituție.
De asemenea, inculpatul poate exercita căile ordinare
de atac inclusiv cu privire la latura civilă și, deci, partea
civilă nu poate executa hotărârea judecătorească pe latura
civilă mai înainte de rămânerea definitivă și a laturii penale
a cauzei.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece în cazul în
care cele două acțiuni sunt exercitate în cadrul procesului
penal, instanța are obligația, potrivit art. 346 din Codul de
procedură penală, să se pronunțe, prin aceeași sentință,

4

MONITORUL OFICIAL AL ROMÂNIEI, PARTEA I, Nr. 662/26.VII.2005

atât asupra acțiunii penale, cât și asupra celei civile.
Instanța nu poate lăsa nesoluționată acțiunea civilă, luând
act de declarația părții civile că înțelege să-și valorifice
dreptul la despăgubiri. Totodată, faptul că în cadrul
procesului penal acțiunea civilă este alăturată celei penale
nu poate duce la concluzia că se încalcă prezumția de
nevinovăție a inculpatului consfințită de art. 23 alin. (11)
din Constituție.
Acțiunea penală are întâietate față de acțiunea civilă,
întrucât, pe de o parte, cauza materială unică a celor
două acțiuni este săvârșirea infracțiunii, iar, pe de altă parte,
rezolvarea acțiunii civile este condiționată de rezolvarea
acțiunii penale în privința existenței faptei, persoanei care a
săvârșit-o și a vinovăției acesteia.
De altfel, potrivit art. 129 din Constituție, împotriva
hotărârilor judecătorești părțile interesate pot exercita căile
de atac, în condițiile legii, astfel că partea civilă nu poate
executa hotărârea judecătorească pe latura civilă mai
înainte de rămânerea definitivă și a laturii penale a cauzei,
dacă inculpatul va folosi calea de atac a apelului sau a
recursului.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate referitoare la posibilitatea ca acțiunea civilă
să fie alăturată acțiunii penale în cadrul procesului penal,
prin constituirea persoanei vătămate ca parte civilă, nu
sunt de natură să aducă atingere principiului constituțional
care consacră prezumția de nevinovăție. Astfel, nu sunt
prejudiciate interesele legitime ale persoanei inculpate care,
la fel ca și oricare parte din procesul penal, își poate
exercita dreptul la apărare și poate solicita administrarea
oricăror probe legale pentru combaterea susținerilor
formulate în acuzare.
Mai mult, prin soluționare de către aceeași instanță atât
a acțiunii penale, cât și a celei civile, determinate de
săvârșirea aceleiași fapte, se asigură o mai promptă,
temeinică și completă aflare a adevărului, prin aprecierea
unitară a probelor, precum și evitarea pronunțării unor
hotărâri contradictorii.
De asemenea, dispozițiile legale criticate nu încalcă
principiul supremației Constituției și al obligativității legii și
nici trăsăturile și valorile supreme ale statului de drept.
În plus, prevederile art. 14 alin. 2 din Codul de
procedură penală reprezintă norme de procedură a căror
reglementare este, potrivit art. 126 alin. (2) din Legea
fundamentală, de competența exclusivă a legiuitorului, care
poate institui, în considerarea unor situații deosebite, reguli
speciale de procedură.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 14 alin. 2 din Codul de procedură penală,
cu următorul conținut: îAcțiunea civilă poate fi alăturată
acțiunii penale în cadrul procesului penal, prin constituirea
persoanei vătămate ca parte civilă.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 1 alin. (3) și (5) referitoare la statul
de drept și la obligativitatea respectării Constituției și a
legilor, precum și ale art. 23 alin. (11) privind prezumția de
nevinovăție.
Examinând excepția de neconstituționalitate, Curtea
constată că prezumția de nevinovăție consacrată prin
art. 23 alin. (11) din Constituție implică interdicția de a se
lua împotriva unei persoane măsuri de constrângere pentru
vreo faptă de natură a atrage răspunderea juridică, de care
această persoană ar fi acuzată.
Exercitarea acțiunii civile, fie împreună, fie separat de
acțiunea penală, nu constituie o măsură de constrângere a
făptuitorului, ci un drept al părții păgubite prin comiterea
unei fapte penale de a fi despăgubită pentru prejudiciul
cauzat.
Vinovăția inculpatului, ca element atât al răspunderii
penale, cât și al răspunderii civile a acestuia, se stabilește
prin hotărârea definitivă de condamnare și nu în momentul
exercitării acțiunii civile. Altfel spus, alăturarea acțiunii civile
celei penale nu are semnificația declarării vinovăției
inculpatului cu anticipație. Prin hotărârea definitivă
pronunțată de instanță în urma judecării, acesta poate fi
condamnat și obligat la despăgubirile solicitate de partea
civilă — în cazul în care se stabilește că a comis cu
vinovăție infracțiunea pentru care a fost trimis în judecată
și a cauzat prejudiciul reclamat de partea civilă — după
cum poate fi exonerat atât de răspunderea penală, cât și
de răspunderea civilă dacă se stabilește nevinovăția sa.
Judecarea celor două acțiuni împreună sau judecarea
lor separată — cu suspendarea judecării acțiunii civile în
acest caz — constituie aspecte ale procedurii de judecată,
pe care legiuitorul este liber să le reglementeze în
conformitate cu prevederile art. 126 alin. (2) din Constituție.
De asemenea, normele legale criticate nu aduc atingere
în nici un fel prevederilor referitoare la obligativitatea
respectării Constituției și a legilor, deoarece nu conțin nici
o prevedere care să ducă la această concluzie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14 alin. 2 din Codul de procedură penală, excepție
ridicată de Constantin Milea în Dosarul nr. 844/2004 al Judecătoriei Adjud.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

MONITORUL OFICIAL AL ROMÂNIEI, PARTEA I, Nr. 662/26.VII.2005

5

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 80/2000 privind certificarea
sau omologarea echipamentelor, pieselor de schimb și materialelor de exploatare utilizate
la vehicule rutiere, precum și condițiile de comercializare și utilizare a acestora
În temeiul art. 108 din Constituția României, republicată, și al art. 1 pct. III.9 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 80/2000 privind
certificarea sau omologarea echipamentelor, pieselor de
schimb și materialelor de exploatare utilizate la vehicule
rutiere, precum și condițiile de comercializare și utilizare a
acestora, publicată în Monitorul Oficial al României, Partea I,
nr. 413 din 30 august 2000, aprobată cu modificări și
completări prin Legea nr. 671/2002, se modifică și se
completează după cum urmează:
1. Titlul ordonanței va avea următorul cuprins:
îORDONANȚĂ
privind omologarea și certificarea produselor
și materialelor de exploatare utilizate la vehiculele rutiere,
precum și condițiile de introducere
pe piață a acestora“
2. Articolul 1 va avea următorul cuprins:
îArt. 1. — (1) Produsele și materialele de exploatare
noi, destinate utilizării la vehicule rutiere, pot fi introduse pe
piață numai dacă respectă condițiile prevăzute de prezenta
ordonanță.
(2) Produsele și materialele de exploatare noi din
categoria celor care privesc siguranța circulației, protecția
mediului, eficiența energetică și protecția împotriva furturilor
vehiculelor rutiere pot fi introduse pe piață numai dacă sunt
omologate sau certificate.
(3) Lista produselor și materialelor de exploatare care
necesită omologare sau certificare în vederea introducerii
pe piață se stabilește prin ordin al ministrului transporturilor,
construcțiilor și turismului.
(4) Omologarea produselor prevăzute la alin. (2) se
efectuează de către Regia Autonomă «Registrul Auto
Român“, organism tehnic specializat aflat sub autoritatea
Ministerului Transporturilor, Construcțiilor și Turismului,
denumit în continuare R.A.R., pe baza rezultatelor
încercărilor efectuate de laboratoare recunoscute de către
R.A.R., în cazul omologării naționale, respectiv de
laboratoare notificate, în cazul omologării comunitare (CE)
de tip și al omologării internaționale (CEE-ONU) de tip.
(5) Certificarea produselor și materialelor de exploatare
prevăzute în lista menționată la alin. (3) se efectuează de
către R.A.R. sau de către alte organisme de certificare a
produselor, desemnate conform legislației în vigoare de
Ministerul Transporturilor, Construcțiilor și Turismului, pe
baza rezultatelor încercărilor efectuate de laboratoare
recunoscute de către R.A.R. sau de laboratoare acreditate.
(6) Se exceptează de la prevederile alin. (4) și (5):
a) produsele omologate de autoritățile competente ale
părților contractante în baza acordurilor de la Geneva;
b) produsele omologate de autoritățile competente ale
statelor membre conform directivelor/regulamentelor Uniunii
Europene;
c) produsele de origine sau produsele de schimb de
origine.
(7) De la data aderării României la Uniunea Europeană,
obligativitatea omologării sau a certificării în vederea

introducerii pe piață a produselor prevăzute la alin. (2) și
care sunt fabricate și comercializate legal în state membre
ale Uniunii Europene, altele decât România, se aplică
numai pentru produsele care fac parte dintr-un sistem sau
echipament care este reglementat printr-o directivă/printr-un
regulament a/al Uniunii Europene sau printr-un regulament
CEE-ONU aplicat de Uniunea Europeană.
(8) De la data aderării României la Uniunea Europeană,
produsele prevăzute la alin. (2), care sunt fabricate și
comercializate legal în state membre ale Uniunii Europene,
altele decât România, și care nu fac parte dintr-un sistem
sau echipament care este reglementat printr-o
directivă/printr-un regulament a/al Uniunii Europene sau
printr-un regulament CEE-ONU aplicat de Uniunea Europeană,
sunt exceptate de la obligativitatea omologării sau a
certificării în vederea introducerii pe piață, dacă acestea
furnizează un nivel echivalent de protecție a siguranței
rutiere sau de protecție a mediului în raport cu cerințele
naționale de introducere pe piață, nivel demonstrabil pe
baza unor documente oficiale.
(9) De la data aderării României la Uniunea Europeană,
sunt exceptați de la obligativitatea certificării în vederea
introducerii pe piață carburanții auto fabricați și comercializați legal în state membre ale Uniunii Europene, altele
decât România, dacă aceștia furnizează un nivel echivalent
de protecție a mediului în raport cu cerințele naționale de
introducere pe piață, nivel demonstrabil pe baza unor
documente oficiale.
(10) Produsele și materialele de exploatare noi, altele
decât cele prevăzute în lista menționată la alin. (3), pot fi
introduse pe piață numai dacă respectă prevederile art. 3
și 4.
(11) Introducerea pe piață a produselor și materialelor
de exploatare este admisă pe toată durata termenului de
garanție/valabilitate a produselor și materialelor de
exploatare certificate/omologate, indiferent de termenul de
expirare a certificării/omologării, cu condiția ca certificarea/
omologarea să nu fie suspendată sau retrasă.
(12) Producătorul unui vehicul sau reprezentantul
acestuia este obligat să comunice R.A.R. situația abilitărilor
retrase pentru fabricarea de piese de origine, în termen de
7 zile de la data retragerii acestora.“
3. După articolul 1 se introduc trei noi articole,
articolele 11, 12 și 13, cu următorul cuprins:
îArt. 11. — Ministerul Transporturilor, Construcțiilor și
Turismului reprezintă autoritatea competentă pentru
omologarea, certificarea și supravegherea introducerii pe
piață a produselor și materialelor de exploatare.
Art. 1 2 . — Pentru aplicarea prezentei ordonanțe,
termenii și expresiile de mai jos semnifică după cum
urmează:
1. produs — un sistem, un echipament, o piesă, o
componentă sau o entitate tehnică utilizată la fabricarea
unui vehicul sau pentru înlocuirea celui existent pe un
vehicul. Poate fi:

6

MONITORUL OFICIAL AL ROMÂNIEI, PARTEA I, Nr. 662/26.VII.2005

1.1. produs de origine — produs utilizat la fabricarea
unui vehicul și care a echipat vehiculul la omologarea de
tip a acestui vehicul;
1.2. produs de schimb — produs destinat să fie utilizat
la un vehicul pentru a înlocui un produs montat pe acest
vehicul;
2. material de exploatare — substanțe necesare la
utilizarea unui vehicul rutier, care se consumă sau se
uzează în timpul utilizării unui vehicul rutier și care se
completează ori se înlocuiesc în timpul exploatării acestuia.
Include carburanții auto, lubrifianții auto, aditivii pentru
carburanții auto, lichidele pentru frână, lichidele de răcire,
uleiurile hidraulice;
3. omologarea unui produs — procedura administrativă
prin care R.A.R. certifică faptul că un produs îndeplinește
condițiile tehnice și/sau administrative aplicabile conform
legislației în vigoare;
4. certificarea unui produs sau a unui material de
exploatare — procedura administrativă prin care R.A.R. sau
un alt organism de certificare a produselor, desemnat
conform legislației în vigoare de Ministerul Transporturilor,
Construcțiilor și Turismului, certifică faptul că un produs
sau un material de exploatare îndeplinește condițiile tehnice
esențiale pentru siguranța circulației, protecția mediului și
eficiența energetică, precizate prin standardele naționale
sau standardele internaționale aplicabile ori prin specificațiile
tehnice declarate de către fabricant;
5. certificarea unui carburant auto — procedura
administrativă prin care R.A.R. certifică faptul că un
carburant auto îndeplinește condițiile tehnice și
administrative aplicabile în vederea introducerii pe piață;
6. acordurile de la Geneva — Acordul privind adoptarea
de prescripții tehnice uniforme aplicabile vehiculelor cu roți,
echipamentelor și pieselor ce pot fi montate sau utilizate
pe vehicule cu roți și condițiile de recunoaștere reciprocă a
omologărilor eliberate pe baza acestor prescripții, încheiat
la Geneva la 20 martie 1958, la care România a aderat
prin Decretul nr. 371/1976, și Acordul privind adoptarea de
reglementări tehnice mondiale aplicabile autovehiculelor,
precum și echipamentelor și componentelor ce pot fi
montate și/sau utilizate pe autovehicule, încheiat la Geneva
la 25 iunie 1998, la care România a aderat prin Legea
nr. 97/2002.
Art. 13. — (1) Pentru fiecare tip de produs omologat de
tip, R.A.R. eliberează fabricantului produsului, reprezentantului
acestuia sau importatorului, după caz:
a) certificatul de omologare națională a unui tip de
produs;
b) certificatul de omologare CE a unui tip de produs, de
la data aderării României la Uniunea Europeană;
c) certificatul de omologare CEE-ONU a unui tip de
produs.
(2) Pentru fiecare produs sau material de exploatare
certificat, R.A.R. sau organismul de certificare a produselor,
desemnat conform legislației în vigoare de Ministerul
Transporturilor, Construcțiilor și Turismului, eliberează
fabricantului produsului sau reprezentantului acestuia un
certificat de conformitate.“
4. Articolul 2 va avea următorul cuprins:
îArt. 2. — (1) Omologarea națională de tip a produselor
se acordă de către R.A.R., la cererea fabricantului sau a
reprezentantului acestuia, persoană juridică.
(2) Omologarea comunitară (CE) de tip a sistemelor,
componentelor și entităților tehnice se acordă de către
R.A.R., la cererea fabricantului sau a reprezentantului
acestuia, de la data aderării României la Uniunea
Europeană.
(3) Omologarea internațională (CEE-ONU) de tip a
echipamentelor, pieselor și componentelor se acordă de
către R.A.R., la cererea fabricantului sau a reprezentantului
acestuia.

(4) Certificarea produselor și materialelor de exploatare
se acordă de către R.A.R. sau de organismul de certificare
a produselor, desemnat conform legislației în vigoare de
Ministerul Transporturilor, Construcțiilor și Turismului, la
cererea fabricantului sau a reprezentantului acestuia,
persoană juridică.
(5) Operatorii economici care nu dispun de împuterniciri
de reprezentare din partea producătorilor pot obține dreptul
de introducere pe piață numai prin certificarea loturilor de
produse respective.
(6) În cazul în care un material de exploatare în vrac,
prevăzut în lista menționată la art. 1 alin. (3), este
partiționat și/sau ambalat de către operatori economici, alții
decât producătorul, serviciul de partiționare și ambalare al
acestuia trebuie să fie autorizat de către R.A.R.“
5. După articolul 2 se introduce un nou articol,
articolul 21, cu următorul cuprins:
îArt. 21. — (1) Eliberarea certificatelor de omologare
internațională (CEE-ONU) pentru echipamente, piese și
componente se face în conformitate cu acordurile de la
Geneva. Ministerul Transporturilor, Construcțiilor și
Turismului, prin R.A.R., și, respectiv, R.A.R. sunt desemnate
de Guvernul României, parte contractantă la acordurile de
la Geneva, ca departament administrativ și, respectiv,
serviciu tehnic, în conformitate cu acordurile de la Geneva.
(2) R.A.R. îndeplinește în numele Ministerului
Transporturilor, Construcțiilor și Turismului procedurile
administrative referitoare la aplicarea acordurilor de la
Geneva.“
6. Articolul 3 va avea următorul cuprins:
îArt. 3. — (1) În vederea introducerii pe piață,
produsele și materialele de exploatare trebuie inscripționate
cu toate informațiile stabilite de reglementările în vigoare.
În cazul în care dimensiunile sau natura produsului nu
permit inscripționarea direct pe produs, informațiile se
înscriu pe ambalajul individual. Pentru materialele de
exploatare livrate în vrac, informațiile se înscriu în
certificatul de garanție.
(2) În vederea introducerii pe piață, produsele
omologate sau certificate conform prezentei ordonanțe
trebuie să aibă aplicate, după caz, mărci de certificare a
conformității, mărci/marcaje de omologare sau numărul
certificatului de conformitate/omologare, marcaje de
securizare, cu precizarea organismului care a efectuat
certificarea.
(3) Obligația aplicării mărcilor/marcajelor sau a numărului
certificatului de conformitate/omologare revine exclusiv
titularilor certificatelor de conformitate/omologare.
(4) Până la data aderării României la Uniunea
Europeană, produsele și materialele de exploatare introduse
pe piață, cuprinse în lista menționată la art. 1 alin. (3), cu
excepția produselor prevăzute la art. 1 alin. (6) și a
materialelor de exploatare livrate în vrac, trebuie să aibă
aplicat suplimentar un marcaj special de securizare care
atestă că produsul sau materialul de exploatare poate fi
introdus pe piață legal și care trebuie să îndeplinească
următoarele condiții:
a) marcajul trebuie să conțină cel puțin un element de
siguranță și de protecție împotriva falsificării acestuia;
b) macheta marcajului special de securizare este unică
și este aprobată de Ministerul Transporturilor, Construcțiilor
și Turismului. În cazul în care dimensiunile sau natura
produsului ori a materialului de exploatare nu permit
aplicarea directă, marcajul special de securizare se aplică
pe ambalajul individual sau colectiv;
c) producția și distribuția marcajului special de
securizare se desfășoară sub autoritatea și controlul
Ministerului Transporturilor, Construcțiilor și Turismului;
d) obligația aplicării marcajului special de securizare
revine exclusiv deținătorului omologării sau al certificării;
e) aplicarea marcajului special de securizare este
facultativă pentru produsele și materialele de exploatare

MONITORUL OFICIAL AL ROMÂNIEI, PARTEA I, Nr. 662/26.VII.2005
omologate sau certificate, altele decât cele prevăzute în
lista menționată la art. 1 alin. (3).“
7. Articolul 4 va avea următorul cuprins:
îArt. 4. — (1) În vederea introducerii pe piață,
produsele și materialele de exploatare trebuie să aibă
marca fabricantului aplicată pe produs sau pe ambalaj,
după caz, și să fe însoțite de un certificat de garanție și
de o declarație de conformitate, întocmite de producători
sau de reprezentanții acestora potrivit legislației în vigoare.
(2) Declarația de conformitate reprezintă asumarea
răspunderii de către fabricant sau de reprezentantul
acestuia în privința conformității produselor ori materialelor
de exploatare introduse pe piață cu cele omologate sau
certificate. Forma și conținutul declarației de conformitate
trebuie să corespundă cu modelul declarației de
conformitate aprobat prin legislația în vigoare.
(3) Dreptul de introducere pe piață încetează în
următoarele cazuri:
a) operatorul economic care a emis declarația de
conformitate nu face dovada că a trimis documentația
tehnică a produsului sau materialului de exploatare în
termen de 30 de zile de la solicitarea R.A.R.;
b) R.A.R. constată că declarația de conformitate nu
corespunde cu documentația tehnică de referință a
produsului sau materialului de exploatare;
c) documentația tehnică de referință precizată în
declarația de conformitate nu cuprinde caracteristicile
tehnice esențiale ale produsului sau materialului de
exploatare, care să asigure interschimbabilitatea produsului
sau materialului de exploatare utilizat de producătorul
vehiculului rutier;
d) produsul sau materialul de exploatare este neconform
cu documentația tehnică de referință, caz în care
operatorul economic sau reprezentanții legali ai acestuia,
care au emis declarația de conformitate, suportă cheltuielile
aferente verificărilor.
(4) În cazul în care atât producătorul, cât și
reprezentantul acestuia au sediul în afara României, revine
importatorului responsabilitatea pentru deținerea și
prezentarea documentației tehnice organismelor de control.
(5) Documentele prevăzute la alin. (1), autentificate prin
ștampilare, trebuie să conțină toate datele cerute de
legislația în vigoare, înscrise lizibil, explicit și fără
ambiguități, și vor fi semnate de persoana care angajează
juridic emitentul.
(6) Lista produselor și materialelor de exploatare
neconforme cărora li s-a interzis introducerea pe piață
conform alin. (3) va fi făcută publică de către R.A.R.“
8. Articolul 51 va avea următorul cuprins:
îArt. 51. — Producătorii de vehicule rutiere sau, după
caz, reprezentanții autorizați ai acestora au obligația de a
asigura echipamentele, piesele de schimb și materialele de
exploatare aferente, precum și service-ul necesar, atât pe
durata comercializării vehiculelor noi, cât și după încetarea
acesteia, pentru o perioadă de cel puțin 8 ani, calculată de
la data vânzării ultimului lot de vehicule, direct sau prin
terți abilitați.“

7

9. Articolul 52 va avea următorul cuprins:
îArt. 5 2 . — Este interzisă introducerea pe piață a
următoarelor categorii de produse și materiale de
exploatare:
a) produsele sau materialele de exploatare prevăzute în
lista menționată la art. 1 alin. (3), necertificate sau
neomologate;
b) produsele sau materialele de exploatare nemarcate
corespunzător, după caz, cu marca fabricantului, marca de
certificare a conformității, marca/marcajul de omologare,
numărul certificatului de conformitate/omologare sau, până
la data aderării României la Uniunea Europeană, cu
marcajul special de securizare;
c) produsele sau materialele de exploatare pe care au
fost aplicate inscripționări și/sau marcaje falsificate ori
neautorizate;
d) produsele sau materialele de exploatare
neinscripționate cu informațiile stabilite prin reglementări
legale;
e) produsele sau materialele de exploatare neînsoțite de
declarația de conformitate și de certificatul de garanție;
f) produsele sau materialele de exploatare având
marcaje și inscripționări cu denumiri care pot crea confuzii;
g) produsele pirat sau contrafăcute.“
10. Articolul 6 va avea următorul cuprins:
îArt. 6. — (1) Constituie contravenții și se sancționează
după cum urmează:
a) nerespectarea prevederilor art. 1 alin. (2), ale art. 2
alin. (5) și (6), ale art. 3 alin. (4), ale art. 4 alin. (3), ale
art. 52 lit. a) și f) și ale art. 62 alin. (4), cu amendă de la
1.000 lei (RON) la 5.000 lei (RON);
b) nerespectarea prevederilor art. 3 alin. (1) și (2), ale
art. 4 alin. (1) și ale art. 52 lit. b), c), d) și e), cu amendă
de la 500 lei (RON) la 2.000 lei (RON);
c) nerespectarea prevederilor art. 1 alin. (12) și ale
art. 5 2 lit. g), cu amendă de la 5.000 lei (RON) la
10.000 lei (RON);
d) nerespectarea prevederilor art. 51, cu amendă de la
25.000 lei (RON) la 50.000 lei (RON).
(2) Constatarea și aplicarea sancțiunilor prevăzute la
alin. (1) se fac de către personalul împuternicit în acest
scop de Ministerul Transporturilor, Construcțiilor și
Turismului.
(3) Nivelul amenzilor prevăzute la alin. (1) se
actualizează prin hotărâre a Guvernului, în funcție de rata
inflației.
(4) Dispozițiile referitoare la contravenții, prevăzute la
alin. (1) și (2), se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.“
11. După articolul 6 se introduc două noi articole,
articolele 61 și 62, cu următorul cuprins:
îArt. 6 1 . — Resursele necesare pentru exercitarea
activității de supraveghere și control al pieței în vederea
aplicării prezentei ordonanțe se suportă de Ministerul
Transporturilor, Construcțiilor și Turismului, în limitele
fondurilor alocate anual de la bugetul de stat.
Art. 62. — (1) R.A.R., organism tehnic specializat al
Ministerului Transporturilor, Construcțiilor și Turismului,
îndeplinește următoarele atribuții în conformitate cu
prevederile prezentei ordonanțe:
a) acordă omologarea sau certificarea pentru produsele
sau materialele de exploatare prevăzute în lista menționată
la art. 1 alin. (3);
b) acordă omologarea comunitară (CE) de tip pentru
componente și entități tehnice, conform directivelor/
regulamentelor Uniunii Europene, de la data aderării
României la Uniunea Europeană;

8

MONITORUL OFICIAL AL ROMÂNIEI, PARTEA I, Nr. 662/26.VII.2005

c) acordă omologarea internațională (CEE-ONU) de tip
pentru echipamente, piese și componente, conform
regulamentelor CEE-ONU;
d) efectuează încercări necesare pentru verificarea
îndeplinirii condițiilor tehnice impuse în vederea acordării
omologării ori certificării pentru produsele sau materialele
de exploatare prevăzute la art. 1 alin. (2);
e) efectuează încercări necesare pentru verificarea
îndeplinirii condițiilor tehnice impuse în vederea acordării
omologării comunitare (CE) de tip pentru componente și
entități tehnice, conform directivelor/regulamentelor Uniunii
Europene, de la data aderării României la Uniunea
Europeană;
f) efectuează încercări necesare pentru verificarea
îndeplinirii condițiilor tehnice impuse în vederea acordării
omologării internaționale (CEE-ONU) pentru echipamente,
piese și componente, conform regulamentelor CEE-ONU;
g) recunoaște laboratoare de încercări în vederea
efectuării încercărilor necesare pentru verificarea îndeplinirii
condițiilor tehnice impuse în vederea acordării omologării
sau certificării pentru produsele sau materialele de
exploatare menționate în lista prevăzută la art. 1 alin. (3);
h) verifică la deținătorul omologării sau al certificării
conformitatea producției și ia măsurile necesare pentru
menținerea acesteia pe toată durata de fabricație a tipului
respectiv de produse sau materiale de exploatare;
i) impune deținătorului omologării sau al certificării
prevăzut la lit. h) remedierea defecțiunilor de fabricație
constatate la produsele sau materialele de exploatare care
pun ori pot pune în pericol siguranța circulației sau
protecția mediului;
j) supraveghează pe piață conformitatea cu tipul
omologat/certificat a produselor introduse pe piață;
k) supraveghează pe piață conformitatea materialelor de
exploatare introduse pe piață;
l) autorizează serviciile de partiționare și ambalare a
materialelor de exploatare în vrac.
(2) În funcție de neconformitățile constatate, R.A.R.
poate impune deținătorilor omologării sau ai certificării
măsuri privind sistarea introducerii pe piață și/sau
retragerea lotului de produse și materiale de exploatare
neconforme, cu interdicția introducerii pe piață sau a
folosirii până la remediere.
(3) În funcție de gravitatea faptei, personalul împuternicit
în acest scop de către Ministerul Transporturilor,
Construcțiilor și Turismului poate dispune confiscarea
și/sau distrugerea, oprirea definitivă sau temporară a
fabricării ori a introducerii pe piață de produse necertificate
sau neomologate, a celor neinscripționate ori nemarcate
corespunzător, a celor neînsoțite de certificate de garanție

și declarații de conformitate, a celor falsificate, precum și a
celor care se dovedesc neconforme, în condițiile prezentei
ordonanțe.
(4) Operatorii economici au obligația ca în termen de
30 de zile să facă dovada că au predat pentru reciclare
către operatori economici autorizați, potrivit legislației în
vigoare, materialele rezultate din procesul de distrugere
precizat la alin. (3).
(5) Cheltuielile datorate retragerii din circulație, remedierii
neconformităților și repunerii în circulație a produselor și
materialelor de exploatare se suportă de către deținătorul
omologării sau al certificării.“
Art. II. — În cuprinsul Ordonanței Guvernului
nr. 80/2000 privind certificarea sau omologarea
echipamentelor, pieselor de schimb și materialelor de
exploatare utilizate la vehicule rutiere, precum și condițiile
de comercializare și utilizare a acestora, aprobată cu
modificări și completări prin Legea nr. 671/2002, sintagma
îMinisterul Lucrărilor Publice, Transporturilor și Locuinței“ se
înlocuiește cu sintagma îMinisterul Transporturilor,
Construcțiilor și Turismului“.
Art. III. — În termen de 90 de zile de la data publicării
prezentei ordonanțe în Monitorul Oficial al României, Partea I,
Ministerul Transporturilor, Construcțiilor și Turismului va
actualiza Reglementările privind certificarea și/sau
omologarea echipamentelor, pieselor de schimb și
materialelor de exploatare utilizate la vehicule rutiere,
precum și autorizarea agenților economici care desfășoară
activități de reparații, de reglare, de modificări constructive,
de reconstrucție a vehiculelor rutiere, precum și de
dezmembrare a vehiculelor uzate — RNTR 4, aprobate
prin Ordinul ministrului transporturilor nr. 536/1997,
publicat în Monitorul Oficial al României, Partea I, nr. 348
din 9 decembrie 1997, cu modificările și completările
ulterioare.
Art. IV. — Ordonanța Guvernului nr. 80/2000 privind
certificarea sau omologarea echipamentelor, pieselor de
schimb și materialelor de exploatare utilizate la vehicule
rutiere, precum și condițiile de comercializare și utilizare a
acestora, publicată în Monitorul Oficial al României, Partea I,
nr. 413 din 30 august 2000, aprobată cu modificări și
completări prin Legea nr. 671/2002, precum și cu
modificările și completările aduse prin prezenta ordonanță,
după aprobarea acesteia prin lege, se va republica în
Monitorul Oficial al României, Partea I, dându-se textelor o
nouă numerotare.
Art. V. — Prezenta ordonanță intră în vigoare la 90 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu

București, 14 iulie 2005.
Nr. 34.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 662/26.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|045002]
ISSN 1453—4495

