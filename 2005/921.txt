Anul 173 (XVII) — Nr. 921

PARTEA

I

LEGI, DECRETE, HOTĂRÂRI ȘI ALTE ACTE

Vineri, 14 octombrie 2005

SUMAR
Nr.

26.

27.

997.

998.

Pagina
HOTĂRÂRI ALE SENATULUI
— Hotărâre pentru modificarea Hotărârii Senatului
nr. 64/2004 privind aprobarea componenței
numerice și nominale a comisiilor permanente ale
Senatului ....................................................................
— Hotărâre pentru modificarea Hotărârii Senatului
nr. 8/2005 privind înființarea Comisiei speciale
pentru modificarea și completarea Regulamentului
Senatului ....................................................................
DECRETE
— Decret privind acordarea gradului de general
unui colonel din Serviciul de Telecomunicații
Speciale și trecerea acestuia în rezervă cu noul
grad ............................................................................
— Decret privind acordarea gradului de general
unui colonel din Serviciul de Telecomunicații

HOTĂRÂRI

1–2

2

3

Nr.

Pagina

Speciale și trecerea acestuia în rezervă cu noul
grad ............................................................................
999. — Decret privind acordarea gradului de general
unui colonel din Serviciul Român de Informații și
trecerea acestuia în rezervă cu noul grad .............
1.000. — Decret privind trecerea în rezervă a unui
general din Serviciul Român de Informații..............
1.001. — Decret privind trecerea în rezervă a unui
general din Serviciul de Informații Externe.............

5

DECIZII ALE CURȚII CONSTITUȚIONALE
Decizia nr. 465 din 20 septembrie 2005 referitoare la
excepția de neconstituționalitate a dispozițiilor
art. 1 alin. (1) fraza a doua, art. 13 alin. (1) lit. b)
și ale art. 23 alin. (1) din Legea nr. 187/1999
privind accesul la propriul dosar și deconspirarea
securității ca poliție politică ......................................

5–8

ALE

3

4
4

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 64/2004 privind aprobarea componenței numerice
și nominale a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 64/2004 privind
aprobarea componenței numerice și nominale a comisiilor
permanente ale Senatului, publicată în Monitorul Oficial al
României, Partea I, nr. 1.254 din 27 decembrie 2004, cu
modificările și completările ulterioare, se modifică după cum
urmează:

1. La anexa nr. I — Comisia juridică, de numiri,
disciplină, imunități și validări, domnul senator Meleșcanu
Teodor Viorel, Grupul Parlamentar al Alianței Dreptate și
Adevăr P.N.L.—P.D., se include în componența comisiei în
locul domnului senator Popa Nicolae Vlad — Grupul
Parlamentar al Alianței Dreptate și Adevăr P.N.L.—P.D.

2

MONITORUL OFICIAL AL ROMÂNIEI, PARTEA I, Nr. 921/14.X.2005

2. La anexa nr. II — Comisia economică, domnul
senator Antonie Ștefan-Mihail, Grupul Parlamentar al
Alianței Dreptate și Adevăr P.N.L.—P.D., se include în
componența comisiei în locul domnului senator Marinescu
Marius, Grupul Parlamentar al Alianței Dreptate și Adevăr
P.N.L.—P.D.
3. La anexa nr. IV — Comisia pentru buget, finanțe și
bănci, domnul senator Berceanu Radu Mircea, Grupul
Parlamentar al Alianței Dreptate și Adevăr P.N.L.—P.D., se
include în componența comisiei în locul doamnei senator
Petre Maria, Grupul Parlamentar al Alianței Dreptate și
Adevăr P.N.L.—P.D.
4. La anexa nr. XI — Comisia pentru cultură, arte și
mijloace de informare în masă, domnul senator Popa Dan
Gabriel, Grupul Parlamentar al Alianței Dreptate și Adevăr
P.N.L.—P.D., se include în componența comisiei în locul

domnului senator Țîrle Radu, Grupul Parlamentar al Alianței
Dreptate și Adevăr P.N.L.—P.D.
5. La anexa nr. XV — Comisia pentru egalitatea de
șanse între femei și bărbați
— domnul senator Popa Nicolae Vlad, Grupul
Parlamentar al Alianței Dreptate și Adevăr P.N.L.—P.D., se
include în componența comisiei în locul domnului senator
Ilușcă Daniel, Grupul Parlamentar al Alianței Dreptate și
Adevăr P.N.L.—P.D.;
— doamna senator Petre Maria, Grupul Parlamentar al
Alianței Dreptate și Adevăr P.N.L.—P.D., se include în
componența comisiei în locul domnului senator Berceanu
Radu Mircea, Grupul Parlamentar al Alianței Dreptate și
Adevăr P.N.L.—P.D.

Această hotărâre a fost adoptată de Senat în ședința din 11 octombrie 2005, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU

București, 11 octombrie 2005.
Nr. 26.

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 8/2005 privind înființarea Comisiei speciale
pentru modificarea și completarea Regulamentului Senatului
În temeiul prevederilor art. 64 alin. (4) din Constituția României, republicată, și ale art. 70 din Regulamentul
Senatului, republicat, cu modificările și completările ulterioare,
Senatul adoptă prezenta hotărâre.
Articol unic. — Anexa la Hotărârea Senatului nr. 8/2005
privind înființarea Comisiei speciale pentru modificarea și
completarea Regulamentului Senatului se modifică după
cum urmează:
1. La nr. crt. 1, domnul senator Popa Nicolae Vlad,
Grupul Parlamentar al Alianței Dreptate și Adevăr P.N.L.—
P.D., se înlocuiește cu domnul senator Antonie ȘtefanMihail, Grupul Parlamentar al Alianței Dreptate și Adevăr
P.N.L.—P.D.

2. La nr. crt. 4, doamna senator Petre Maria, Grupul
Parlamentar al Alianței Dreptate și Adevăr P.N.L.—P.D., se
înlocuiește cu domnul senator Cârlan Dan, Grupul
Parlamentar al Alianței Dreptate și Adevăr P.N.L.—P.D.
3. La nr. crt. 7, domnul senator Nicolae Șerban, Grupul
Parlamentar al P.S.D., se înlocuiește cu domnul senator
Chelaru Ioan, Grupul Parlamentar al P.S.D.

Această hotărâre a fost adoptată de Senat în ședința din 11 octombrie 2005, cu respectarea prevederilor art. 76 alin. (2)
din Constituția României, republicată.
PREȘEDINTELE SENATULUI

NICOLAE VĂCĂROIU

București, 11 octombrie 2005.
Nr. 27.

MONITORUL OFICIAL AL ROMÂNIEI, PARTEA I, Nr. 921/14.X.2005

DECRETE
PREȘEDINTELE ROMÂNIEI

DECRET
privind acordarea gradului de general unui colonel
din Serviciul de Telecomunicații Speciale și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 90 din 23 septembrie 2005,
având în vedere propunerea directorului Serviciului de Telecomunicații
Speciale,
Președintele României

d e c r e t e a z ă:

Articol unic. — Pe data de 17 octombrie 2005, domnului colonel
Neacșu Ion Constantin i se acordă gradul de general de brigadă cu o stea
și trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 11 octombrie 2005.
Nr. 997.
PREȘEDINTELE ROMÂNIEI

DECRET
privind acordarea gradului de general unui colonel
din Serviciul de Telecomunicații Speciale și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 90 din 23 septembrie 2005,
având în vedere propunerea directorului Serviciului de Telecomunicații
Speciale,
Președintele României

d e c r e t e a z ă:

Articol unic. — Pe data de 19 octombrie 2005, domnului colonel Anton
Aurel Constantin i se acordă gradul de general de brigadă cu o stea și
trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 11 octombrie 2005.
Nr. 998.

3

4

MONITORUL OFICIAL AL ROMÂNIEI, PARTEA I, Nr. 921/14.X.2005
PREȘEDINTELE ROMÂNIEI

DECRET
privind acordarea gradului de general unui colonel
din Serviciul Român de Informații și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
ale Legii nr. 80/1995 privind Statutul cadrelor militare, cu modificările și
completările ulterioare, precum și ale Hotărârii Consiliului Suprem de
Apărare a Țării nr. 89 din 23 septembrie 2005,
având în vedere propunerea directorului Serviciului Român de
Informații,
Președintele României

d e c r e t e a z ă:

Articol unic. — Pe data prezentului decret, domnului colonel
Tănăsescu Ion Tudor i se acordă gradul de general de brigadă cu o stea și
trece în rezervă cu noul grad.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 11 octombrie 2005.
Nr. 999.

PREȘEDINTELE ROMÂNIEI

DECRET
privind trecerea în rezervă a unui general
din Serviciul Român de Informații
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea directorului Serviciului Român de
Informații,
Președintele României

d e c r e t e a z ă:

Articol unic. — Pe data prezentului decret domnul general de brigadă
cu o stea Suciu Artimon Artimon trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 11 octombrie 2005.
Nr. 1.000.

MONITORUL OFICIAL AL ROMÂNIEI, PARTEA I, Nr. 921/14.X.2005

5

PREȘEDINTELE ROMÂNIEI

DECRET
privind trecerea în rezervă a unui general
din Serviciul de Informații Externe
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea directorului Serviciului de Informații
Externe,
Președintele României

d e c r e t e a z ă:

Articol unic. — Pe data prezentului decret, domnul general de brigadă
cu o stea Bîrjovanu Nicolae Dorin trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 13 octombrie 2005.
Nr. 1.001.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 465
din 20 septembrie 2005

referitoare la excepția de neconstituționalitate a dispozițiilor art. 1 alin. (1) fraza a doua, art. 13
alin. (1) lit. b) și ale art. 23 alin. (1) din Legea nr. 187/1999 privind accesul la propriul dosar
și deconspirarea securității ca poliție politică
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 alin. (1) fraza a doua,
art. 13 alin. (1) lit. b) și ale art. 23 alin. (1) din Legea
nr. 187/1999 privind accesul la propriul dosar și
deconspirarea securității ca poliție politică, excepție ridicată
de Costică Rad în Dosarul nr. 127/2005 al Curții de Apel
Cluj — Secția comercială, de contencios administrativ și
fiscal.
La apelul nominal răspund autorul excepției, personal și
prin avocat Vasile Jurj, precum și partea U.M. 02565 Cluj —
Ministerul Apărării Naționale, prin consilier juridic Dan
Cimpoeru, lipsind celelalte părți, față de care procedura de
citare este legal îndeplinită.

Magistratul-asistent referă Curții faptul că părțile
Ministerul Justiției și U.M. 0198 București — Serviciul
Român de Informații au transmis, prin Serviciul de
registratură al Curții Constituționale, note scrise și depuse
la dosarul cauzei, prin care solicită respingerea excepției
de neconstituționalitate ca neîntemeiată.
Cauza fiind în stare de judecată, autorul excepției, prin
apărător, reiterează motivele de neconstituționalitate
prezentate în scris și depuse la dosarul cauzei. Se arată
că Legea nr. 187/1999 nu reglementează o procedură care
să protejeze suficient dreptul privind viața intimă, familială
și privată, consacrat de art. 26 alin. (1) și (2) din
Constituție, deoarece, pe de o parte, nu este permisă
obținerea originalelor și a tuturor copiilor materialelor
întocmite de organele securității ca poliție politică și, pe de
altă parte, nu se prevede nici posibilitatea de a dispune cu
privire la aceste documente, persoana vizată având dreptul
doar la consultarea propriului dosar și la obținerea de copii.
Păstrarea în continuare de către autoritățile publice și
conservarea acestor documente de către Arhivele
Naționale, după încetarea activității Consiliului Național
pentru Studierea Arhivelor Securității, fără consimțământul
explicit și liber exprimat al persoanei vizate, reprezintă
ingerințe îprevăzute de lege“ ale statului în viața intimă,

6

MONITORUL OFICIAL AL ROMÂNIEI, PARTEA I, Nr. 921/14.X.2005

familială și privată, nejustificate de un scop legitim și fără
a fi necesare într-o societate democratică. Or, în cauza
Leander împotriva Suediei, 1987, Curtea Europeană a
Drepturilor Omului a reținut că, îîntr-un sistem care se
aplică tuturor cetățenilor, legea trebuie să folosească
termeni destul de clari pentru a le arăta în ce împrejurări
și în ce condiții ea abilitează puterea publică să-și permită
asemenea amestec, virtual periculos, în viața privată“. În
cauza P.G. și J.H. împotriva Regatului Unit, 2001, instanța
europeană a reținut că formula îprevăzută de lege“ se
referă și la calitatea legii, care trebuie să fie compatibilă
cu principiul supremației legii își impune condiții care
depășesc existența unei baze legale în legislația internă,
cerând ca baza legală să fie «accesibilă» și «previzibilă»
(...)“, iar în ceea ce privește noțiunea de îscopuri legitime“
care să permită îingerințe“ ale statului în exercitarea
acestui drept, aceeași instanță a decis că acestea trebuie
să dea individului o protecție adecvată împotriva
intervențiilor arbitrare în viața intimă, familială sau privată a
unei persoane (cauza Malone împotriva Regatului Unit,
1984). Tot astfel, în cauzele Rotaru împotriva României,
2000, și Amann împotriva Elveției, 2000, Curtea Europeană
a Drepturilor Omului a reținut încălcarea art. 8 din
Convenția pentru apărarea drepturilor omului și a libertăților
fundamentale și îa conchis că întocmirea unei fișe și
stocarea ei constituie amestecuri în viața privată și nu pot
fi considerate a fi «prevăzute de lege», de vreme ce
legislația nu indică suficient de clar aria și condițiile de
exercitare ale acestor atribuții discreționare“.
Se arată, de asemenea, că prin nerespectarea dreptului
prevăzut de art. 26 din Constituție, dispozițiile de lege
criticate încalcă totodată și dreptul persoanei de a dispune
de ea însăși, fără a încălca drepturile și libertățile altora,
ordinea publică și bunele moravuri, precum și dreptul
exclusiv al persoanei la propria imagine — îaspecte de
conținut ale dreptului la viața intimă, familială și privată“.
Dreptul la viața intimă, familială și privată este ocrotit și de
art. 17 din Pactul internațional cu privire la drepturile civile
și politice, precum și de art. 8 din Convenția pentru
apărarea drepturilor omului și a libertăților fundamentale, în
acest sens indicându-se o bogată jurisprudență în materie
a Curții Europene a Drepturilor Omului.
În sfârșit, se arată că înici dispozițiile legale invocate și
nici chiar Legea nr. 187/1999, în întreaga ei economie“, nu
protejează individul împotriva abuzurilor, deoarece prin
sistemul de supraveghere secretă instituită legal, menit a
apăra siguranța națională, se poate ajunge, sub acest
pretext, îla riscul subminării sau chiar al distrugerii
democrației“, în condițiile în care legislația română nu
permite îcontestarea deținerii de către serviciile de
informații a unor date privind viața privată ori contestarea
veridicității acestor informații“.
Se precizează că aspectele de neconstituționalitate
criticate nu vizează forma eliptică a textelor de lege
atacate și se solicită, în consecință, admiterea excepției de
neconstituționalitate.
Având cuvântul, reprezentantul U.M. 02565 Cluj —
Ministerul Apărării Naționale solicită respingerea ca
neîntemeiată a excepției de neconstituționalitate, susținând
în acest sens că dosarele întocmite de organele securității
ca poliție politică îau o valoare inestimabilă, relevantă
pentru stabilirea adevărului unei perioade istorice a
României, iar prin lege s-a instituit un regim special de
gestionare a acestora de către Consiliul Național pentru
Studierea Arhivelor Securității“. Pe de altă parte, arată că
autorul excepției critică forma eliptică a reglementărilor
legale indicate, și nu contrarietatea acestora față de
dispozițiile Legii fundamentale. Or, Curtea Constituțională a
reținut în mod constant în jurisprudența sa că înu se poate
substitui legiuitorului pentru adăugarea unor noi prevederi
celor instituite“. Depune note scrise.
Reprezentantul Ministerului Public pune concluzii de
respingere a excepției de neconstituționalitate, arătând în

acest sens că autorul excepției critică, în realitate, omisiuni
legislative referitoare la reglementarea posibilității de
distrugere a documentelor ce alcătuiesc dosarul întocmit de
organele securității ca poliție politică, la cererea persoanei
vizate. Or, astfel de critici nu pot forma obiect al controlului
de constituționalitate exercitat de Curtea Constituțională,
care se pronunță doar asupra conformității textelor de lege
supuse examinării față de prevederile Legii fundamentale,
nu și asupra omisiunilor legislative ale acestora.
C U R T E A,

având în vedere actele și lucrările dosarului, reține
următoarele:
Prin Încheierea din 25 aprilie 2005, pronunțată în
Dosarul nr. 127/2005, Curtea de Apel Cluj — Secția
comercială, de contencios administrativ și fiscal a sesizat
Curtea Constituțională cu excepția de neconstituționalitate
a prevederilor art. 1 alin. (1) fraza a doua, art. 13 alin. (1)
lit. b) și ale art. 23 alin. (1) din Legea nr. 187/1999 privind
accesul la propriul dosar și deconspirarea securității ca
poliție politică. Excepția a fost ridicată de Costică Rad în
dosarul cu numărul de mai sus, având ca obiect
soluționarea unei acțiuni în contencios administrativ.
În motivarea excepției de neconstituționalitate, autorul
acesteia susține, în esență, că dispozițiile legale criticate
sunt neconstituționale, deoarece persoana vizată nu poate
cere decât eliberarea de copii de pe actele dosarului, fără
a avea însă posibilitatea de a dispune cu privire la aceste
documente, întrucât instituțiile abilitate pot în continuare să
dețină, să stocheze și să arhiveze materiale care conțin
informații referitoare la viața particulară și familială a unei
persoane. În această manieră care nu prevede posibilitatea
distrugerii materialelor și informațiilor — indiferent de
suportul pe care se află — este îngrădit dreptul
cetățeanului de a-și proteja viața intimă, familială și privată,
precum și dreptul acestuia de a dispune de el însuși, în
condițiile impuse de art. 26 din Constituție.
De asemenea, se susține că prevederile legale
menționate încalcă dispozițiile constituționale ale art. 16,
art. 21 alin. (1), (2) și (3), art. 31 alin. (2) și ale art. 53,
precum și prevederile art. 17 din Pactul internațional cu
privire la drepturile civile și politice, în raport cu art. 20
alin. (2) din Legea fundamentală. Critica de neconstituționalitate
se raportează, de asemenea, și la îprevederile Declarației
Universale a Drepturilor Omului, Convenția Europeană a
Drepturilor Omului și pactele și tratatele privitoare la
drepturile fundamentale ale omului, la care România este
parte“.
Curtea de Apel Cluj — Secția comercială, de contencios
administrativ și fiscal apreciază că textele legale criticate
sunt constituționale.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
este neîntemeiată, deoarece dosarele supuse analizei în
condițiile Legii nr. 187/1999 sunt surse de o valoare
inestimabilă, relevante pentru stabilirea adevărului istoric al
unei perioade dominate de o permanentă teroare împotriva
cetățenilor țării, a drepturilor și libertăților fundamentale.
Prin urmare, aceste dosare au un regim special și de
aceea se impune, după încetarea activității Consiliului,
predarea lor Arhivelor Naționale spre conservare.
De asemenea, verificarea într-o anumită reglementare a
legalității unei ingerințe la viața privată, așa cum aceasta a
fost definită prin jurisprudența Curții Europene a Drepturilor
Omului, presupune analizarea mai multor condiții. Astfel,
ingerința trebuie să fie prevăzută de lege, să urmărească
unul din scopurile legitime și să fie necesară într-o
societate democratică, cerințe care se regăsesc pe deplin

MONITORUL OFICIAL AL ROMÂNIEI, PARTEA I, Nr. 921/14.X.2005
în economia reglementărilor contestate. Faptul că aceste
dosare nu conțin numai informații referitoare la o singură
persoană, ci și informații relevante în egală măsură pentru
alte persoane, reprezintă un argument în plus pentru a
considera că distrugerea lor ar putea echivala cu un abuz
al autorităților de natură a afecta drepturile și libertățile
altora.
Avocatul Poporului apreciază că excepția de
neconstituționalitate este neîntemeiată, deoarece instituirea
unor reguli privind exercitarea dreptului de acces la propriul
dosar întocmit de organele securității ca poliție politică nu
contravine principiului liberului acces la justiție, atâta vreme
cât deciziile Consiliului pot fi atacate la curtea de apel în
competența căreia își are domiciliul contestatorul.
De asemenea, dispozițiile legale criticate se aplică, fără
discriminări pe considerente arbitrare, tuturor cetățenilor
români sau străini care după anul 1945 au avut cetățenie
română și sunt conforme cu prevederile constituționale ale
art. 31 alin. (2), potrivit cărora autoritățile publice sunt
obligate să asigure informarea corectă a cetățenilor asupra
problemelor de interes personal.
Avocatul Poporului mai arată că nu poate fi reținută
critica referitoare la art. 17 din Pactul internațional cu
privire la drepturile civile și politice și nici la art. 20 și 26
din Constituție.
În plus, se precizează că autorul excepției invocă
neconstituționalitatea textelor din Legea nr. 187/1999 din
perspectiva unei omisiuni de reglementare; or, Curtea
Constituțională a statuat că nu se poate substitui
legiuitorului prin adăugarea unor noi prevederi celor
instituite.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1 alin. (1) fraza a doua, art. 13 alin. (1)
lit. b) și art. 23 alin. (1) din Legea nr. 187/1999 privind
accesul la propriul dosar și deconspirarea securității ca
poliție politică, publicată în Monitorul Oficial al României,
Partea I, nr. 603 din 9 decembrie 1999, rectificată în
Monitorul Oficial al României, Partea I, nr. 619 din
17 decembrie 1999. Dispozițiile menționate au următorul
conținut:
— Art. 1 alin. (1) fraza a doua: î(...) Acest drept se
exercită la cerere și constă în studierea nemijlocită a dosarului,
eliberarea de copii de pe actele dosarului și de pe înscrisurile
doveditoare despre cuprinsul dosarului.“;
— Art. 13 alin. (1) lit. b): îPersoanele îndreptățite pot
solicita Consiliului, în conformitate cu prevederile art. 1 alin. (1),
în condițiile prezentei legi, următoarele:
...........................................................................................
b) eliberarea unor copii de pe înscrisurile aflate în aceste
dosare ori alte materiale;“;
— Art. 23 alin. (1): îLa încetarea activității Consiliului
fondul arhivistic și documentar constituit pe baza prezentei legi
se predă spre conservare Arhivelor Naționale.“
Autorul excepției de neconstituționalitate susține că
prevederile legale menționate încalcă dispozițiile
constituționale ale art. 16 privind egalitatea în drepturi, ale
art. 21 alin. (1), (2) și (3) referitoare la dreptul oricărei
persoane de a se adresa justiției, precum și la dreptul

7

părților la un proces echitabil și la soluționarea cauzelor
într-un termen rezonabil, ale art. 26 privind respectarea și
ocrotirea vieții intime, familiale și private, ale art. 31 alin. (2)
referitoare la obligativitatea autorităților publice de a asigura
informarea corectă a cetățenilor asupra treburilor publice și
asupra problemelor de interes personal, precum și ale
art. 53 privind restrângerea exercițiului unor drepturi sau al
unor libertăți. De asemenea, se invocă nerespectarea
prevederilor art. 17 din Pactul internațional cu privire la
drepturile civile și politice, referitoare la interdicția unor
imixtiuni arbitrare sau ilegale în viața particulară, în raport
cu dispozițiile art. 20 alin. (2) din Constituție, referitoare la
prioritatea reglementărilor internaționale privitoare la
drepturile fundamentale ale omului, cu excepția cazului în
care legile interne conțin dispoziții mai favorabile.
Examinând excepția de neconstituționalitate ridicată,
raportat la dispozițiile din Constituție și din documentele
internaționale invocate, Curtea reține următoarele: autorul
excepției consideră că dispozițiile art. 1 alin. (1) fraza a
doua, art. 13 alin. (1) lit. b) și ale art. 23 alin. (1) din
Legea nr. 187/1999 sunt neconstituționale, deoarece
persoana vizată nu poate cere decât eliberarea de copii de
pe actele propriului dosar întocmit de organele securității
ca poliție politică, fără a avea posibilitatea de a dispune cu
privire la aceste documente, Consiliul Național pentru
Studierea Arhivelor Securității și Arhivele Naționale având
competența să dețină în continuare, să stocheze și să
arhiveze materiale care conțin informații referitoare la
persoana privată.
Legea nr. 187/1999 reglementează dreptul de acces al
cetățenilor români la propriul dosar întocmit de organele
securității ca poliție politică, precum și condițiile în care
acest drept se exercită. Astfel, potrivit art. 1 alin. (1) fraza
a doua din lege, î(...) Acest drept se exercită la cerere și
constă în studierea nemijlocită a dosarului, eliberarea de copii
de pe actele dosarului și de pe înscrisurile doveditoare despre
cuprinsul dosarului“. De drepturile prevăzute la alin. (1) și (2)
ale art. 1 — respectiv studierea nemijlocită a dosarului,
eliberarea de copii de pe actele dosarului și de pe
înscrisurile doveditoare despre cuprinsul dosarului, precum
și aflarea identității agenților de securitate și a
colaboratorilor, care au contribuit cu informații la
completarea acestui dosar — beneficiază, potrivit alin. (3)
al aceluiași articol, orice cetățean român, subiect al unui
dosar din care rezultă că a fost urmărit de organele
securității statului, soțul supraviețuitor și rudele până la
gradul al doilea inclusiv ale persoanei decedate.
Analizând textele de lege criticate, Curtea constată că
cerințele legale necesare pentru exercitarea dreptului de
acces la propriul dosar întocmit de organele securității ca
poliție politică sunt aplicabile fiecăruia dintre solicitanți, în
mod nediscriminatoriu, astfel că nu se poate reține
încălcarea principiului egalității în drepturi, consacrat de
art. 16 din Legea fundamentală. De asemenea, nu poate fi
primită nici critica de neconstituționalitate față de exigențele
dreptului de acces liber la justiție, consacrat de art. 21 din
Constituție, în special cele referitoare la dreptul la un
proces echitabil și la soluționarea cauzelor într-un termen
rezonabil, atâta vreme cât deciziile Consiliului Național
pentru Studierea Arhivelor Securității pot fi atacate pe
calea contenciosului administrativ. De altfel, însuși autorul
prezentei excepții de neconstituționalitate se află în faza
soluționării de către Curtea de Apel Cluj a unei contestații
împotriva unei astfel de decizii.
În ceea ce privește pretinsa contrarietate a dispozițiilor
de lege criticate față de prevederile art. 26 și ale art. 31
alin. (2) din Constituție, Curtea constată că, potrivit textelor
legale mai sus amintite, nici o altă persoană în afara celor
strict prevăzute de lege nu are acces la dosarul unei alte
persoane. Așadar, cât timp solicitantului îi este respectat și
asigurat dreptul de acces la actele propriului dosar întocmit
de organele securității ca poliție politică, în condițiile
prevăzute de lege, nu se poate susține că este încălcat

8

MONITORUL OFICIAL AL ROMÂNIEI, PARTEA I, Nr. 921/14.X.2005

dreptul său constituțional la viața intimă, familială și privată
sau dreptul la informație. Mai mult, acesta este protejat de
imixtiuni sau alte atingeri ale vieții private tocmai prin
reglementarea condițiilor stricte de acces la propriul dosar,
precum și prin măsuri de păstrare, conservare și pază a
fondului arhivistic și documentar de către Consiliul Național
pentru Studierea Arhivelor Securității, respectiv Arhivele
Naționale.
Având în vedere considerentele arătate mai sus, Curtea
observă că nici criticile de neconstituționalitate față de
prevederile art. 53 din Constituție, și nici cele față de
dispozițiile art. 17 din Pactul internațional cu privire la
drepturile civile și politice, în raport cu normele art. 20
alin. (2) din Constituție, nu sunt întemeiate.
În ceea ce privește susținerile autorului excepției potrivit
cărora textele de lege criticate contravin și art. 8 din
Convenția pentru apărarea drepturilor omului și a libertăților
fundamentale, Curtea observă că acestea sunt formulate
printr-un memoriu trimis Curții după învestirea sa prin
încheierea de sesizare a instanței de judecată cu
soluționarea prezentei excepții de neconstituționalitate și
susținute, în fața sa, în timpul dezbaterilor din ședința
publică de judecată. Or, invocarea unor noi motive de
neconstituționalitate direct în fața Curții Constituționale
contravine art. 29 din Legea nr. 47/1992 privind
organizarea și funcționarea Curții Constituționale, potrivit
căruia îCurtea Constituțională decide asupra excepțiilor
ridicate în fața instanțelor judecătorești sau de arbitraj
comercial“, precum și jurisprudenței constante a acesteia în
materie. Ca atare, nici aceste critici nu pot fi reținute.
Nu poate fi reținută, de altfel, nici aprecierea că textele
de lege criticate sunt neconstituționale, prin raportare îla
prevederile Declarației Universale a Drepturilor Omului,
Convenției Europene a Drepturilor Omului și ale pactelor și
tratatelor privitoare la drepturile fundamentale ale omului, la
care România este parte“, deoarece, potrivit Legii
nr. 47/1992, sesizările privind soluționarea unei excepții de
neconstituționalitate trebuie motivate, în sensul indicării
normei constituționale sau internaționale pretins a fi
încălcate, precum și a argumentării relației de contrarietate
dintre acestea și textele legale criticate.

În ceea ce privește criticile referitoare la lipsa de
calitate și precizie a textelor de lege atacate, Curtea
constată că acestea corespund exigențelor impuse atât de
documentele internaționale invocate, referitoare la drepturile
fundamentale ale omului, cât și de jurisprudența în materie
a Curții Europene a Drepturilor Omului. Prevederile
normative criticate, precum și reglementările Legii nr. 187/1999,
în ansamblul lor, conțin suficiente elemente de natură a
preciza clar persoanele cărora le sunt adresate, precum și
condițiile legale de exercitare a drepturilor prevăzute de
acestea.
Autorul excepției mai susține că eliberarea de copii de
pe actele și înscrisurile doveditoare aflate la dosar, precum
și păstrarea, stocarea și conservarea fondului arhivistic de
către instituțiile abilitate de lege, reprezintă măsuri ce nu
asigură suficientă protecție persoanei sub aspectul vieții
intime, familiale și private, afectându-i, totodată, dreptul de
a dispune de sine însuși, precum și dreptul la propria
imagine. Consideră că, pentru a asigura deplina protecție
a acestor valori, Legea nr. 187/1999 ar trebui să prevadă
restituirea sau distrugerea documentelor ce alcătuiesc
propriul dosar, la cererea persoanei interesate.
Curtea constată că aceste aprecieri nu pot fi primite.
Potrivit prevederilor Legii nr. 47/1992, dar și jurisprudenței
constante în materie a Curții, instanța de contencios
constituțional nu are competența de a modifica sau
completa textele de lege supuse controlului de
constituționalitate pe calea excepției de neconstituționalitate.
Pe de altă parte, dosarele întocmite de organele securității
ca poliție politică, care conțin informații cu privire și la alte
persoane decât subiectul respectivului dosar, aparțin
fondului arhivistic național și reprezintă o importantă sursă
pentru documentare în scopul restabilirii adevărului istoric
începând cu anul 1945, astfel că restituirea acestora către
persoanele vizate, precum și distrugerea lor ar veni în
conflict atât cu interesul privat al altor persoane de a-și
studia propriul dosar, cât și cu interesul general al
societății de a reconstitui și a cunoaște, în consecință,
realitatea istorică.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 alin. (1) fraza a doua, art. 13 alin. (1) lit. b) și ale
art. 23 alin. (1) din Legea nr. 187/1999 privind accesul la propriul dosar și deconspirarea securității ca poliție politică,
excepție ridicată de Costică Rad în Dosarul nr. 127/2005 al Curții de Apel Cluj — Secția comercială, de contencios
administrativ și fiscal.
Definitivă și general obligatorie.
Pronunțată în ședința publică din data de 20 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 921/14.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063334]
ISSN 1453—4495

