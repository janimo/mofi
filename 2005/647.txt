Anul 173 (XVII) — Nr. 647

PARTEA

I

LEGI, DECRETE, HOTĂRÂRI ȘI ALTE ACTE

Joi, 21 iulie 2005

SUMAR
Nr.

Pagina

Nr.

ORDONANȚE ȘI HOTĂRÂRI
ALE GUVERNULUI ROMÂNIEI
28.

Pagina
activității în aceste sedii, precum și protecția
magistraților................................................................

— Ordonanță pentru modificarea și completarea
unor acte normative ..................................................

105.

— Ordonanță de urgență pentru modificarea și
completarea Legii nr. 152/1998 privind înființarea
Agenției Naționale pentru Locuințe ..........................

719.

5

720.

— Hotărâre privind schimbarea titularului dreptului
de proprietate și de administrare asupra unor
terenuri situate în municipiul Arad, județul Arad ....

6

721.

— Hotărâre privind aprobarea Regulamentului de
lucru al Comisiei mixte de frontieră românoucraineană, semnat la Iași la 25 februarie 2004...

7

723.

— Hotărâre pentru modificarea Hotărârii
Guvernului nr. 385/2004 privind accesul gratuit la
actul de cultură, la nivel național, al pensionarilor
care au activat minimum 10 ani în domeniul
cultural-artistic ............................................................

7–8

1–2

— Hotărâre privind paza sediilor instanțelor
judecătorești, parchetelor și Consiliului Superior al
Magistraturii, a bunurilor și valorilor aparținând
acestora, supravegherea accesului și menținerea
ordinii interioare necesare desfășurării normale a

2–5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea unor acte normative
În temeiul art. 108 alin. (3) din Constituția României, republicată, și al art. 1 pct. VIII poz. 2 și 3 din Legea
nr. 209/2005 privind abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța de urgență a Guvernului
nr. 144/2001 privind îndeplinirea de către cetățenii români,
la ieșirea din țară, a condițiilor de intrare în statele membre
ale Uniunii Europene și în alte state, publicată în Monitorul
Oficial al României, Partea I, nr. 725 din 14 noiembrie
2001, aprobată cu modificări și completări prin Legea
nr. 177/2002, cu completările ulterioare, se modifică și se
completează după cum urmează:
1. La articolul 1 alineatul (1), după litera c) se introduce
o nouă literă, litera d), cu următorul cuprins:
îd) documente care justifică scopul și condițiile șederii
planificate.“
2. La articolul 1, alineatul (2) va avea următorul cuprins:
î(2) Cuantumul sumei minime în valută prevăzute la
alin. (1) lit. c), precum și documentele prevăzute la alin. (1)

lit. d) se stabilesc și se actualizează prin ordin al
ministrului administrației și internelor, cu avizul Ministerului
Afacerilor Externe. Ordinul ministrului administrației și
internelor se publică în Monitorul Oficial al României,
Partea I.“
3. La articolul 22, literele a) și e) vor avea următorul
cuprins:
îa) cetățenii români care pleacă în străinătate pentru a
urma un tratament medical, pentru a participa la
simpozioane, conferințe, studii, manifestări cultural-sportive
ori în situația îmbolnăvirii sau decesului unei rude stabilite
în străinătate. În aceste situații se vor prezenta documente
doveditoare din care să rezulte scopul călătoriei și
asigurarea financiară a acesteia;
.........................................................................................

2

MONITORUL OFICIAL AL ROMÂNIEI, PARTEA I, Nr. 647/21.VII.2005

e) cetățenii români care călătoresc în statele vecine în
regim de mic trafic.“
Art. II. — Ordonanța Guvernului nr. 65/1997 privind
regimul pașapoartelor în România, publicată în Monitorul
Oficial al României, Partea I, nr. 226 din 30 august 1997,
aprobată cu modificări și completări prin Legea
nr. 216/1998, cu modificările și completările ulterioare, se
modifică și se completează după cum urmează:
1. La articolul 9, după alineatul (1) se introduce un nou
alineat, alineatul (11), cu următorul cuprins:
î(11) Cererile pentru eliberarea pașapoartelor simple se
pot depune și la serviciile publice comunitare pentru
eliberarea și evidența pașapoartelor simple până la dotarea
corespunzătoare cu tehnică specifică a serviciilor publice
comunitare de evidență a persoanelor sau, după caz, la
sediul Direcției Generale de Pașapoarte.“
2. La articolul 12, alineatele (1) și (2) vor avea
următorul cuprins:
îArt. 12. — (1) Pașapoartele simple se eliberează în
termen de 20 de zile de la data depunerii cererii sau, în
regim de urgență, la cererea expresă a solicitantului, în
termen de 3 zile.
(2) În cazul îmbolnăvirii grave ori al decesului unei rude
apropiate, al efectuării unui tratament medical de urgență
sau al citării într-un proces în străinătate, eliberarea
pașapoartelor simple în regim de urgență este scutită de
plata taxei consulare pentru prestarea serviciului în regim
de urgență, prevăzută de Ordonanța Guvernului
nr. 24/1992 privind stabilirea serviciilor consulare și a
taxelor percepute pentru prestarea acestora, aprobată cu
modificări prin Legea nr. 89/1993, cu modificările și
completările ulterioare.“

3. La articolul 14 alineatul (1), ultima teză a literei e) va
avea următorul cuprins:
îAceeași măsură poate fi luată și împotriva persoanei
care a săvârșit în străinătate fapta de cerșetorie, constatată
potrivit legii, precum și împotriva persoanelor returnate în
baza acordurilor de readmisie încheiate de România cu
alte state și împotriva cetățenilor români care au depășit,
în mod nejustificat, termenele de ședere în statele pe
teritoriul cărora au călătorit.“
4. La articolul 14, alineatul (2) va avea următorul
cuprins:
î(2) În situațiile prevăzute la alin. (1) lit. a), b) și c),
măsura se ia de către Direcția Generală de Pașapoarte
sau, după caz, de către serviciile publice comunitare pentru
eliberarea și evidența pașapoartelor simple, numai în baza
cererii scrise a organelor de urmărire penală, a instanțelor
judecătorești sau a organelor prevăzute de lege, cu atribuții
de punere în executare a pedepsei închisorii.“
5. Articolul 25 va avea următorul cuprins:
îArt. 25. — (1) Cetățenii români cu domiciliul în
străinătate ori cei aflați temporar în străinătate, cărora
autoritățile statului respectiv le-au aprobat stabilirea
domiciliului, pot depune, la misiunile diplomatice sau la
oficiile consulare ale României, cererile pentru eliberarea
pașapoartelor simple, cu menționarea țării de domiciliu, iar
când se află temporar în țară, la serviciile publice
comunitare pentru eliberarea și evidența pașapoartelor
simple pe a căror rază au avut ultimul domiciliu sau la
sediul Direcției Generale de Pașapoarte.
(2) Cererile primite în condițiile alin. (1) se soluționează,
după caz, de către serviciile publice comunitare pentru
eliberarea și evidența pașapoartelor simple sau de către
Direcția Generală de Pașapoarte.
(3) Cetățenii români prevăzuți la alin. (1) pot depune
cererile prin mandatar, cu procură specială autentificată în
străinătate de misiunea diplomatică ori de oficiul consular,
iar când se află temporar în țară, de către notarul public.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
Ministrul integrării europene,
Ene Dinga
Ministrul finanțelor publice,
Ionel Popescu

București, 14 iulie 2005.
Nr. 28.
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 152/1998 privind înființarea Agenției Naționale
pentru Locuințe
Situația extraordinară, prevăzută de art. 115 alin. (4) din Constituția României, republicată, se motivează prin
necesitatea urgentă a eliminării facilităților exclusiviste pentru Agenția Națională pentru Locuințe (A.N.L.) și/sau pentru
clienții acesteia, dar și necesitatea orientării obiectului de activitate al A.N.L. către toate programele guvernamentale de
construcții de locuințe proprietate publică a statului sau a unităților administrativ-teritoriale și/sau de intervenții la fondul
construit, pentru care se acordă sprijin material și/sau financiar de către stat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 152/1998 privind înființarea
Agenției Naționale pentru Locuințe, publicată în
Monitorul Oficial al României, Partea I, nr. 265 din

16 iulie 1998, cu modificările și completările
ulterioare, se modifică și se completează după cum
urmează:

MONITORUL OFICIAL AL ROMÂNIEI, PARTEA I, Nr. 647/21.VII.2005
1. La articolul 2 alineatul (1), literele c), d) și e) vor avea
următorul cuprins:
îc) promovarea și dezvoltarea la nivel sectorial și
național a unor programe privind construcția de locuințe
pentru tineri, destinate închirierii, construcția de locuințe
sociale și de necesitate, construcția altor locuințe
proprietate publică a statului sau a unităților administrativteritoriale, precum și intervenții la construcții existente, în
aplicarea măsurilor stabilite prin programe guvernamentale.
Programele guvernamentale și sursele de finanțare ale
acestora se aprobă de Guvern la propunerea Ministerului
Transporturilor, Construcțiilor și Turismului;
d) dobândirea de terenuri destinate construirii de
locuințe și, după caz, monitorizarea unor programe pentru
realizarea lucrărilor de viabilizare a acestora;
e) inițierea și/sau dezvoltarea, în condițiile pieței, a unor
programe de construcții de locuințe proprietate privată prin
credit ipotecar;“.
2. La articolul 2 alineatul (1), după litera e) se introduce
o nouă literă, litera f), cu următorul cuprins:
îf) realizarea unor studii de specialitate privind piața
imobiliară (cererea și oferta de locuințe, terenuri de
construcții, costuri etc.).“
3. Alineatul (1 1 ) al articolului 2 va avea următorul
cuprins:
î(11) Investițiile privind construcțiile de locuințe prevăzute
la alin. (1) lit. c) sunt finanțate de la bugetul de stat și/sau
bugetele locale, precum și din credite interne/externe și alte
surse legal constituite.“
4. După alineatul (11) al articolului 2 se introduc trei noi
alineate, alineatele (12), (13) și (14), cu următorul cuprins:
î(12) În structura cheltuielilor de investiții prevăzute la
alin. (11) va fi cuprinsă o cotă de 3% care se constituie
venituri ale Agenției Naționale pentru Locuințe, destinate
acoperirii cheltuielilor efectuate pentru realizarea montajului
financiar necesar, contractarea serviciilor de proiectare,
contractarea și urmărirea lucrărilor de execuție, cu
respectarea legislației în vigoare.
(13) Aprobarea documentațiilor tehnico-economice ale
obiectivelor de investiții prevăzute la alin. (11) se face în
condițiile legii.
(14) În aplicarea prevederilor art. 67 alin. 2 din Legea
locuinței nr. 114/1996, republicată, cu modificările și
completările ulterioare, inițierea și dezvoltarea programelor
de construcții de locuințe de către Agenția Națională pentru
Locuințe se fac cu avizul Ministerului Transporturilor,
Construcțiilor și Turismului.“
5. Alineatul (2) al articolului 2 va avea următorul
cuprins:
î(2) Dezvoltarea construcțiilor de locuințe în condițiile
prevăzute la alin. (1) lit. c) și e) se face pe terenuri
viabilizate sau a căror viabilizare se realizează corelat cu
termenele de recepție și punere în funcțiune a locuințelor.“
6. Alineatul (3) al articolului 2 se abrogă.
7. Alineatul (4) al articolului 2 va avea următorul
cuprins:
î(4) Pentru atragerea resurselor de finanțare în
construcția de locuințe, Agenția Națională pentru Locuințe
încheie convenții speciale cu instituții autorizate potrivit legii
să acorde credite ipotecare.“
8. Alineatele (5) și (6) ale articolului 2 se abrogă.
9. Alineatul (7) al articolului 2 va avea următorul
cuprins:
î(7) Pentru atragerea de resurse financiare suplimentare,
precum și pentru asigurarea terenurilor viabilizate, destinate
construirii de locuințe, persoanele juridice cu activități în
construirea de locuințe, de drumuri, în domeniul investițiilor
imobiliare, în domeniul serviciilor de gospodărie comunală,
precum și al celor de alimentare cu gaze și energie
electrică pot participa alături de Agenția Națională pentru
Locuințe și/sau de autoritățile publice locale la finanțarea și

3

derularea unor proiecte pentru dezvoltarea zonelor de
locuit, pe bază de contracte încheiate potrivit legii.“
10. După alineatul (7) al articolului 2 se introduce un
nou alineat, alineatul (71), cu următorul cuprins:
î(7 1 ) În aplicarea prevederilor alin. (7), tipurile de
contracte-cadru, forma și conținutul studiilor de
prefezabilitate și fezabilitate și criteriile de analiză a
eligibilității investitorilor se stabilesc prin norme
metodologice de aplicare a prezentei legi.“
11. După articolului 2 se introduce un nou articol,
articolul 21, cu următorul cuprins:
îArt. 2 1 . — (1) Terenurile destinate construirii de
locuințe prin Agenția Națională pentru Locuințe pot fi
proprietate publică ori privată a statului sau a unităților
administrativ-teritoriale, precum și proprietate privată a
persoanelor fizice ori juridice. Terenurile proprietate publică
ori privată a statului sau a unităților administrativ-teritoriale
se preiau de Agenția Națională pentru Locuințe în folosință
gratuită, în condițiile legii, pe perioada realizării investițiilor.
(2) Terenurile proprietate publică ori privată a statului
sau a unităților administrativ-teritoriale, destinate construirii
de locuințe prin Agenția Națională pentru Locuințe, scoase
din circuitul agricol, sunt exceptate de la prevederile art. 92
alin. (4) și (5) din Legea fondului funciar nr. 18/1991,
republicată, cu modificările și completările ulterioare.
(3) În cazul în care terenurile prevăzute la alin. (1) sunt
în proprietatea publică ori privată a statului, acestea se
transmit fără plată în proprietatea publică sau, după caz,
în proprietatea privată a unităților administrativ-teritoriale în
care sunt amplasate și în administrarea consiliilor locale ale
comunelor, orașelor, municipiilor, respectiv ale sectoarelor
municipiului București, sau, după caz, în administrarea
consiliilor județene, în conformitate cu legislația în vigoare.
Agenția Națională pentru Locuințe își păstrează folosința
gratuită a terenurilor pe perioada realizării investițiilor.
(4) Pe terenurile aflate în proprietatea publică ori privată
a statului sau a unităților administrativ-teritoriale, utilitățile și
dotările tehnico-edilitare se realizează prin obiective de
investiții promovate de către consiliile locale potrivit legii și
în corelare cu programele de construcții de locuințe.
(5) Pentru asigurarea corelării programelor de investiții
în viabilizarea terenurilor cu programele de investiții în
construcția de locuințe, Agenția Națională pentru Locuințe
va încheia contracte cu autoritățile administrației publice
locale prin bugetul cărora se aprobă programul de investiții
publice pentru realizarea de utilități și dotări tehnicoedilitare, în condițiile art. 2 alin. (7) și (71).
(6) Pentru terenurile proprietate privată a unităților
administrativ-teritoriale, destinate realizării de locuințe prin
credite ipotecare, se vor stabili, prin hotărâre a consiliului
local, modalitatea de atribuire a acestora către titularii
dreptului de proprietate asupra locuințelor, precum și
cuantumul redevenței sau al taxei stabilite potrivit legii.
Concesionarea sau, după caz, darea în folosință a
terenurilor se face pentru toată durata de existență a
construcțiilor.
(7) Stabilirea și/sau clarificarea regimului juridic al
terenurilor conform prevederilor alin. (6) se realizează
înainte de promovarea programelor de dezvoltare a
construcțiilor de locuințe conform art. 2 alin. (2).“
12. Articolul 3 va avea următorul cuprins:
îArt. 3. — (1) Agenția Națională pentru Locuințe va
stabili măsurile necesare pentru luarea în evidență și
analiza solicitărilor de construcție de locuințe proprietate
personală prin credit ipotecar. În acest scop va stabili și va
da publicității locul de primire a solicitărilor și actele
justificative necesare.
(2) Finanțarea construcțiilor de locuințe care se
realizează prin programele prevăzute la art. 2 alin. (1)
lit. e) se asigură din sursele proprii ale beneficiarilor și/sau
din credite ipotecare acordate acestora de către bănci și
alte instituții financiare autorizate potrivit legii.

4

MONITORUL OFICIAL AL ROMÂNIEI, PARTEA I, Nr. 647/21.VII.2005

(3) Agenția Națională pentru Locuințe și partenerii
acesteia în dezvoltarea programelor de construcții de
locuințe prin credit ipotecar pot avansa din surse proprii
sumele necesare proiectării, autorizării și contractării
lucrărilor de construcții, urmând ca acestea să fie
reconstituite din sursele beneficiarilor de locuințe.“
13. Articolele 4 și 5 se abrogă.
14. Litera b) a alineatului (1) al articolului 6 va avea
următorul cuprins:
îb) venituri rezultate din activități și servicii prestate
pentru promovarea și dezvoltarea la nivel sectorial și
național a unor programe de investiții publice în construcția
de locuințe, precum și venituri rezultate din activități și
servicii prestate pentru promovarea și dezvoltarea unor
programe private în construcția de locuințe;“.
15. Alineatul (2) al articolului 6 se abrogă.
16. Alineatul (3) al articolului 6 va avea următorul
cuprins:
î(3) Resursele Agenției Naționale pentru Locuințe pot fi
avansate și pentru finanțarea construcțiilor de locuințe
proprietate publică a statului sau a unităților administrativteritoriale, urmând ca acestea să fie reconstituite din
sursele prevăzute cu această destinație în bugetul
Ministerului Transporturilor, Construcțiilor și Turismului,
conform art. 2 alin. (11).“
17. Alineatul (4) al articolului 6 1 va avea următorul
cuprins:
î(4) Agenția Națională pentru Locuințe va dezvolta anual
programe de investiții publice în construcția de locuințe
pentru tineri, destinate închirierii, construcția de locuințe
sociale și de necesitate, construcția altor locuințe
proprietate publică a statului sau a unităților administrativteritoriale, precum și intervenții la construcții existente, pe
baza programelor de investiții aprobate în bugetul
Ministerului Transporturilor, Construcțiilor și Turismului în
colaborare cu organele administrației publice locale și
centrale interesate, pe terenurile prevăzute la art. 2 1
alin. (1), a căror viabilizare se asigură în condițiile legii.“
18. Alineatul (5) al articolului 61 se abrogă.
19. Alineatele (1) și (2) ale articolului 6 2 vor avea
următorul cuprins:
îArt. 62. — (1) Tinerii, în sensul prevederilor prezentei
legi, sunt persoane majore, în vârstă de până la 35 de ani
la data repartizării unei locuințe construite prin programele
Agenției Naționale pentru Locuințe și destinate închirierii.
(2) Locuințele pentru tineri, destinate închirierii, realizate
în condițiile prezentei legi, fac obiectul exclusiv al
proprietății publice. Pentru celelalte locuințe care se
realizează prin programele de investiții prevăzute la art. 61
alin. (4), regimul juridic și modul de repartizare sunt
prevăzute de Legea locuinței nr. 114/1996, republicată, cu
modificările și completările ulterioare.“
20. Articolul 7 va avea următorul cuprins:
îArt. 7. — Pentru atragerea de resurse suplimentare,
Agenția Națională pentru Locuințe poate emite periodic
titluri de valoare, în condițiile legislației în vigoare.“
21. Articolele 8—16 se abrogă.
22. Alineatul (3) al articolului 17 va avea următorul
cuprins:
î(3) Consiliul de administrație este compus din 5—7
membri desemnați și numiți prin ordin al ministrului
transporturilor, construcțiilor și turismului.“
23. Alineatul (1) al articolului 18 va avea următorul
cuprins:
îArt. 18. — (1) Consiliul național de coordonare este
format din 13 membri desemnați după cum urmează:
a) Ministerul Transporturilor, Construcțiilor
și Turismului
— 2 membri;
b) Ministerul Economiei și Comerțului — 1 membru;
c) Ministerul Finanțelor Publice
— 1 membru;
d) Asociația Română a Băncilor
— 1 membru;
e) Ministerul Administrației și Internelor — 1 membru;

f) Ministerul Apărării Naționale
— 1 membru;
g) Ministerul Educației și Cercetării
— 1 membru;
h) Uniunea Națională a Consiliilor
Județene
— 1 membru;
i) Consiliul General al Municipiului
București
— 1 membru;
j) Federația Municipiilor din România — 1 membru;
k) Federația Orașelor din România
— 1 membru;
l) Federația Primarilor de Comune
— 1 membru.“
24. Literele b), h), l) și m) ale articolului 20 se abrogă.
25. Litera i) a articolului 20 va avea următorul cuprins:
îi) aprobă prospectul de emisiune a titlurilor de valoare
ale Agenției Naționale pentru Locuințe;“.
26. Alineatul (2) al articolului 21 se abrogă.
27. Articolul 23 se abrogă.
28. Alineatul (1) al articolului 24 1 va avea următorul
cuprins:
îArt. 241. — (1) Pentru construcția de locuințe din lemn
pentru tineri, destinate închirierii, masa lemnoasă necesară
se poate asigura de către Agenția Națională pentru
Locuințe.“
29. Articolul 25 va avea următorul cuprins:
îArt. 25. — Ministerul Transporturilor, Construcțiilor și
Turismului elaborează norme metodologice de aplicare,
care se aprobă prin hotărâre a Guvernului.“
30. În tot cuprinsul legii, denumirile îMinisterul
Lucrărilor Publice și Amenajării Teritoriului“ sau
îMinisterul Lucrărilor Publice, Transporturilor și
Locuinței“ se vor înlocui cu denumirea îMinisterul
Transporturilor, Construcțiilor și Turismului“.
Art. II. — (1) Creditele ipotecare, acordate din sursele
Agenției Naționale pentru Locuințe până la data intrării în
vigoare a prezentei ordonanțe de urgență, se derulează
conform prevederilor din contractele încheiate, până la data
rambursării integrale a împrumuturilor.
(2) Aprobarea ratei dobânzii aferente creditelor
prevăzute la alin. (1) este în atribuția Consiliului de
administrație al Agenției Naționale pentru Locuințe.
(3) Resursele Agenției Naționale pentru Locuințe se
reîntregesc cu ratele rambursate și dobânzile aferente
creditelor acordate.
(4) Contractanții de credite ipotecare, care au încheiate
contracte de mandat cu Agenția Națională pentru Locuințe
sau contracte de construire a unei locuințe prin programele
agenției aflate în derulare la data intrării în vigoare a
prezentei ordonanțe de urgență, pot beneficia în continuare
de o subvenție în cuantum de 20% din valoarea locuinței,
dacă întrunesc, în mod cumulativ, următoarele condiții:
a) titularul contractului, respectiv membrii familiei
acestuia (soț/soție și/sau copii în întreținere), nu au primit
sprijin de la bugetul de stat sub formă de subvenții pentru
o altă locuință;
b) este prima locuință pe care o construiesc cu
finanțare prin credit ipotecar.
(5) Subvenția prevăzută la alin. (4) se asigură de la
bugetul de stat prin bugetul Ministerului Transporturilor,
Construcțiilor și Turismului.
Art. III. — (1) În termen de 30 de zile de la data intrării
în vigoare a prezentei ordonanțe de urgență, se vor
modifica în mod corespunzător Normele metodologice
pentru punerea în aplicare a prevederilor Legii
nr. 152/1998 privind înființarea Agenției Naționale pentru
Locuințe, aprobate prin Hotărârea Guvernului nr. 962/2001,
publicată în Monitorul Oficial al României, Partea I, nr. 626
din 4 octombrie 2001, cu modificările și completările
ulterioare.
(2) Legea nr. 152/1998 privind înființarea Agenției
Naționale pentru Locuințe, publicată în Monitorul Oficial al
României, Partea I, nr. 265 din 16 iulie 1998, cu
modificările și completările ulterioare, inclusiv cu modificările
și completările aduse prin prezenta ordonanță de urgență,
după aprobarea acesteia prin lege, se va republica în

MONITORUL OFICIAL AL ROMÂNIEI, PARTEA I, Nr. 647/21.VII.2005
Monitorul Oficial al României, Partea I, dându-se textelor o
nouă numerotare.
Art. IV. — Pe data intrării în vigoare a prezentei
ordonanțe de urgență se abrogă:
1. Ordonanța de urgență a Guvernului nr. 148/1999
privind reglementarea regimului juridic al terenurilor
destinate construirii de locuințe prin Agenția Națională
pentru Locuințe, publicată în Monitorul Oficial al României,
Partea I, nr. 491 din 13 octombrie 1999, aprobată cu
modificări și completări prin Legea nr. 243/2001;
2. Ordonanța de urgență a Guvernului nr. 53/2003
privind subvenționarea dobânzilor aferente creditelor

5

ipotecare acordate pentru construcția de locuințe prin
intermediul Agenției Naționale pentru Locuințe, publicată în
Monitorul Oficial al României, Partea I, nr. 452 din 25 iunie
2003, aprobată cu modificări prin Legea nr. 537/2003;
3. Normele metodologice pentru punerea în aplicare a
prevederilor Ordonanței de urgență a Guvernului
nr. 53/2003 privind subvenționarea dobânzilor aferente
creditelor ipotecare acordate pentru construcția de locuințe
prin intermediul Agenției Naționale pentru Locuințe,
aprobate prin Hotărârea Guvernului nr. 1.049/2003,
publicată în Monitorul Oficial al României, Partea I, nr. 645
din 10 septembrie 2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 14 iulie 2005.
Nr. 105.

GUVERNUL ROMÂNIEI

HOTĂRÂRE
privind paza sediilor instanțelor judecătorești, parchetelor și Consiliului Superior
al Magistraturii, a bunurilor și valorilor aparținând acestora, supravegherea accesului
și menținerea ordinii interioare necesare desfășurării normale a activității în aceste sedii,
precum și protecția magistraților
În temeiul art. 108 din Constituția României, republicată, al art. 76 alin. (2) din Legea nr. 303/2004 privind statutul
magistraților, cu modificările ulterioare, al art. 111 alin. (2) din Legea nr. 304/2004 privind organizarea judiciară, cu
modificările și completările ulterioare, precum și al art. 71 din Legea nr. 317/2004 privind Consiliul Superior al Magistraturii,
Guvernul României adoptă prezenta hotărâre.
Art. 1. — (1) Paza sediilor instanțelor judecătorești,
parchetelor și Consiliului Superior al Magistraturii, a
bunurilor și valorilor aparținând acestora, supravegherea
accesului și menținerea ordinii interioare necesare
desfășurării normale a activității în aceste sedii se asigură,
în mod gratuit, de către Jandarmeria Română, prin unitățile
sale teritoriale, cu un număr de 4.241 de jandarmi.
(2) Modalitățile de asigurare a pazei sediilor instanțelor
judecătorești, parchetelor și Consiliului Superior al
Magistraturii, a bunurilor și valorilor aparținând acestora, de
supraveghere a accesului și de menținere a ordinii interioare
se stabilesc prin protocol încheiat între Ministerul
Administrației și Internelor și Ministerul Justiției, Înalta Curte
de Casație și Justiție, Parchetul de pe lângă Înalta Curte de
Casație și Justiție, Parchetul Național Anticorupție și Consiliul
Superior al Magistraturii, conform prevederilor legale.
Art. 2. — (1) Protecția magistraților și a membrilor de
familie ai acestora, în cazul în care viața, integritatea
corporală sau avutul lor sunt supuse unor amenințări, se
asigură de către Poliția Română, la solicitarea expresă a
conducătorilor instanțelor judecătorești sau ai parchetelor în
care aceștia își desfășoară activitatea.

(2) Modalitățile de asigurare a protecției magistraților și a
membrilor de familie ori a bunurilor acestora se stabilesc prin
protocol încheiat între Ministerul Administrației și Internelor și
Ministerul Justiției, Înalta Curte de Casație și Justiție, Parchetul
de pe lângă Înalta Curte de Casație și Justiție, Parchetul
Național Anticorupție și Consiliul Superior al Magistraturii.
(3) În temeiul protocolului, măsurile concrete de
protecție necesare, pentru fiecare caz în parte, se stabilesc
de organele competente.
Art. 3. — Misiunile prevăzute la art. 1 alin. (1) și la
art. 2 alin. (1) se asigură de Ministerul Administrației și
Internelor prin redistribuire de posturi și efective din cadrul
Inspectoratului General al Poliției Române și Inspectoratului
General al Jandarmeriei Române.
Art. 4. — Pe data intrării în vigoare a prezentei hotărâri
se abrogă Hotărârea Guvernului nr. 593/1993 privind
măsuri pentru asigurarea poliției instanțelor judecătorești și
a parchetelor, a pazei sediilor acestora, precum și a
protecției magistraților, publicată în Monitorul Oficial al
României, Partea I, nr. 269 din 22 noiembrie 1993.

PRIM-MINISTRU

CĂLIN POPESCU-TĂRICEANU

București, 14 iulie 2005.
Nr. 719.

Contrasemnează:
Ministrul administrației și internelor,
Vasile Blaga
p. Ministrul justiției,
Maria Cristina Manda,
secretar de stat

6

MONITORUL OFICIAL AL ROMÂNIEI, PARTEA I, Nr. 647/21.VII.2005
GUVERNUL ROMÂNIEI

HOTĂRÂRE
privind schimbarea titularului dreptului de proprietate și de administrare asupra unor terenuri
situate în municipiul Arad, județul Arad
În temeiul art. 108 din Constituția României, republicată, al art. 8 alin. (1), al art. 10 alin. (2) și al art. 12 alin. (1) și (2)
din Legea nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unui teren situat în
extravilanul municipiului Arad, având datele de identificare
prevăzute în anexa care face parte integrantă din prezenta
hotărâre, din domeniul public al statului și din administrarea
Regiei Naționale a Pădurilor — Romsilva în domeniul privat
al municipiului Arad și în administrarea Consiliului Local al
Municipiului Arad.
Art. 2. — Se aprobă trecerea unui teren situat în
extravilanul municipiului Arad, având datele de identificare
prevăzute în anexă, din domeniul privat al municipiului Arad

și din administrarea Consiliului Local al Municipiului Arad în
domeniul public al statului și în administrarea Regiei
Naționale a Pădurilor — Romsilva.
Art. 3. — Schimbul de terenuri se va face fără plata
diferenței valorii de circulație a terenurilor.
Art. 4. — Predarea-preluarea terenurilor prevăzute la
art. 1 și 2 se face pe bază de protocol încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 720.
ANEXĂ
DATELE DE IDENTIFICARE

a terenurilor care fac obiectul schimbării titularului dreptului de proprietate și de administrare asupra
unor terenuri situate în municipiul Arad, județul Arad

Denumirea și locul
unde sunt situate
terenurile

Persoana juridică
de la care
se transmit terenurile

Persoana juridică
la care se transmit
terenurile

1.

Extravilanul
municipiului
Arad
(Câmpul Cirezilor),
județul Arad

Domeniul public
al statului
și din
administrarea
Regiei Naționale
a Pădurilor —
Romsilva

Domeniul privat
al municipiului
Arad

Suprafața terenului = 927.753 m2
Parcele cadastrale:
— A 331 = 402.000 m2
— A 332 = 325.900 m2
— A 343/1/1 = 148.000 m2
— Cn 337 = 7.981 m2
— De 332/1 = 5.268 m2
— Cn 332/2 = 676 m2
— CN 312 = 3.428 m2
— Fn 331/1 = 34.500 m2

2.

Extravilanul
Domeniul privat
municipiului
al municipiului
Arad
Arad
(Zona Pădurea Ceala),
județul Arad

Domeniul public
al statului
și în
administrarea
Regiei Naționale
a Pădurilor —
Romsilva

Suprafața terenului = 930.807 m2
Parcele cadastrale:
— Ps 2289 = 88.889 m2
— A 2293 = 677.418 m2
— F 2325/1 = 164.500 m2

Nr.
crt.

Caracteristicile tehnice ale terenurilor

Numărul atribuit
de Ministerul Finanțelor
Publice, conform Hotărârii
Guvernului nr. 2.060/2004
pentru aprobarea inventarelor
bunurilor din domeniul public
al statului (codul de
clasificare al terenului)

567
Cod de clasificare
8.29.06

MONITORUL OFICIAL AL ROMÂNIEI, PARTEA I, Nr. 647/21.VII.2005
GUVERNUL ROMÂNIEI

HOTĂRÂRE
privind aprobarea Regulamentului de lucru
al Comisiei mixte de frontieră româno-ucraineană,
semnat la Iași la 25 februarie 2004
În temeiul art. 108 din Constituția României, republicată, și al art. 21
pct. 7 din Tratatul dintre România și Ucraina privind regimul frontierei de
stat româno-ucrainene, colaborarea și asistența mutuală în problemele de
frontieră, semnat la Cernăuți la 17 iunie 2003, ratificat prin Legea
nr. 93/2004,
Guvernul României adoptă prezenta hotărâre.
Art. 1. — Se aprobă Regulamentul de lucru al Comisiei mixte de
frontieră româno-ucraineană, semnat la Iași la 25 februarie 2004, prevăzut
în anexa*) care face parte integrantă din prezenta hotărâre.
Art. 2. — Ministerul Administrației și Internelor va asigura punerea în
aplicare a prevederilor prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul apărării naționale,
Teodor Atanasiu
p. Ministrul afacerilor externe,
Anton Niculescu,
secretar de stat
p. Ministrul mediului
și gospodăririi apelor,
Attila Korodi,
secretar de stat
București, 14 iulie 2005.
Nr. 721.
*) Anexa se comunică Ministerului Administrației și Internelor.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 385/2004
privind accesul gratuit la actul de cultură, la nivel național,
al pensionarilor care au activat minimum 10 ani
în domeniul cultural-artistic
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 385/2004 privind accesul
gratuit la actul de cultură, la nivel național, al pensionarilor care au activat
minimum 10 ani în domeniul cultural-artistic, publicată în Monitorul Oficial al
României, Partea I, nr. 301 din 6 aprilie 2004, se modifică după cum
urmează:
1. Articolul 4 se abrogă.
2. Anexa se înlocuiește cu anexa la prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Virgil-Ștefan Nițulescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 723.

7

8

MONITORUL OFICIAL AL ROMÂNIEI, PARTEA I, Nr. 647/21.VII.2005
ANEXĂ
GUVERNUL ROMÂNIEI
LEGITIMAȚIE DE ACCES GRATUIT

nr. ................................
Titular: Numele .................................................
Prenumele ............................................
Profesia/Funcția avută în domeniul cultural-artistic ..................................
Emitent:
Ministerul Culturii și Cultelor

Data emiterii
........................

Semnătura/Ștampila
.................................

Prezenta legitimație este netransmisibilă și este valabilă numai pentru
titular și soțul/soția acestuia, conform Hotărârii Guvernului nr. 385/2004
privind accesul gratuit la actul de cultură, la nivel național, al pensionarilor
care au activat minimum 10 ani în domeniul cultural-artistic, publicată în
Monitorul Oficial al României, Partea I, nr. 301 din 6 aprilie 2004, cu
modificările ulterioare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 647/21.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044852]
ISSN 1453—4495

