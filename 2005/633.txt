Anul 173 (XVII) — Nr. 633

PARTEA

I

LEGI, DECRETE, HOTĂRÂRI ȘI ALTE ACTE

Marți, 19 iulie 2005

SUMAR

Nr.

Pagina
ORDONANȚE ALE GUVERNULUI ROMÂNIEI

77.

84.

— Ordonanță de urgență pentru modificarea
Ordonanței de urgență a Guvernului nr. 29/2000
privind sprijinul acordat producătorilor de lapte ....

Nr.
93.

1–2

— Ordonanță de urgență pentru ratificarea
Acordului dintre Guvernul României și Guvernul
Republicii Slovace privind readmisia persoanelor,
semnat la Bratislava la 30 iunie 2005 ................

2

Acord între Guvernul României și Guvernul Republicii
Slovace privind readmisia persoanelor ..................

3–6

94.

Pagina
— Ordonanță de urgență privind unele măsuri
pentru atragerea de investitori în vederea
rezolvării situației specifice de la Societatea
Comercială îDaewoo Automobile România“ — S.A.

6

— Ordonanță de urgență pentru modificarea și
completarea Ordonanței Guvernului nr. 40/2000
privind acreditarea agențiilor de credit în vederea
administrării fondurilor pentru acordarea de
microcredite ..............................................................

7–8

ORDONANȚE ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 29/2000
privind sprijinul acordat producătorilor de lapte
În scopul sprijinirii crescătorilor de vaci de lapte, prin Ordonanța de urgență a Guvernului nr. 29/2000 privind
sprijinul acordat producătorilor de lapte, aprobată cu modificări prin Legea nr. 42/2001, cu modificările ulterioare, s-a
prevăzut acordarea unui ajutor financiar producătorilor de lapte pentru cantitatea de lapte livrat pentru procesare unităților
specializate, care îndeplinește condițiile minime calitative ale standardului românesc în vigoare, respectiv STAS 2418-61.
Cu toate că Ordonanța de urgență a Guvernului nr. 29/2000, aprobată cu modificări prin Legea nr. 42/2001, cu
modificările ulterioare, prevede posibilitatea indexării anuale a valorii subvenției, în funcție de rata inflației, din anul 2003
aceasta nu a mai suferit nici o modificare.
Ținând seama de necesitatea de a se reglementa această situație extraordinară, a cărei amânare nu mai poate
fi prelungită, prezenta ordonanță de urgență modifică în mod corespunzător dispozițiile art. 1 din Ordonanța de urgență a
Guvernului nr. 29/2000, aprobată cu modificări prin Legea nr. 42/2001, cu modificările ulterioare.

2

MONITORUL OFICIAL AL ROMÂNIEI, PARTEA I, Nr. 633/19.VII.2005

În lipsa prezentei reglementări, efectul scontat nu poate fi realizat, veniturile fermierilor nepermițând restructurarea
sectorului și alinierea la cerințele concurențiale ale fermierilor comunitari în perspectiva integrării în Uniunea Europeană.
În temeiul art. 115 alin. (4) din Constituția României, republicată,
Guvernul României adoptă prezenta hotărâre.
Art. I. — Articolul 1 din Ordonanța de urgență a
Guvernului nr. 29/2000 privind sprijinul acordat
producătorilor de lapte, publicată în Monitorul Oficial al
României, Partea I, nr. 160 din 17 aprilie 2000, aprobată
cu modificări prin Legea nr. 42/2001, cu modificările
ulterioare, va avea următorul cuprins:
îArt. 1. — (1) În vederea sprijinirii producătorilor de
lapte se acordă stimulente în valoare de 0,155 lei pentru
fiecare litru de lapte livrat, pentru prelucrare la operatori

economici specializați în procesare, cu licență de fabricație,
al cărui conținut minim întrunește condițiile STAS 2418-61,
care se recalculează la 3,5 unități de grăsime.
(2) Valoarea stimulentului pentru laptele livrat, în
aceleași condiții de calitate, de către producătorii de lapte
din localitățile situate în zona montană este de 0,200 lei
pentru fiecare litru de lapte livrat.“
Art. II. — Prevederile prezentei ordonanțe de urgență se
aplică pentru laptele livrat începând cu luna iulie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 12 iulie 2005.
Nr. 77.

GUVERNUL ROMÂNIEI

ORDONANȚĂ DE URGENȚĂ
pentru ratificarea Acordului dintre Guvernul României și Guvernul Republicii Slovace
privind readmisia persoanelor, semnat la Bratislava la 30 iunie 2005
Având în vedere faptul că încheierea acordurilor de readmisie constituie un pas important în procesul combaterii
migrației ilegale, obiectiv principal în aplicarea Planului de acțiune Schengen, și că implementarea fără întârziere a acestui
plan constituie una dintre sarcinile a căror neîndeplinire poate sta la baza activării clauzei de amânare a aderării
României la Uniunea Europeană, fapt care justifică situația extraordinară a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta hotărâre.
Articol unic. — Se ratifică Acordul dintre Guvernul
României și Guvernul Republicii Slovace privind

readmisia persoanelor, semnat la Bratislava la 30 iunie
2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul afacerilor externe,
Anton Niculescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 84.

MONITORUL OFICIAL AL ROMÂNIEI, PARTEA I, Nr. 633/19.VII.2005

3

ACORD
între Guvernul României și Guvernul Republicii Slovace privind readmisia persoanelor
Guvernul României și Guvernul Republicii Slovace, denumite în continuare părți contractante,
dorind să dezvolte relațiile de prietenie dintre cele două state,
conduse de intenția de a coopera, pe bază de reciprocitate, în probleme de readmisie a persoanelor care nu
îndeplinesc condițiile legale de intrare sau de ședere pe teritoriul statului celeilalte părți contractante,
dorind ca prin aceasta să contribuie la prevenirea migrației ilegale a persoanelor, în conformitate cu principiile
cooperării europene și intereselor reciproce,
au convenit următoarele:
ARTICOLUL 1
Definiții

Pentru scopurile prezentului acord, termenii enumerați
mai jos au următoarele înțelesuri:
1. străin — persoana care nu are cetățenia statului
uneia dintre părțile contractante;
2. viză — un permis valabil, eliberat de autoritățile
competente ale statului unei părți contractante, care dă
dreptul unei persoane să intre și să rămână pe teritoriul
statului acesteia, fără întrerupere, pentru o perioadă
determinată, în conformitate cu legislația aplicabilă în acel
stat;
3. permis de ședere — un permis valabil, eliberat de
autoritățile competente ale statului unei părți contractante,
care dă dreptul persoanei titulare să intre în mod repetat și
să domicilieze pe teritoriul statului acesteia. Permisul de
ședere nu reprezintă o viză și nu poate fi asimilat cu
permisiunea temporară acordată pentru rămânerea pe
teritoriul statului unei părți contractante în legătură cu
soluționarea unei cereri de azil sau pe durata unei
proceduri de expulzare.
I
READMISIA CETĂȚENILOR
APARȚINÂND STATELOR PĂRȚILOR CONTRACTANTE
ARTICOLUL 2

(1) Fiecare parte contractantă va readmite pe teritoriul
statului său, la cererea celeilalte părți contractante și fără
alte formalități, o persoană care nu îndeplinește sau nu
mai îndeplinește condițiile legale pentru șederea sa pe
teritoriul statului părții contractante solicitante, cu condiția să
se facă dovada sau să existe motive temeinice pentru a se
prezuma că respectiva persoană deține cetățenia statului
părții contractante solicitate.
(2) Partea contractantă solicitantă va readmite persoana
menționată la alin. (1) în aceleași condiții, dacă ulterior, pe
baza mai multor investigații, se stabilește că la data
returnării de pe teritoriul statului părții contractante
solicitante aceasta nu deținea cetățenia statului părții
contractante solicitate.
(3) Procedura prevăzută la alin. (1) se aplică și
persoanei care a pierdut cetățenia statului părții
contractante solicitate după intrarea sa pe teritoriul statului
părții contractante solicitante, fără ca autoritățile competente

ale acestuia din urmă să fi dat garanții în privința acordării
cetățeniei acelui stat persoanei respective.
ARTICOLUL 3

(1) Dacă s-a dovedit sau se poate prezuma că
persoana în cauză este cetățean al statului părții
contractante solicitate, misiunea diplomatică sau oficiul
consular al statului părții contractante solicitate va emite
fără întârziere, la cererea părții contractante solicitante, un
document provizoriu de călătorie, necesar pentru returnarea
persoanei care va fi transferată conform prevederilor art. 2
alin. (1).
(2) Dacă există îndoieli cu privire la cetățenia prezumată
a persoanei în cauză, misiunea diplomatică sau autoritatea
consulară a statului părții contractante solicitate va audia
persoana în termen de 3 zile de la depunerea cererii de
readmisie a acesteia. Pe baza aprobării misiunii diplomatice
sau a autorității consulare, partea contractantă solicitantă va
pregăti audierea respectivă în cel mai scurt timp posibil.
Dacă în urma audierii nu se poate stabili cu certitudine
cetățenia persoanei, misiunea diplomatică sau autoritatea
consulară a statului părții contractante solicitate, printr-o
cerere expresă adresată autorităților competente, va solicita
verificarea identității persoanei în cauză. În funcție de
rezultatul verificărilor, misiunea diplomatică sau autoritatea
consulară va emite, după caz, un document de călătorie
provizoriu.
II
READMISIA STRĂINILOR
ARTICOLUL 4

(1) Dacă străinul care a intrat pe teritoriul statului părții
contractante solicitante nu îndeplinește condițiile legale în
vigoare de intrare sau de ședere și dacă o astfel de
persoană este în posesia unei vize valabile ori a unui
permis de ședere valabil, emis de autoritățile competente
ale statului părții contractante solicitate, aceasta din urmă îl
va readmite, la cererea părții contractante solicitante, fără
alte formalități.
(2) Dacă autoritățile competente ale statelor ambelor
părți contractante au emis o viză sau un permis de ședere,
obligația de a readmite revine acelei părți contractante ale
cărei autorități competente au emis viza sau permisul de
ședere care expiră ultimul.
(3) Prevederile alin. (1) și (2) nu se vor aplica în cazul
unei vize de tranzit.

4

MONITORUL OFICIAL AL ROMÂNIEI, PARTEA I, Nr. 633/19.VII.2005
ARTICOLUL 5

(1) Partea contractantă solicitată va readmite pe
teritoriul statului său un străin, dacă partea contractantă
solicitantă prezintă acte care dovedesc sau pe baza cărora
se poate prezuma în mod întemeiat că persoana în cauză,
care nu îndeplinește cerințele legale de intrare sau de
ședere pe teritoriul statului părții contractante solicitante, a
intrat în acest stat direct de pe teritoriul statului părții
contractante solicitate.
(2) Obligația de a readmite, menționată în alin. (1), nu
se va aplica persoanei care la data intrării pe teritoriul
statului părții contractante solicitante deținea un permis de
ședere valabil, eliberat de către respectiva parte
contractantă, sau persoanei căreia i s-a acordat un permis
de ședere după intrare de către respectiva parte
contractantă.
(3) Părțile contractante au obligația să returneze cu
precădere un străin în statul său de origine.
(4) Partea contractantă solicitantă va readmite un străin
în aceleași condiții, dacă ulterior se dovedește că, la data
returnării sale de pe teritoriul statului părții contractante
solicitante, condițiile pevăzute la art. 4 alin. (1) și la art. 5
alin. (1) nu erau întrunite.
ARTICOLUL 6

O obligație de a readmite, conform art. 4 și 5, nu se va
aplica străinului:
a) căruia i-a fost acordat statutul de refugiat de către
partea contractantă solicitantă, în baza Convenției privind
statutul refugiaților (Geneva, 28 iulie 1951) și a Protocolului
privind statutul refugiaților (New York, 31 ianuarie 1967);
b) care a fost returnat anterior de către partea
contractantă solicitată în statul de origine sau în alt stat;
c) al cărui stat are frontieră comună cu statul părții
contractante solicitante.
III
TRANZITUL
ARTICOLUL 7

(1) Oricare parte contractantă va permite tranzitul pe
teritoriul statului său unui străin, dacă este solicitat în scris
de către cealaltă parte contractantă. Partea contractantă
solicitată poate asigura, la cererea expresă a părții
contractante solicitante, mijloace de transport și o escortă
pe tot timpul deplasării pe teritoriul statului său. Partea
contractantă solicitantă va garanta părții contractante
solicitate că străinul al cărui tranzit este permis deține bilet
de călătorie și un document de călătorie valabil către statul
de destinație.
(2) Partea contractantă solicitantă va deține întreaga
responsabilitate pentru tranzitul străinului pe întreaga rută
până pe teritoriul statului de destinație.
(3) În cazul tranzitului aerian, însoțit de escortă a
poliției, partea contractantă solicitantă va asigura escorta în
zona de tranzit a aeroportului, cu condiția ca escorta
poliției să nu părăsească zona internațională a aeroportului.

Dacă tranzitul sub escorta poliției continuă prin teritoriul
statului părții contractante solicitate, aceasta din urmă va
asigura respectiva escortă.
ARTICOLUL 8

(1) Cererea de tranzit poate fi refuzată dacă există
elemente evidente din care să rezulte riscul potențial, pentru
persoana care face obiectul cererii de tranzit, de a fi:
a) persecutată în statul de destinație pe motive de rasă,
religie, naționalitate, apartenență la un anumit grup social
sau apartenență politică;
b) urmărită penal în statul de tranzit sau condamnată la
executarea unei pedepse pentru o infracțiune comisă
înainte ca tranzitul să aibă loc, cu excepția cazurilor de
trecere ilegală a frontierei de stat.
(2) O persoană readmisă pentru tranzit poate fi
returnată părții contractante solicitante, dacă se dovedește
ulterior că se află în situațiile menționate la alin. (1).
IV
TERMENE
ARTICOLUL 9

(1) Cererea privind readmisia trebuie transmisă în
termen de 6 (șase) luni de la data constatării intrării sau
șederii ilegale a străinului pe teritoriul statului părții
contractante solicitante.
(2) Fiecare parte contractantă va răspunde în scris, fără
întârziere, cererii de readmisie ce i-a fost adresată și, în
orice caz, în cel mult 20 de zile de la primirea acesteia.
Cererea de readmisie poate fi înaintată autorităților
competente ale statului părții contractante solicitate prin
poștă, prin înmânare directă sau prin orice alte mijloace de
comunicare, inclusiv prin depunerea acesteia la misiunea
diplomatică sau la oficiul consular competent al statului
părții contractante solicitate. Orice respingere a unei astfel
de cereri va fi motivată.
(3) Imediat după comunicarea aprobării cererii de
readmisie dar, în orice caz, nu mai târziu de 3 luni de la
data acestei aprobări, partea contractantă solicitată va
prelua persoana care face obiectul procedurii de readmisie.
Acest termen limită va putea fi extins, cu intervalul de timp
necesar pentru clarificarea impedimentelor legale sau
practice care se pot ivi, în baza notificării făcute în acest
scop de către partea contractantă interesată.
V
RAMBURSAREA COSTURILOR
ARTICOLUL 10

(1) Cheltuielile legate de readmisia persoanelor
prevăzute la art. 2 alin. (1), art. 4 alin. (1) și art. 5
alin. (1), până în momentul în care acestea sunt preluate
de către autoritățile competente ale statului părții
contractante solicitate, vor fi suportate de partea
contractantă solicitantă. Costurile legate de o posibilă
returnare a persoanelor ce urmează a fi readmise vor fi,
de asemenea, suportate de partea contractantă solicitantă.

MONITORUL OFICIAL AL ROMÂNIEI, PARTEA I, Nr. 633/19.VII.2005
(2) Costurile rezultate din returnarea unui străin până la
frontiera de stat a statului de destinație, inclusiv costurile
legate de tranzitul pe teritoriul statului părții contractante
solicitate, precum și costurile legate de o posibilă returnare
a sa vor fi suportate de partea contractantă solicitantă.
ARTICOLUL 11

(1) Partea contractantă solicitantă va permite persoanei
care face obiectul unei proceduri de readmisie să își
transporte în statul de destinație toate bunurile sale, legal
dobândite în conformitate cu legislația aplicabilă.
(2) Partea contractantă solicitantă nu este obligată să
suporte costurile pentru transportul acestor bunuri.
VI
PROTECȚIA DATELOR PERSONALE
ARTICOLUL 12

(1) Datele personale comunicate, care sunt necesare în
vederea aplicării prezentului acord, vor fi protejate conform
prevederilor legislațiilor naționale ale statelor părților
contractante.
(2) Datele personale schimbate de părțile contractante
în vederea aplicării prezentului acord se pot referi doar la:
a) datele personale ale persoanei care face obiectul
unei cereri de readmisie, ale unei rude apropiate a sa
(numele, prenumele, numele anterioare, poreclele, numele
adoptate, data și locul nașterii, sexul, naționalitatea);
b) pașaportul, actul de identitate sau alt document de
călătorie (denumirea, data eliberării, autoritatea emitentă,
locul eliberării, perioada de valabilitate, teritoriul în care
este valabil);
c) alte date necesare identificării persoanei care
urmează să fie returnată sau readmisă;
d) permisul de ședere și/sau viza eliberate de
autoritățile statului părților contractante ori ale unor state
terțe, itinerarii, locuri de oprire, bilete de călătorie sau alte
angajamente de călătorie.
VII
DISPOZIȚII GENERALE ȘI FINALE
ARTICOLUL 13

Ministerul Administrației și Internelor din România și
Ministerul de Interne al Republicii Slovace vor încheia un
protocol pentru punerea în aplicare a prezentului acord,
care va intra în vigoare la data primirii ultimei notificări
scrise prin care părțile contractante se informează reciproc
asupra îndeplinirii procedurilor interne necesare, dar nu
înainte de intrarea în vigoare a acordului, și în care vor
specifica:
a) documentele care dovedesc sau pe baza cărora se
poate prezuma temeinic cetățenia statului părților
contractante;
b) conținutul cererii de readmisie și de tranzit, metoda
de prezentare și de procesare a acestora;

5

c) mijloacele care dovedesc sau pe baza cărora se
poate prezuma temeinic intrarea sau șederea pe teritoriul
statului părții contractante;
d) autoritățile competente desemnate pentru aplicarea
prezentului acord;
e) punctele de trecere a frontierei folosite pentru
aplicarea prezentului acord.
ARTICOLUL 14

(1) Autoritățile competente ale statelor părților
contractante, desemnate să aplice prezentul acord, vor
coopera și se vor consulta în mod direct.
(2) Orice diferende privind interpretarea sau aplicarea
prezentului acord vor fi soluționate prin negocieri între cele
două părți contractante.
(3) Fiecare parte contractantă desemnează cel puțin
2 experți pentru a evalua aplicarea prezentului acord și,
dacă este necesar, pentru a prezenta propuneri în vederea
rezolvării problemelor legate de aplicarea acestuia. De
asemenea, la astfel de dezbateri pot fi invitați și alți
experți.
ARTICOLUL 15

(1) Nici o prevedere a prezentului acord nu va afecta
drepturile și obligațiile părților contractante ce decurg din
alte instrumente juridice în vigoare, la care acestea sau
statele lor sunt parte.
(2) Prevederile prezentului acord nu vor împiedica
aplicarea prevederilor Convenției privind statutul refugiaților
(Geneva, 28 iulie 1951) și ale Protocolului privind statutul
refugiaților (New York, 31 ianuarie 1967).
(3) Prevederile prezentului acord nu vor împiedica
aplicarea acordurilor semnate de părțile contractante,
referitoare la protecția drepturilor omului.
ARTICOLUL 16

(1) Prezentul acord este încheiat pentru o perioadă
nelimitată. Prezentul acord intră în vigoare în termen de
60 (șaizeci) de zile de la data primirii celei de-a doua
notificări prin care părțile contractante se informează
reciproc cu privire la îndeplinirea procedurilor legale interne
cerute pentru intrarea în vigoare a acestuia.
(2) Oricare parte contractantă poate suspenda temporar,
parțial sau în totalitate, cu excepția prevederilor art. 2,
aplicarea prezentului acord pe motive de securitate
națională, ordine publică sau sănătate publică. Părțile
contractante își vor notifica reciproc despre luarea sau
revocarea unei astfel de măsuri, pe cale diplomatică.
Suspendarea implementării prezentului acord va produce
efecte de la data primirii notificării de cealaltă parte
contractantă sau de la data menționată în notificare.
Reluarea aplicării prezentului acord se va realiza după
aceeași procedură prin care a fost suspendată.
(3) Oricare parte contractantă poate propune modificări
sau completări la prezentul acord. Acestea urmează să
intre în vigoare conform procedurii prevăzute la alin. (1).

6

MONITORUL OFICIAL AL ROMÂNIEI, PARTEA I, Nr. 633/19.VII.2005

(4) Oricare parte contractantă poate denunța prezentul
acord prin notificarea celeilalte părți contractante în scris,
pe cale diplomatică. Denunțarea va produce efecte după
90 (nouăzeci) de zile de la primirea notificării de către
cealaltă parte contractantă.

semnat la Bratislava la 20 septembrie 1993, își va înceta
valabilitatea.
Semnat la Bratislava la 30 iunie 2005, în două
exemplare originale, fiecare în limbile română, slovacă și

(5) La data la care prezentul acord va intra în vigoare,
Acordul dintre Guvernul României și Guvernul Republicii
Slovace privind readmisia și returnarea propriilor cetățeni,

engleză, toate textele fiind egal autentice. În cazul în care

Pentru Guvernul României,
Vasile Blaga

Pentru Guvernul Republicii Slovace,
Vladimir Palko

vor exista diferențe de interpretare, textul în limba engleză
va prevala.

GUVERNUL ROMÂNIEI

ORDONANȚĂ DE URGENȚĂ
privind unele măsuri pentru atragerea de investitori în vederea rezolvării situației specifice
de la Societatea Comercială îDaewoo Automobile România“ — S.A.
Având în vedere necesitatea urgentării demersurilor legale necesare în vederea rezolvării situației specifice de la
Societatea Comercială îDaewoo Automobile România“ — S.A. și atragerii de investitori pentru realizarea acestui deziderat,
având în vedere prevederile art. 9 din Ordonanța de urgență a Guvernului nr. 88/1997 privind privatizarea
societăților comerciale, aprobată prin Legea nr. 44/1998, cu modificările și completările ulterioare, și ale art. 51 din Legea
nr. 137/2002 privind unele măsuri pentru accelerarea privatizării, cu modificările și completările ulterioare, precum și ale
art. 2 alin. (2) din Ordonanța de urgență a Guvernului nr. 88/2001 privind înființarea Oficiului Participațiilor Statului și
Privatizării în Industrie, aprobată cu modificări prin Legea nr. 552/2001,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — În exercitarea mandatului Ministerului
Economiei și Comerțului, realizat prin intermediul Oficiului
Participațiilor Statului și Privatizării în Industrie, privind
atragerea de investitori în vederea rezolvării situației
specifice de la Societatea Comercială îDaewoo Automobile
România“ — S.A., Oficiul Participațiilor Statului și Privatizării
în Industrie are dreptul să angajeze pe bază de contract o
societate civilă profesională de avocați din România,
specializată în tranzacții comerciale internaționale și/sau o
firmă de consultanță de specialitate economico-financiară,
recunoscută pe plan internațional, precum și firme de
avocatură străine.

Art. 2. — Prin derogare de la prevederile art. 9 din
Ordonanța de urgență a Guvernului nr. 88/1997, cu
modificările și completările ulterioare, și ale art. 51 din
Legea nr. 137/2002 privind unele măsuri pentru accelerarea
privatizării, cu modificările și completările ulterioare,
cheltuielile realizate în exercitarea mandatului vor fi
asigurate din bugetul propriu al Oficiului Participațiilor
Statului și Privatizării în Industrie, capitolul îCheltuieli legate
de plata onorariilor pentru consultanță, agenți de privatizare
sau firme de avocatură și cele pentru pregătirea și
realizarea privatizării“, în limita aprobată pentru anul în curs.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 14 iulie 2005.
Nr. 93.

MONITORUL OFICIAL AL ROMÂNIEI, PARTEA I, Nr. 633/19.VII.2005

7

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței Guvernului nr. 40/2000
privind acreditarea agențiilor de credit în vederea administrării fondurilor
pentru acordarea de microcredite
În vederea realizării condițiilor de implementare a Proiectului privind închiderea minelor, refacerea mediului și
regenerarea socioeconomică, finanțat prin Acordul de împrumut 4759-RO dintre România și BIRD, semnat la București la
28 ianuarie 2005,
ținând cont de angajamentele asumate de partea română privind asigurarea condițiilor de implementare a
proiectului, respectiv de modificare a reglementărilor referitoare la acreditarea agențiilor de credit în vederea administrării
fondurilor pentru acordarea de microcredite,
având în vedere faptul că măsurile pe care le generează prezenta ordonanță de urgență vizează interesul social
și constituie situație de urgență,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 40/2000 privind
acreditarea agențiilor de credit în vederea administrării
fondurilor pentru acordarea de microcredite, publicată în
Monitorul Oficial al României, Partea I, nr. 39 din
31 ianuarie 2000, aprobată cu modificări și completări prin
Legea nr. 376/2002, cu modificările ulterioare, se modifică
și se completează după cum urmează:
1. La articolul 3, literele b), c), f) și g) vor avea
următorul cuprins:
îb) agenții guvernamentale — instituții publice centrale și
locale ai căror conducători au calitatea de ordonator
principal și, respectiv, secundar de credite, gestionar, în
condițiile legii, de fonduri publice pentru acordarea de
microcredite;
c) agenții de credit — persoane juridice fără scop
lucrativ, constituite potrivit legii, acreditate în baza prezentei
ordonanțe pentru administrarea fondurilor pentru
microcredite acordate de agențiile guvernamentale din
fonduri publice, prin licitații organizate în condițiile legii;
............................................................................................
f) solicitanți — persoane juridice, respectiv societăți
comerciale care au sub 50 de salariați, încadrați cu
contract individual de muncă, persoane fizice și asociații
familiale care desfășoară activități economice în mod
independent, autorizate potrivit legii, inclusiv medicii de
familie, precum și orice persoană fizică care prezintă un
plan fundamentat de afaceri pentru dezvoltarea unei afaceri
sau pentru inițierea unei activități aducătoare de venituri;
g) beneficiari de microcredite — persoane juridice,
respectiv societăți comerciale care au sub 50 de salariați,
încadrați cu contract individual de muncă, persoane fizice
și asociații familiale care desfășoară activități economice în
mod independent, autorizate potrivit legii, inclusiv medicii de
familie, care au contractat un microcredit;“.
2. La articolul 3, după litera i) se introduce o nouă
literă, litera j), cu următorul cuprins:
îj) finanțatori — organizații financiare interne sau
internaționale care asigură, în condițiile legii, fondurile de
microcreditare gestionate de agențiile guvernamentale.“
3. Alineatele (2), (2 1) și (4) ale articolului 4 vor avea
următorul cuprins:
î(2) Fondul de microcredite acordat în administrare unei
agenții de credit nu poate fi mai mare decât echivalentul în
lei a 3 milioane euro, calculat la cursul comunicat de
Banca Națională a României, valabil pentru ziua semnării
contractului.
(21) În cazul în care schema de microcredite prevede
acordarea de fonduri publice cu această destinație pe arii
geografice definite, fondul de microcredite acordat în

administrare de o agenție guvernamentală unei agenții de
credit pentru o arie geografică nu poate fi mai mare decât
echivalentul în lei a 3 milioane de euro, calculat la cursul
comunicat de Banca Națională a României, valabil pentru
ziua semnării contractului.
............................................................................................
(4) În cazul rezilierii contractului dintre agenția de credit
și agenția guvernamentală, agenția de credit răspunde de
îndeplinirea obligațiilor ce decurg din administrarea fondului
de microcredite, până la angajarea unei alte agenții de
credit. Îndeplinirea obligațiilor ce decurg din administrarea
fondului de microcredite presupune, după caz, și
recuperarea sumelor de la beneficiarii de microcredite,
conform contractelor încheiate cu aceștia.“
4. Articolul 5 va avea următorul cuprins:
îArt. 5. — Schema de microcredite elaborată de
agențiile
guvernamentale,
avizată
de
Comisia
interministerială, va fi aprobată prin ordin al ordonatorului
principal de credite, la propunerea agenției guvernamentale,
și se va publica în Monitorul Oficial al României, Partea I.“
5. Partea introductivă a articolului 6 va avea următorul
cuprins:
îArt. 6. — Pentru a fi acreditate de agențiile
guvernamentale ca agenții de credit, persoanele juridice
fără scop lucrativ, constituite potrivit legii, trebuie să
îndeplinească cel puțin următoarele condiții:“.
6. La articolul 6, litera e) va avea următorul cuprins:
îe) să prezinte scrisori de garanție din partea unei bănci
sau a unui fond de garantare ori polițe de asigurare de
risc financiar încheiate de agențiile de credit cu o societate
de asigurare pentru asigurarea riscului de neplată a
microcreditelor de către beneficiari, bonuri de tezaur sau
titluri de stat, cesionate în favoarea agenției
guvernamentale, a căror valoare să reprezinte minimum
10% din valoarea fondului pentru microcredite solicitat
pentru administrare, suportat din fondurile proprii ale
agenției de microcreditare.“
7. Articolul 7 va avea următorul cuprins:
îArt. 7. — Agențiile de credit sunt abilitate să acorde
microcredite la cererea solicitanților, în lei, în echivalentul
de până la 25.000 euro, calculat la cursul comunicat de
Banca Națională a României în ziua anterioară eliberării
fondurilor, cu termen de rambursare de până la 36 de luni,
cu sau fără perioada de grație, în termenii și în condițiile
prevăzute în contractul dintre agenția de credit și agenția
guvernamentală.“

8

MONITORUL OFICIAL AL ROMÂNIEI, PARTEA I, Nr. 633/19.VII.2005

8. Alineatul (1) al articolului 9 va avea următorul
cuprins:
îArt. 9. — (1) Administrarea fondurilor publice acordate
drept fonduri pentru microcredite agențiilor de credit se
realizează în condițiile și termenele prevăzute în contractul
încheiat de acestea cu agenția guvernamentală.“
9. Articolul 11 va avea următorul cuprins:
îArt. 11. — (1) Solicitanții de microcredite pot adresa
agențiilor de credit cereri în vederea contractării de
microcredite destinate procurării de mijloace fixe, de materii
prime, materiale, energie, combustibil, precum și de alte
servicii necesare realizării proiectului sau furnizării de
servicii către populație, în cazul medicilor de familie.
(2) Agențiile de credit vor acorda microcredite
solicitanților în limita fondurilor de microcredite pe care le
au în administrare, cu respectarea criteriilor prevăzute în
schema de microcredite aprobată.
(3) Agențiile de credit sunt obligate să înregistreze
cererea solicitanților de microcredite și să transmită un
răspuns în termen de 30 de zile de la înregistrarea
acesteia.“
10. Alineatul (2) al articolului 12 va avea următorul
cuprins:
î(2) Serviciile agenției de credit pentru administrarea
fondului de microcredite se suportă de agenția
guvernamentală din fonduri publice, în condițiile stabilite
prin contractul încheiat între agenția de credit și agenția
guvernamentală, dacă legea de aprobare a fondurilor
publice nu prevede altfel.“
11. Alineatul 1 al articolului 13 va avea următorul
cuprins:
îArt. 13. — (1) Acordarea de către agenția de credit de
microcredite beneficiarilor se face în baza unui contractcadru încheiat în conformitate cu cel prezentat în schema
de microcredite aprobată.“
12. Articolul 15 va avea următorul cuprins:
îArt. 15. — Operațiunile în lei pentru acordarea de
microcredite de către agențiile de credit către beneficiari se
derulează printr-o bancă comercială, iar dobânzile aferente
sumelor în lei disponibile din fondul pentru microcredite vor
reîntregi fondul public de microcredite respectiv.“
13. Articolul 18 va avea următorul cuprins:
îArt. 18. — (1) Comisia interministerială pentru
microcredite va fi formată din câte un reprezentant al
Ministerului Finanțelor Publice, Ministerului Muncii,

Solidarității Sociale și Familiei, Ministerului Economiei și
Comerțului, Ministerului Integrării Europene, Ministerului
Agriculturii, Pădurilor și Dezvoltării Rurale, Ministerului
Transporturilor, Construcțiilor și Turismului, Agenției
Naționale pentru Ocuparea Forței de Muncă, Agenției
Naționale pentru Întreprinderile Mici și Mijlocii și Cooperație,
Agenției Naționale pentru Dezvoltarea Zonelor Miniere,
Băncii Naționale a României, Camerei de Comerț și
Industrie a României și a Municipiului București și
Consiliului Național al Întreprinderilor Mici și Mijlocii.
(2) Membrii Comisiei interministeriale pentru microcredite
vor fi numiți prin decizie a primului-ministru, la propunerea
conducătorilor instituțiilor prevăzute la alin. (1).
(3) Reprezentantul Ministerului Finanțelor Publice va
îndeplini și funcția de președinte al Comisiei
interministeriale pentru microcredite.
(4) Secretariatul Comisiei interministeriale pentru
microcredite va fi asigurat de Ministerul Finanțelor Publice.
(5) Comisia interministerială pentru microcredite va
funcționa pe baza propriului regulament, aprobat prin ordin
al ministrului finanțelor publice.“
Art. II. — Ordonanța Guvernului nr. 40/2000 privind
acreditarea agențiilor de credit în vederea administrării
fondurilor pentru acordarea de microcredite, publicată în
Monitorul Oficial al României, Partea I, nr. 39 din
31 ianuarie 2000, aprobată cu modificări și completări prin
Legea nr. 376/2002, cu modificările ulterioare, precum și cu
modificările și completările aduse prin prezenta ordonanță
de urgență, va fi republicată în Monitorul Oficial al
României, Partea I, dându-se textelor o nouă numerotare.
Art. III. — (1) Grupurile din zona de operare a schemei
de granturi mici prevăzute în Acordul de împrumut dintre
România și Banca Internațională pentru Reconstrucție și
Dezvoltare pentru finanțarea Proiectului privind închiderea
minelor, refacerea mediului și regenerarea socioeconomică,
semnat la București la 28 ianuarie 2005, vor putea
dobândi personalitate juridică în condițiile prevăzute de
art. 2 alin. (2) din Legea nr. 129/1998 privind înființarea,
organizarea și funcționarea Fondului Român de Dezvoltare
Socială, republicată.
(2) De personalitatea juridică astfel dobândită se face
uz numai pentru derularea proiectului de finanțat din
schema de granturi mici până la finalizarea acestuia.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
Ministrul muncii, solidarității sociale și familiei,
Gheorghe Barbu
București, 14 iulie 2005.
Nr. 94.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 633/19.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044715]
ISSN 1453—4495

