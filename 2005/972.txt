Anul 173 (XVII) — Nr. 972

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 2 noiembrie 2005

SUMAR

Nr.

Pagina
DECRETE

1.023. — Decret privind acordarea unei grațieri
individuale ..................................................................

2

HOTĂRÂRI ALE GUVERNULUI ROMÂNIEI
1.087. — Hotărâre privind aprobarea indicatorilor tehnicoeconomici ai obiectivului de investiții cuprins în
programul ISPA îReabilitarea și modernizarea
sistemelor de alimentare cu apă, canalizare și
epurare a apelor uzate, municipiul Botoșani,
județul Botoșani“........................................................
1.281. — Hotărâre pentru aprobarea Protocolului
adițional, semnat la București la 13 septembrie
2005, la Convenția generală dintre Ministerul
Administrației și Internelor din România și
Ministerul Afacerilor Externe din Republica
Franceză privind condițiile de funcționare a Școlii
de Aplicație pentru Ofițeri îMihai Viteazul“ a
Jandarmeriei Române, semnată la București la
19 decembrie 2003 ...................................................
Protocol adițional la Convenția generală dintre Ministerul
Administrației și Internelor din România și
Ministerul Afacerilor Externe din Republica
Franceză privind condițiile de funcționare a Școlii
de Aplicație pentru Ofițeri îMihai Viteazul“ a
Jandarmeriei Române, semnată la București la
19 decembrie 2003 ...................................................
1.297. — Hotărâre privind suplimentarea bugetului
Serviciului de Protecție și Pază pe anul 2005 din
Fondul de rezervă bugetară la dispoziția
Guvernului ..................................................................

2

3

Nr.

Pagina

1.302. — Hotărâre privind transmiterea unei părți dintr-un
imobil, proprietate publică a statului, din
administrarea Ministerului Apărării Naționale în
administrarea Ministerului Culturii și Cultelor,
pentru Episcopia Romanului.....................................

4–5

1.305. — Hotărâre privind trecerea unei construcții aflate
în administrarea Ministerului Muncii, Solidarității
Sociale și Familiei din domeniul public al statului
în domeniul privat al statului și aprobarea
desființării acesteia ....................................................

5

1.308. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al comunei Sânmartin, județul Bihor, și în
administrarea Consiliului Local al Comunei
Sânmartin ...................................................................

6

1.309. — Hotărâre privind aprobarea Programului de
realizare a Planului național pentru prevenirea,
protecția și diminuarea efectelor inundațiilor și a
finanțării acestuia.......................................................

6–7

DECIZII ALE PRIMULUI-MINISTRU

3

480. — Decizie privind eliberarea domnului Alexandru
Cojocaru din funcția de consilier de stat în cadrul
Cancelariei Primului-Ministru.....................................

8

4

481. — Decizie privind numirea domnului Alexandru
Cojocaru în funcția de președinte al Autorității
Naționale pentru Reglementarea și Monitorizarea
Achizițiilor Publice......................................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 972/2.XI.2005

DECRETE
PREȘEDINTELE ROMÂNIEI

DECRET
privind acordarea unei grațieri individuale
În temeiul art. 94 lit. d) și al art. 100 din Constituția României,
republicată,
Președintele României

d e c r e t e a z ă:

Articol unic. — Se grațiază restul rămas neexecutat din pedeapsa cu
închisoarea aplicată pentru infracțiunea de abandon de familie, prevăzută de
art. 305 lit. c) din Codul penal, doamnei Covaci (Marcu) Maria, născută la
18 februarie 1969 în localitatea Strâmtura, județul Maramureș, fiica Ioanei și
a lui Ioan, condamnată la un an închisoare prin Sentința penală nr. 462 din
13 octombrie 2004 a Judecătoriei Răcari, rămasă definitivă prin neapelare.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 1 noiembrie 2005.
Nr. 1.023.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții cuprins în programul
ISPA îReabilitarea și modernizarea sistemelor de alimentare cu apă, canalizare și epurare a apelor
uzate, municipiul Botoșani, județul Botoșani“
În temeiul art. 108 din Constituția României, republicată, și al art. 40 alin. (2) din Ordonanța de urgență a
Guvernului nr. 45/2003 privind finanțele publice locale, aprobată cu modificări și completări prin Legea nr. 108/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții cuprins în programul ISPA
îReabilitarea și modernizarea sistemelor de alimentare cu
apă, canalizare și epurare a apelor uzate, municipiul
Botoșani, județul Botoșani“, prevăzuți în anexa*) care face
parte integrantă din prezenta hotărâre.

Art. 2. — Finanțarea obiectivului de investiții prevăzut la
art. 1 se face din fonduri ISPA, dintr-un împrumut de la
Banca Europeană de Investiții, de la bugetul de stat prin
Fondul Național de Preaderare și, în completare, din sursele
proprii ale Societății Comerciale îApa Grup“ — S.A. Botoșani,
conform programelor de investiții publice aprobate potrivit legii.

PRIM-MINISTRU

CĂLIN POPESCU-TĂRICEANU

București, 15 septembrie 2005.
Nr. 1.087.

Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu

*) Anexa nu se publică, fiind clasificată potrivit legii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 972/2.XI.2005

3

GUVERNUL ROMÂNIEI

HOTĂRÂRE
pentru aprobarea Protocolului adițional, semnat la București la 13 septembrie 2005,
la Convenția generală dintre Ministerul Administrației și Internelor din România
și Ministerul Afacerilor Externe din Republica Franceză privind condițiile de funcționare
a Școlii de Aplicație pentru Ofițeri îMihai Viteazul“ a Jandarmeriei Române,
semnată la București la 19 decembrie 2003
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul adițional,
semnat la București la 13 septembrie 2005, la
Convenția generală dintre Ministerul Administrației și
Internelor din România și Ministerul Afacerilor Externe

din Republica Franceză privind condițiile de funcționare
a Școlii de Aplicație pentru Ofițeri îMihai Viteazul“ a
Jandarmeriei Române, semnată la București la
19 decembrie 2003.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul afacerilor externe,
Anton Niculescu,
secretar de stat
București, 27 octombrie 2005.
Nr. 1.281.

PROTOCOL ADIȚIONAL
la Convenția generală dintre Ministerul Administrației și Internelor din România și Ministerul Afacerilor Externe
din Republica Franceză privind condițiile de funcționare a Școlii de Aplicație pentru Ofițeri
îMihai Viteazul“ a Jandarmeriei Române, semnată la București la 19 decembrie 2003
Ministerul Administrației și Internelor din România și Ministerul Afacerilor Externe din Republica Franceză,
denumite în continuare părți,
având în vedere Convenția generală dintre Ministerul Administrației și Internelor din România și Ministerul
Afacerilor Externe din Republica Franceză privind condițiile de funcționare a Școlii de Aplicație pentru Ofițeri îMihai
Viteazul“ a Jandarmeriei Române, semnată la București la 19 decembrie 2003, denumită în continuare Convenția generală
din 19 decembrie 2003,
în aplicarea dispozițiilor art. 7 alin. (2) din Convenția generală din 19 decembrie 2003 și
pentru a lua în considerare noile condiții de recrutare a ofițerilor străini în materie de grad și creșterea nivelului
formării asigurate în cadrul celei de-a 2-a sesiuni a Cursului Internațional,
părțile au convenit să aducă următoarele modificări Convenției generale din 19 decembrie 2003:
I. Termenii Curs Internațional se înlocuiesc cu termenii
Curs Superior Internațional în tot cuprinsul Convenției
generale din 19 decembrie 2003.
II. La articolul 4 alineatul (1), litera f) se modifică după
cum urmează:
îf) să mențină, prin intermediul personalului său
desemnat, o legătură privilegiată între Școală și Școala de
Ofițeri a Jandarmeriei Naționale Franceze (EOGN), pe de-o

parte, și între Școală și Centrul de Învățământ Superior al
Jandarmeriei Franceze (CESG), pe de altă parte;“.
Prezentul protocol adițional va intra în vigoare în
conformitate cu prevederile art. 7 din Convenția generală
din 19 decembrie 2003 și va rămâne în vigoare pe toată
durata valabilității acesteia.
Semnat la București la 13 septembrie 2005, în două
exemplare originale, fiecare în limbile română și franceză,
cele două texte fiind egal autentice.

Pentru Ministerul Administrației și Internelor din România,
Vasile Blaga,
ministrul administrației și internelor

Pentru Ministerul Afacerilor Externe
din Republica Franceză,
Hervé Bolot,
ambasadorul Republicii Franceze în România

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 972/2.XI.2005
GUVERNUL ROMÂNIEI

HOTĂRÂRE
privind suplimentarea bugetului Serviciului de Protecție și Pază pe anul 2005
din Fondul de rezervă bugetară la dispoziția Guvernului
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Serviciului
de Protecție și Pază pe anul 2005, din Fondul de rezervă
bugetară la dispoziția Guvernului, cu suma de 1.200 mii lei
(RON), la capitolul 55.01 îOrdine publică și siguranță
națională“, titlul îCheltuieli materiale și servicii“.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Serviciului de Protecție
și Pază pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului de Protecție și Pază,
Iulian Crăiniceanu
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.297.

GUVERNUL ROMÂNIEI

HOTĂRÂRE
privind transmiterea unei părți dintr-un imobil, proprietate publică a statului,
din administrarea Ministerului Apărării Naționale în administrarea Ministerului Culturii și Cultelor,
pentru Episcopia Romanului
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, proprietate publică a statului, având datele de
identificare prevăzute în anexa care face parte integrantă
din prezenta hotărâre, din administrarea Ministerului
Apărării Naționale în administrarea Ministerului Culturii și

Cultelor, pentru Episcopia Romanului.
Art. 2. — Predarea-primirea părții din imobil,
transmisă potrivit art. 1, se face pe bază de protocol
încheiat între părțile interesate, în termen de 60 de zile
de la data intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ion-Mircea Plângu,
secretar de stat
p. Ministrul culturii și cultelor,
Ioan Onisei,
secretar de stat
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.302.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 972/2.XI.2005

ANEXĂ
DATELE DE IDENTIFICARE

a părții dintr-un imobil, proprietate publică a statului, care se transmite din administrarea Ministerului Apărării Naționale
în administrarea Ministerului Culturii și Cultelor, pentru Episcopia Romanului

Locul unde este situat
imobilul
care se transmite

Municipiul Bacău,
județul Bacău

Persoana juridică
de la care
se transmite imobilul

Statul român,
Ministerul Apărării
Naționale

Persoana juridică
la care se transmite
imobilul

Statul român,
Ministerul Culturii
și Cultelor,
pentru Episcopia
Romanului

Codul de clasificare
din inventarul bunurilor
aflate în administrarea
Ministerului
Apărării Naționale,
care alcătuiesc
domeniul public
al statului

— cod 8.29.09
— nr. MF 106.920

Caracteristicile tehnice ale imobilului

— imobil 3.020 (parțial)
— suprafața totală a terenului = 26.049,92 m2

GUVERNUL ROMÂNIEI

HOTĂRÂRE
privind trecerea unei construcții aflate în administrarea Ministerului Muncii, Solidarității Sociale
și Familiei din domeniul public al statului în domeniul privat al statului
și aprobarea desființării acesteia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al statului a unei construcții
aflate în administrarea Ministerului Muncii, Solidarității
Sociale și Familiei, situată în municipiul Brăila, str. Dimitrie
Bolintineanu nr. 7, județul Brăila, identificată potrivit anexei
care face parte integrantă din prezenta hotărâre.

Art. 2. — Trecerea în domeniul privat al statului a
construcției menționate la art. 1 se face în vederea
scoaterii din funcțiune și demolării acesteia.
Art. 3. — După scoaterea din funcțiune și demolarea
construcției menționate la art. 1, Ministerul Muncii,
Solidarității Sociale și Familiei își va actualiza în mod
corespunzător datele din evidența cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.305.
ANEXĂ
DATELE DE IDENTIFICARE

a construcției aflate în administrarea Ministerului Muncii, Solidarității Sociale și Familiei,
care trece din domeniul public al statului în domeniul privat al statului
Adresa imobilului

Municipiul Brăila,
str. Dimitrie Bolintineanu
nr. 7, județul Brăila

Persoana juridică
care
administrează imobilul

Ministerul Muncii,
Solidarității Sociale
și Familiei

Caracteristicile imobilului
care trece
în domeniul privat al statului

Corp B:
— suprafața construită = 39,90 m2
— suprafața desfășurată = 119,70 m2
— valoarea de inventar = 113.200 lei

Numărul de inventar
atribuit
de Ministerul Finanțelor Publice

102.063 (parțial)

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 972/2.XI.2005
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Apărării Naționale în domeniul public al comunei Sânmartin, județul Bihor,
și în administrarea Consiliului Local al Comunei Sânmartin
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare cuprinse în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al comunei Sânmartin, județul Bihor, și

în administrarea Consiliului Local al Comunei Sânmartin.
Art. 2. — Predarea-primirea imobilului transmis potrivit
prevederilor art. 1 se face pe bază de protocol încheiat
între părțile interesate, în termen de 60 de zile de la data
intrării în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ion-Mircea Plângu,
secretar de stat
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 27 octombrie 2005.
Nr. 1.308.
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale în
domeniul public al comunei Sânmartin, județul Bihor, și în administrarea Consiliului Local al Comunei Sânmartin

Locul unde este situat
imobilul
care se transmite

Persoana juridică
de la care
se transmite imobilul

Satul Cordău,
Statul român,
comuna Sânmartin, Ministerul Apărării
județul Bihor
Naționale

Persoana juridică
la care se transmite
imobilul

Codul de clasificare
din inventarul bunurilor
aflate în administrarea
Ministerului
Apărării Naționale,
care alcătuiesc domeniul
public al statului

Comuna Sânmartin, — imobil 786
județul Bihor,
— cod 8.29.09
Consiliul Local
— nr. M.F. 106.755
al Comunei Sânmartin

Caracteristicile tehnice ale imobilului

— suprafața construită = 2.157,27 m2
— suprafața desfășurată = 2.157,27 m2
— suprafața totală a terenului, inclusiv
construcțiile = 101.853 m2

GUVERNUL ROMÂNIEI

HOTĂRÂRE
privind aprobarea Programului de realizare a Planului național pentru prevenirea,
protecția și diminuarea efectelor inundațiilor și a finanțării acestuia
În temeiul art. 108 din Constituția României, republicată, al art. 7 și al art. 67 alin. (4) din Legea apelor
nr. 107/1996, cu modificările și completările ulterioare, precum și al art. 12 lit. h) din Ordonanța de urgență a Guvernului
nr. 60/2001 privind achizițiile publice, aprobată cu modificări și completări prin Legea nr. 212/2002, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă Programul de realizare a Planului
național pentru prevenirea, protecția și diminuarea efectelor

inundațiilor și finanțarea acestuia, prevăzut în anexa*) care
face parte integrantă din prezenta hotărâre.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 972/2.XI.2005
Art. 2. — Finanțarea cheltuielilor necesare programului
prevăzut la art. 1 se asigură după cum urmează:
a) elaborarea Planului național pentru prevenirea,
protecția și diminuarea efectelor inundațiilor, precum și
coordonarea implementării acestuia se finanțează de la
bugetul de stat, prin bugetul Ministerului Mediului și
Gospodăririi Apelor, în limita sumelor prevăzute anual cu
această destinație;
b) implementarea Planului național pentru prevenirea,
protecția și diminuarea efectelor inundațiilor se finanțează,
după caz, de la bugetele locale, de la bugetul
Administrației Naționale îApele Române“, din bugetul de

7

stat, din bugetele proprii ale utilizatorilor de apă persoane
juridice și din fonduri externe.
Art. 3. — (1) Studiile necesare realizării etapei din
program vor fi elaborate, în condițiile legii, de unități cu
experiență în domeniul gospodăririi apelor.
(2) Studiile necesare realizării etapei I din programul
prevăzut la art. 1 se vor contracta de Administrația
Națională îApele Române“, aflată în coordonarea
Ministerului Mediului și Gospodăririi Apelor, pe baza
aplicării prevederilor Ordonanței de urgență a Guvernului
nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, aplicate în situații de urgență.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 27 octombrie 2005.
Nr. 1.309.

ANEXĂ
PROGRAMUL

de realizare a Planului național pentru prevenirea, protecția și diminuarea efectelor inundațiilor
și finanțarea acestuia

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 972/2.XI.2005

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind eliberarea domnului Alexandru Cojocaru din funcția
de consilier de stat în cadrul Cancelariei Primului-Ministru
În temeiul prevederilor art. 15 lit. c) și ale art. 19 din Legea nr. 90/2001
privind organizarea și funcționarea Guvernului României și a ministerelor, cu
modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Alexandru Cojocaru se eliberează din funcția de consilier de stat în
cadrul Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 31 octombrie 2005.
Nr. 480.
GUVERNUL ROMÂNIEI
PRIMUL-MINISTRU

DECIZIE
privind numirea domnului Alexandru Cojocaru în funcția
de președinte al Autorității Naționale pentru Reglementarea
și Monitorizarea Achizițiilor Publice
În temeiul prevederilor art. 15 lit. a) și ale art. 19 din Legea
nr. 90/2001 privind organizarea și funcționarea Guvernului României și a
ministerelor, cu modificările și completările ulterioare, precum și ale art. 4 din
Ordonanța de urgență a Guvernului nr. 74/2005 privind înființarea Autorității
Naționale pentru Reglementarea și Monitorizarea Achizițiilor Publice,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Alexandru Cojocaru se numește în funcția de președinte, cu rang
de secretar de stat, al Autorității Naționale pentru Reglementarea și
Monitorizarea Achizițiilor Publice.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 31 octombrie 2005.
Nr. 481.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 972/2.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|063846]
ISSN 1453—4495

PDF compression, OCR, web-optimization with CVISION's PdfCompressor

