PARTEA

Anul 173 (XVII) — Nr. 602

I

LEGI, DECRETE, HOTĂRÂRI ȘI ALTE ACTE

Marți, 12 iulie 2005

SUMAR

Nr.

Pagina

214.

LEGI ȘI DECRETE
204.

Nr.

— Lege pentru ratificarea Acordului cu privire la
privilegiile și imunitățile Curții Penale Internaționale,
adoptat la New York la 9 septembrie 2002...........

2

Acord cu privire la privilegiile și imunitățile Curții Penale
Internaționale..............................................................

2–9

538.

— Decret privind promulgarea Legii pentru
ratificarea Acordului cu privire la privilegiile și
imunitățile Curții Penale Internaționale, adoptat la
New York la 9 septembrie 2002 .............................

589.

587.

— Lege privind aprobarea Ordonanței de urgență
a Guvernului nr. 33/2005 pentru modificarea
Ordonanței Guvernului nr. 53/2003 privind
privatizarea Societății Comerciale îTractorul UTB“ —
S.A. Brașov................................................................
— Decret pentru promulgarea Legii privind
aprobarea Ordonanței de urgență a Guvernului
nr. 33/2005 pentru modificarea Ordonanței
Guvernului nr. 53/2003 privind privatizarea
Societății Comerciale îTractorul UTB“ — S.A.
Brașov ........................................................................

145.
9

´

11–12

— Decret privind promulgarea Legii pentru
înființarea comunei Boghicea prin reorganizarea
comunei Bira, județul Neamț....................................

12

— Ordin al secretarului de stat al Autorității
Naționale pentru Protecția Drepturilor Copilului
pentru aprobarea formularului-tip al Procesuluiverbal de constatare și sancționare a
contravențiilor în domeniul protecției drepturilor
copilului ......................................................................

12–14

ACTE ALE CONSILIULUI NAȚIONAL
AL AUDIOVIZUALULUI

10–11
404.

405.
11

— Lege pentru înființarea comunei Boghicea prin
reorganizarea comunei Bira, județul Neamț............

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

´
212.

Pagina

— Decizie pentru modificarea Deciziei Consiliului
Național al Audiovizualului nr. 249/2004 privind
protecția copiilor în cadrul serviciilor de programe

15

— Decizie pentru modificarea Deciziei Consiliului
Național al Audiovizualului nr. 248/2004 privind
protecția demnității umane și a dreptului la propria
imagine.......................................................................

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 602/12.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului cu privire la privilegiile și imunitățile Curții Penale Internaționale,
adoptat la New York la 9 septembrie 2002
Parlamentul României adoptă prezenta lege.
Art. 1. — Se ratifică Acordul cu privire la privilegiile și
imunitățile Curții Penale Internaționale, adoptat la New York
la 9 septembrie 2002, semnat de România la New York la
30 iunie 2004.
Art. 2. — Cu ocazia depunerii instrumentului de
ratificare a Acordului cu privire la privilegiile și imunitățile
Curții Penale Internaționale, România formulează
următoarea declarație:
îÎn temeiul art. 23 din Acordul cu privire la privilegiile și
imunitățile Curții Penale Internaționale:

Persoanele la care se face referire în art. 15, 16, 18,
19 și 21, care sunt cetățeni români sau rezidenți
permanenți în România, se bucură, pe teritoriul României,
doar de privilegiile și imunitățile necesare pentru exercitarea
independentă a funcțiilor lor ori pentru înfățișarea sau
depunerea mărturiei în fața Curții, prevăzute în art. 23
lit. a). Persoanele la care se face referire în art. 20 și 22,
care sunt cetățeni români sau rezidenți permanenți în
România, se bucură, pe teritoriul României, doar de
privilegiile și imunitățile necesare înfățișării lor în fața Curții,
prevăzute în art. 23 lit. b).“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 iunie 2005.
Nr. 204.
ACORD
cu privire la privilegiile și imunitățile Curții Penale Internaționale*)
Statele părți la prezentul acord,
luând în considerare faptul că Statutul de la Roma al Curții Penale Internaționale adoptat la 17 iulie 1998 de
Conferința Diplomatică a Plenipotențiarilor Organizației Națiunilor Unite a înființat Curtea Penală Internațională care poate
să își exercite jurisdicția asupra persoanelor pentru crimele cele mai grave care aduc atingere comunității internaționale,
având în vedere că, în temeiul art. 4 din Statutul de la Roma, Curtea Penală Internațională are personalitate
juridică internațională și capacitatea juridică necesară pentru exercitarea funcțiilor și îndeplinirea obiectivelor sale,
ținând cont de faptul că art. 48 din Statutul de la Roma dispune că, pe teritoriul statelor părți la Statutul de la
Roma, Curtea Penală Internațională se bucură de privilegiile și imunitățile necesare îndeplinirii obiectivelor sale,
au convenit după cum urmează:
ARTICOLUL 1
Definirea termenilor

În sensul prezentului acord:
a) prin statut se înțelege Statutul de la Roma al Curții
Penale Internaționale adoptat la 17 iulie 1998 de Conferința
Diplomatică a Plenipotențiarilor Organizației Națiunilor Unite
cu privire la înființarea unei Curți Penale Internaționale;
b) prin Curte se înțelege Curtea Penală Internațională
înființată prin statut;
c) prin state părți se înțelege statele părți la prezentul
acord;
d) prin reprezentanții statelor părți se înțelege delegații,
delegații adjuncți, consilierii, experții tehnici și secretarii
delegațiilor;

e) prin Adunare se înțelege Adunarea statelor părți la
statut;
f) prin judecători se înțelege judecătorii Curții;
g) prin președinție se înțelege organul format din
președinte și din primul vicepreședinte și al doilea
vicepreședinte ai Curții;
h) prin procuror se înțelege procurorul ales de Adunare
conform art. 42 paragraful 4 din statut;
i) prin procurori adjuncți se înțelege procurorii adjuncți
aleși de către Adunare conform art. 42 paragraful 4 din
statut;
j) prin grefier se înțelege grefierul ales de către Curte
conform art. 43 paragraful 4 din statut;
k) prin grefier adjunct se înțelege grefierul adjunct ales
de către Curte conform art. 43 paragraful 4 din statut;

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005
l) prin apărător se înțelege avocatul și reprezentanții
legali ai victimei;
m) prin secretar general se înțelege secretarul general
al Organizației Națiunilor Unite;
n) prin reprezentanții organizațiilor interguvernamentale se
înțelege șefii executivi ai organizațiilor interguvernamentale,
inclusiv orice reprezentant oficial care acționează în numele
acestora;
o) prin Convenția de la Viena se înțelege Convenția de la
Viena cu privire la relațiile diplomatice din 18 aprilie 1961;
p) prin Regulamentul de procedură și probă se înțelege
Regulamentul de procedură și probă adoptat conform
art. 51 din statut.
ARTICOLUL 2
Statutul juridic și personalitatea juridică a Curții

Curtea va avea personalitate juridică internațională și
capacitatea juridică necesară pentru exercitarea funcțiilor și
pentru îndeplinirea obiectivelor sale. Are, în special,
capacitatea de a contracta, de a dobândi și de a dispune
de bunuri imobiliare și mobiliare și de a sta în justiție.
ARTICOLUL 3
Dispoziții generale cu privire la privilegiile și imunitățile Curții

Curtea se bucură pe teritoriul statelor părți de privilegiile
și imunitățile necesare pentru îndeplinirea obiectivelor sale.
ARTICOLUL 4
Inviolabilitatea localurilor Curții

Localurile Curții sunt inviolabile.
ARTICOLUL 5
Steagul, emblema și însemnele

Curtea are dreptul să arboreze steagul, emblema și
însemnele proprii în localurile sale și pe vehicule și alte
mijloace de transport utilizate în scop oficial.
ARTICOLUL 6
Imunitatea Curții, proprietatea, fondurile și bunurile

1. Curtea și patrimoniul, fondurile și bunurile sale,
oriunde s-ar afla și oricine le-ar deține, se bucură de
imunitate de jurisdicție absolută, cu excepția situației și în
măsura în care Curtea a renunțat expres la imunitatea sa
într-un caz particular. Se înțelege însă că renunțarea la
imunitate nu se extinde și la măsurile executorii.
2. Patrimoniul, fondurile și bunurile Curții, oriunde s-ar
afla și oricine le-ar deține, nu pot face obiectul percheziției,
sechestrului, rechiziției, confiscării, exproprierii sau oricărei
alte forme de intervenție ca urmare a unei decizii
administrative, judiciare, legislative ori de executare.
3. În măsura necesară îndeplinirii funcțiilor Curții,
patrimoniul, fondurile și bunurile Curții, oriunde s-ar afla și
oricine le-ar deține, nu pot face obiectul restricțiilor,
reglementărilor, controalelor sau blocării de orice natură.
ARTICOLUL 7
Inviolabilitatea arhivelor și a documentelor

Arhivele Curții, toate hârtiile și documentele, sub orice
formă, și materialele trimise către sau de către Curte,
păstrate de către Curte ori aparținând acesteia, oriunde

3

s-ar afla și oricine le-ar deține, sunt inviolabile. Încetarea
sau absența acestei inviolabilități nu afectează măsurile de
protecție pe care le poate dispune Curtea conform
statutului și Regulamentului de procedură și probă cu
privire la documentele și materialele puse la dispoziția sa
sau utilizate de către Curte.
ARTICOLUL 8
Scutiri de impozite, taxe vamale și restricții la import sau export

1. Curtea, patrimoniul său, venitul și alte bunuri, precum
și operațiile și tranzacțiile sale sunt scutite de toate
impozitele directe, care includ, între altele, impozitul pe
venit, impozitul pe capital și impozitul pe societate, precum
și impozitele directe percepute de autoritățile locale sau
regionale. Totuși, Curtea nu va pretinde scutirea de acele
taxe care sunt, de fapt, plăți pentru servicii de utilitate
publică furnizate la un tarif fix, în funcție de cantitatea de
servicii furnizate, și care pot fi identificate, descrise și
detaliate cu precizie.
2. Curtea este scutită de toate taxele vamale, de
impozitele pe cifra de afaceri la import și de interdicțiile și
restricțiile la import și export cu privire la articolele
importate sau exportate de către Curte pentru uzul său
oficial, precum și cu privire la publicațiile sale.
3. Bunurile astfel importate sau cumpărate în franciză
nu pot fi vândute sau înstrăinate în alt mod pe teritoriul
unui stat parte decât cu respectarea condițiilor convenite
cu autoritățile competente ale statului parte respectiv.
ARTICOLUL 9
Rambursarea taxelor

1. Curtea nu va pretinde, în principiu, nici scutirea de
acele taxe care sunt incluse în prețul bunurilor mobile sau
imobile și al serviciilor furnizate. Cu toate acestea, atunci
când Curtea, pentru uzul său oficial, efectuează achiziții
importante de bunuri și articole sau de servicii al căror preț
include ori poate include taxe și impozite identificabile,
statele părți vor lua măsurile administrative necesare pentru
a o exonera de aceste taxe sau pentru a-i rambursa taxele
și impozitele plătite.
2. Bunurile astfel cumpărate în franciză sau pentru care
Curtea a obținut rambursări nu pot fi vândute ori
înstrăinate sub altă formă decât în condițiile stabilite de
statul parte care a acordat scutirea sau rambursarea. Nu
se acordă nici o scutire sau rambursare a taxelor plătite
de Curte pentru utilizarea serviciilor publice.
ARTICOLUL 10
Fondurile și absența restricțiilor în materia schimburilor
valutare

1. Fără a fi îngrădită de nici un control, reglementare
sau moratoriu financiar în îndeplinirea activităților sale,
Curtea:
a) poate să dețină fonduri, devize sau aur și să
gestioneze conturi în orice monedă;
b) poate să își transfere liber fondurile, aurul sau
devizele sale dintr-o țară în alta sau în interiorul aceleiași
țări și să își convertească devizele deținute în orice altă
monedă;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 602/12.VII.2005

c) poate primi, deține, negocia, transfera, converti sau
poate efectua orice alte operațiuni legate de titluri ori alte
valori mobiliare;
d) se va bucura de un tratament cel puțin la fel de
favorabil ca cel acordat de către statul parte respectiv
oricărei organizații interguvernamentale sau misiuni
diplomatice cu privire la ratele de schimb pentru tranzacțiile
sale financiare.
2. În exercitarea drepturilor prevăzute la paragraful 1,
Curtea va ține cont de observațiile făcute de orice stat
parte în măsura în care apreciază că poate da curs
acestora fără a prejudicia propriile interese.
ARTICOLUL 11
Facilități de comunicare

1. Curtea se bucură pe teritoriul fiecărui stat parte,
pentru comunicările și corespondența sa oficială, de un
tratament cel puțin la fel de favorabil ca cel acordat de
către statul parte respectiv oricărei organizații
interguvernamentale sau misiuni diplomatice în ceea ce
privește prioritățile, tarifele și taxele aplicabile în cazul
transmiterii prin poștă sau prin diverse forme de
comunicare ori corespondență.
2. Comunicările și corespondența oficială ale Curții nu
pot fi supuse nici unei forme de cenzură.
3. Curtea poate folosi toate mijloacele corespunzătoare
de comunicare, inclusiv mijloacele electronice, și are
dreptul de a-și codifica sau cifra comunicările și
corespondența oficială. Comunicările și corespondența
oficială ale Curții sunt inviolabile.
4. Curtea are dreptul de a expedia și de a primi
corespondență și alte materiale sau comunicări prin curier
sau în valize sigilate, care se vor bucura de aceleași
privilegii, imunități și facilități ca ale curierilor și valizelor
diplomatice.
5. Curtea va avea dreptul de a utiliza echipamente
radio și de telecomunicații pe orice frecvență alocată de
către statele părți, conform procedurilor lor interne. Statele
părți vor depune toate diligențele pentru a-i aloca, în
măsura posibilă, frecvențele solicitate de către Curte.
ARTICOLUL 12
Exercitarea funcțiilor Curții în afara sediului său

În situația în care Curtea consideră potrivit, conform
art. 3 paragraful 3 din statut, să își desfășoare activitatea
în altă parte decât la sediul său de la Haga, Olanda,
poate încheia cu statul respectiv un acord privind
acordarea de către acesta a facilităților corespunzătoare
pentru exercitarea funcțiilor sale.
ARTICOLUL 13
Reprezentanții statelor participante în cadrul Adunării
și al organelor sale subsidiare și reprezentanții organizațiilor
interguvernamentale

1. Reprezentanții statelor părți la statut care participă la
reuniunile Adunării și ale organelor sale subsidiare,
reprezentanții altor state care pot participa la reuniunile
Adunării și ale organelor subsidiare în calitate de
observator conform art. 112 paragraful 1 din statut și
reprezentanții statelor și ai organizațiilor interguvernamentale
invitate la reuniunile Adunării și ale organelor sale

subsidiare se bucură, pe durata exercitării funcțiilor lor
oficiale și a călătoriei la și de la locul întrunirii, de
următoarele privilegii și imunități:
a) imunitate în ceea ce privește arestarea sau detenția;
b) imunitate absolută de jurisdicție pentru declarații sau
înscrisuri, precum și pentru toate actele îndeplinite de către
aceștia în calitate oficială; această imunitate subzistă chiar
dacă persoanele în cauză au încetat să își exercite
funcțiile de reprezentanți;
c) inviolabilitatea hârtiilor și documentelor sub orice
formă;
d) dreptul de a utiliza coduri sau cifruri, de a primi hârtii
și documente sau corespondență prin curier ori în valize
sigilate și de a primi sau de a expedia comunicări
electronice;
e) scutiri de la restricțiile de imigrare, cerințele de
înregistrare a străinilor și de la obligațiile de efectuare a
serviciului național în statele părți pe care le vizitează sau
pe care le tranzitează în exercitarea funcțiilor lor;
f) aceleași facilități monetare și de schimb ca cele
acordate reprezentanților guvernelor străine în misiuni
oficiale temporare;
g) aceleași imunități și facilități cu privire la bagajul
personal de care se bucură trimișii diplomatici potrivit
Convenției de la Viena;
h) aceeași protecție și aceleași facilități de repatriere ca
cele acordate agenților diplomatici în situații de crize
internaționale, conform Convenției de la Viena;
i) alte asemenea privilegii, imunități și facilități care nu
sunt incompatibile cu cele menționate anterior și de care
se bucură agenții diplomatici, cu excepția dreptului de a
pretinde scutiri de taxe vamale pentru bunurile importate
(care nu fac parte din bagajul lor personal), scutiri de
accize sau de taxe de vânzare.
2. Întrucât orice formă de taxare se aplică în funcție de
reședință, perioadele în care reprezentanții descriși la
paragraful 1, care participă la reuniunile Adunării sau ale
organelor sale subsidiare, sunt prezenți pe teritoriul unui
stat parte pentru îndeplinirea funcțiilor lor nu vor fi
considerate perioade de reședință.
3. Dispozițiile paragrafelor 1 și 2 nu se aplică în
raporturile dintre un reprezentant și autoritățile statului parte
al cărui cetățean este sau ale statului parte ori organizației
interguvernamentele al cărei reprezentant a fost sau este.
ARTICOLUL 14
Reprezentanții statelor participante la lucrările Curții

Reprezentanții statelor care participă la lucrările Curții se
bucură, în timpul exercitării funcțiilor oficiale și în timpul
călătoriei la și de la locul unde se desfășoară lucrările, de
privilegiile și imunitățile prevăzute la art. 13.
ARTICOLUL 15
Judecătorii, procurorul, procurorii adjuncți și grefierul

1. Judecătorii, procurorul, procurorii adjuncți și grefierul
se bucură, în exercitarea funcțiilor lor în serviciul Curții sau
în legătură cu acestea, de aceleași privilegii și imunități
care sunt acordate șefilor de misiuni diplomatice și vor
continua să se bucure de imunitate absolută de jurisdicție
pentru declarațiile, înscrisurile și actele îndeplinite în
exercitarea funcției lor oficiale și după expirarea
mandatului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005
2. Judecătorii, procurorul, procurorii adjuncți și grefierul,
precum și membrii familiilor lor cu care gospodăresc
împreună vor beneficia de toate facilitățile pentru părăsirea
țării în care se găsesc și pentru intrarea și părăsirea țării
în care Curtea își desfășoară activitatea. În timpul
călătoriilor legate de exercitarea funcțiilor lor, judecătorii,
procurorul, procurorii adjuncți și grefierul se bucură, în
toate statele părți prin care tranzitează, de toate privilegiile,
imunitățile și facilitățile acordate de aceste state părți
agenților diplomatici în împrejurări asemănătoare, potrivit
Convenției de la Viena.
3. Dacă un judecător, procurorul, un procuror adjunct
sau grefierul, pentru a rămâne la dispoziția Curții, are
reședința în alt stat parte decât cel al cărui cetățean sau
rezident permanent este, se bucură, împreună cu membrii
de familie cu care gospodărește împreună, de facilități,
imunități și privilegii diplomatice pe toată durata șederii.
4. Judecătorilor, procurorului, procurorilor adjuncți și
grefierului, precum și membrilor familiilor lor cu care
gospodăresc împreună li se vor acorda aceleași facilități de
repatriere în timpul crizelor internaționale ca cele prevăzute
de Convenția de la Viena pentru agenții diplomatici.
5. Paragrafele 1—4 se vor aplica judecătorilor Curții
chiar și după expirarea mandatului lor dacă vor continua
să își exercite funcțiile conform art. 36 paragraful 10 din
statut.
6. Salariile, beneficiile și indemnizațiile plătite
judecătorilor, procurorului, procurorilor adjuncți sau
grefierului de către Curte sunt scutite de taxe. Întrucât
orice formă de taxare se aplică în funcție de reședință,
perioadele în care judecătorii, procurorul, procurorii adjuncți
și grefierul sunt prezenți pe teritoriul unui stat parte pentru
îndeplinirea funcțiilor lor nu vor fi considerate perioade de
reședință în scopul impozitării. Statele părți pot lua în
considerare aceste salarii, beneficii și indemnizații pentru
evaluarea taxelor care vor fi percepute pentru venitul
provenind din alte surse.
7. Statele părți nu sunt obligate să acorde scutiri de la
impozitul pe venit pentru pensiile sau anuitățile plătite
foștilor judecători, procurori și grefieri și persoanelor aflate
în întreținerea lor.
ARTICOLUL 16
Grefierul adjunct, personalul Biroului procurorului
și personalul Grefei

1. Grefierul adjunct, personalul Biroului procurorului și
personalul Grefei se vor bucura de privilegiile, imunitățile și
facilitățile necesare pentru îndeplinirea independentă a
funcțiilor lor. Aceștia beneficiază de:
a) imunitate în ceea ce privește arestarea sau detenția
și controlul ori reținerea bagajului personal;
b) imunitate absolută de jurisdicție pentru declarațiile,
înscrisurile și actele îndeplinite în calitate oficială, această
imunitate continuând să le fie acordată și după ce nu mai
sunt angajați de către Curte;
c) inviolabilitatea tuturor hârtiilor și documentelor oficiale
sub orice formă și a materialelor oficiale;
d) scutirea de la impozitele percepute asupra salariilor,
beneficiilor și indemnizațiilor care le sunt plătite de către
Curte. Statele părți pot lua în considerare aceste salarii,
beneficii și indemnizații pentru evaluarea impozitelor care
să fie percepute asupra venitului provenind din alte surse;

5

e) scutirea de la obligația de efectuare a serviciului
național;
f) scutirea, pentru ei și pentru membrii familiei cu care
gospodăresc împreună, de la restricțiile de imigrare și de
la formalitățile de înregistrare a străinilor;
g) scutirea de la percheziționarea bagajului personal, cu
excepția cazurilor în care există temeiuri serioase pentru a
crede că bagajul conține articole al căror import sau export
este interzis ori supus reglementărilor privind carantina din
statul parte respectiv; în acest caz percheziția se va face
în prezența oficialului respectiv;
h) aceleași facilități valutare, monetare și de schimb
care sunt acordate oficialilor de rang comparabil ai
misiunilor diplomatice stabilite în statul parte respectiv;
i) aceleași facilități de repatriere, pentru ei și pentru
membrii familiilor lor cu care gospodăresc împreună, care
sunt prevăzute în timpul crizelor internaționale de
Convenția de la Viena pentru agenții diplomatici;
j) dreptul de a importa, fără a plăti taxe vamale, cu
excepția plăților pentru servicii, mobilă și efecte cu ocazia
primei instalări în funcție în statul parte respectiv și de a le
exporta fără taxe vamale către țara de domiciliu.
2. Statele părți nu sunt obligate să acorde scutiri de la
impozitul pe venit pentru pensiile sau anuitățile plătite
foștilor grefieri adjuncți, membrilor personalului Biroului
procurorului, membrilor personalului Grefei și persoanelor
aflate în întreținerea acestora.
ARTICOLUL 17
Personalul recrutat local căruia nu i se aplică prezentul acord

Personalul recrutat local de către Curte și care nu intră
în sfera de aplicare a prezentului acord se bucură de
imunitate de jurisdicție cu privire la declarațiile sau
înscrisurile și toate actele îndeplinite în calitate oficială
pentru Curte și va continua să se bucure de această
imunitate și după încetarea raporturilor de muncă pentru
acele activități realizate în numele Curții. Pe durata
angajării se bucură și de toate celelalte facilități ce îi sunt
necesare pentru exercitarea îndependentă a funcțiilor sale.
ARTICOLUL 18
Apărătorul și persoanele care îl asistă pe avocat

1. Apărătorul se bucură de următoarele privilegii,
imunități și facilități în măsura necesară exercitării
independente a funcțiilor sale, inclusiv pe durata călătoriilor
efectuate în legătură cu îndeplinirea funcțiilor sale și sub
rezerva prezentării certificatului la care se face referire în
paragraful 2:
a) imunitatea în ceea ce privește arestarea sau detenția
și controlul ori reținerea bagajului personal;
b) imunitatea absolută de jurisdicție pentru declarații și
înscrisuri, precum și pentru actele îndeplinite în calitate
oficială; această imunitate continuă să îi fie acordată și
după încetarea exercitării funcțiilor sale;
c) inviolabilitatea hârtiilor și documentelor sub orice
formă și a materialelor legate de exercitarea funcțiilor sale;
d) dreptul de a primi și de a expedia, în scopul
comunicării pentru îndeplinirea funcțiilor sale, hârtii și
documente sub orice formă;
e) scutire de la restricțiile de imigrare și de la
formalitățile de înregistrare a străinilor;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 602/12.VII.2005

f) scutire de la percheziționarea bagajului personal, cu
excepția cazurilor în care există temeiuri serioase pentru a
crede că bagajul conține articole al căror import sau export
este interzis ori supus reglementărilor privind carantina din
statul parte respectiv; în acest caz, percheziția se va face
în prezența apărătorului respectiv;
g) aceleași facilități valutare, monetare și de schimb
care sunt acordate reprezentanților guvernelor străine în
misiuni oficiale temporare;
h) aceleași facilități de repatriere în timpul crizelor
internaționale care sunt prevăzute de Convenția de la
Viena pentru agenții diplomatici.
2. În urma desemnării apărătorului în conformitate cu
statutul, Regulamentul de procedură și probă și
Regulamentul Curții, acesta va primi un certificat semnat
de grefier pentru perioada necesară îndeplinirii funcțiilor
sale. Dacă împuternicirea sau mandatul încetează înainte
de expirarea certificatului, acesta este retras.
3. Întrucât orice formă de taxare se aplică în funcție de
reședință, perioadele în care apărătorul este prezent pe
teritoriul unui stat parte pentru îndeplinirea funcțiilor sale nu
sunt considerate perioade de reședință.
4. Dispozițiile prezentului articol se aplică mutatis
mutandis și persoanelor care îl asistă pe avocat conform
regulii 22 din Regulamentul de procedură și probă.
ARTICOLUL 19
Martorii

1. Martorii se bucură de următoarele privilegii, imunități
și facilități, în măsura necesară înfățișării lor în fața Curții
pentru prezentarea de probe, inclusiv pe perioada
călătoriilor întreprinse pentru a se înfățișa la Curte, sub
rezerva prezentării documentului la care se face referire în
paragraful 2:
a) imunitate în ceea ce privește arestarea sau detenția;
b) fără a se aduce atingere dispoziției prevăzute la
lit. d) de mai jos, imunitate de control sau reținere a
bagajului personal, cu excepția cazurilor în care există
temeiuri serioase pentru a crede că bagajul conține articole
al căror import sau export este interzis ori supus
reglementărilor privind carantina din statul parte respectiv;
c) imunitate absolută de jurisdicție cu privire la declarații
sau înscrisuri și pentru actele îndeplinite în timpul depunerii
mărturiei; această imunitate continuă să le fie acordată și
după prezentarea și depunerea mărturiei lor în fața Curții;
d) inviolabilitatea hârtiilor și documentelor sub orice
formă și a materialelor legate de mărturia lor;
e) dreptul de a primi și de a expedia hârtii și
documente sub orice formă în scopul comunicării cu
apărătorul și Curtea cu ocazia depunerii mărturiei;
f) scutire de la restricțiile de imigrare sau de la
formalitățile de înregistrare a străinilor când călătoresc
pentru depunerea mărturiei;
g) aceleași facilități de repatriere în timpul crizelor
internaționale care sunt prevăzute de Convenția de la
Viena pentru agenții diplomatici.
2. Curtea va emite pentru martorii care se bucură de
privilegiile, imunitățile și facilitățile la care se face referire în
paragraful 1 un document care să facă dovada faptului că
înfățișarea lor este cerută de către Curte și să precizeze
perioada în care această înfățișare este necesară.

ARTICOLUL 20
Victimele

1. Victimele care participă la proces conform regulilor
89—91 din Regulamentul de procedură și probă se bucură
de următoarele privilegii, imunități și facilități, în măsura
necesară pentru înfățișarea lor în fața Curții, inclusiv pe
perioada călătoriilor pentru înfățișare în fața Curții, cu
condiția prezentării documentului la care se face referire în
paragraful 2:
a) imunitate în ceea ce privește arestarea sau detenția;
b) imunitate în ceea ce privește controlul sau reținerea
bagajului personal, cu excepția cazurilor în care există
temeiuri serioase pentru a crede că bagajul conține articole
al căror import sau export este interzis ori supus
reglementărilor privind carantina din statul parte respectiv;
c) imunitate absolută de jurisdicție pentru declarații și
înscrisuri, precum și pentru toate actele îndeplinite în timpul
înfățișării; această imunitate continuă să le fie acordată și
după înfățișarea în fața Curții;
d) scutire de la restricțiile de imigrare sau de la
formalitățile de înregistrare a străinilor când călătoresc spre
și de la sediul Curții în vederea înfățișării.
2. Curtea va emite pentru victimele care participă la
proces conform regulilor 89—91 din Regulamentul de
procedură și probă și care se bucură de privilegiile,
imunitățile și facilitățile enumerate în paragraful 1 un
document care să facă dovada participării lor la lucrările
Curții și să precizeze perioada în care participă.
ARTICOLUL 21
Experții

1. Experții care îndeplinesc funcții pentru Curte se
bucură de următoarele privilegii, imunități și facilități, în
măsura necesară pentru exercitarea independentă a
funcțiilor lor, inclusiv pe perioada călătoriilor în legătură cu
aceste funcții, cu condiția prezentării documentului la care
se face referire în paragraful 2:
a) imunitate în ceea ce privește arestarea sau detenția
și controlul ori reținerea bagajului personal;
b) imunitate absolută de jurisdicție pentru declarații și
înscrisuri, precum și pentru toate actele îndeplinite în cursul
exercitării funcțiilor lor; această imunitate continuă să le fie
acordată și după încetarea acestor funcții;
c) inviolabilitatea hârtiilor și documentelor sub orice
formă și a materialelor legate de exercitarea funcțiilor lor;
d) dreptul de a primi și de a expedia hârtii și
documente sub orice formă și materiale legate de funcțiile
lor prin curier sau valiză diplomatică în scopul comunicării
cu Curtea;
e) scutire de la percheziționarea bagajului personal, cu
excepția cazurilor în care există temeiuri serioase pentru a
crede că bagajul conține articole al căror import sau export
este interzis ori supus reglementărilor privind carantina din
statul parte respectiv; în acest caz percheziția se va face
în prezența expertului respectiv;
f) aceleași facilități valutare, monetare și de schimb care
sunt acordate reprezentanților guvernelor străine în misiuni
oficiale temporare;
g) aceleași facilități de repatriere în timpul crizelor
internaționale care sunt prevăzute de Convenția de la
Viena pentru agenții diplomatici;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005
h) scutire de la restricțiile de imigrare sau de la
formalitățile de înregistrare a străinilor atunci când este
vorba de exercitarea funcțiilor indicate în documentul la
care se face referire în paragraful 2.
2. Curtea va emite pentru experții care se bucură de
privilegiile, imunitățile și facilitățile enumerate în paragraful 1
un document care să facă dovada îndeplinirii de funcții
pentru Curte și să precizeze perioada în care îndeplinesc
aceste funcții.
ARTICOLUL 22
Alte persoane a căror prezentare este solicitată la sediul Curții

1. Alte persoane a căror prezentare este solicitată la
sediul Curții se bucură, în măsura necesară prezentării,
inclusiv pe perioada călătoriilor în legătură cu această
prezență, de privilegiile, imunitățile și facilitățile prevăzute în
art. 20 paragraful 1 lit. a)—d), cu condiția prezentării
documentului la care se face referire în paragraful 2.
2. Curtea va emite pentru celelalte persoane a căror
prezentare este solicitată la sediul Curții un document care
face dovada faptului că prezența lor la sediul Curții este
cerută de către aceasta, indicând perioada în care această
prezență este necesară.
ARTICOLUL 23
Cetățenii și rezidenții permanenți

La momentul semnării, ratificării, acceptării, aprobării sau
aderării, orice stat poate declara că:
a) fără a se aduce atingere art. 15 paragraful 6 și
art. 16 paragraful 1 lit. d), persoanele la care se face
referire în art. 15, 16, 18, 19 și 21 se bucură, pe teritoriul
statului parte ai cărui cetățeni sau rezidenți permanenți
sunt, doar de următoarele privilegii și imunități, în măsura
necesară pentru exercitarea independentă a funcțiilor lor
sau pentru înfățișarea ori depunerea mărturiei în fața Curții:
(i) imunitate în ceea ce privește arestarea și
detenția;
(ii) imunitate absolută de jurisdicție pentru declarații
și înscrisuri, precum și pentru toate actele
îndeplinite în timpul exercitării funcțiilor lor la
Curte, în timpul înfățișării sau al depunerii
mărturiei; această imunitate continuă să le fie
acordată și după încetarea exercitării funcțiilor
lor la Curte sau după înfățișarea ori depunerea
mărturiei lor în fața Curții;
(iii) inviolabilitatea hârtiilor și documentelor sub
orice formă și a materialelor legate de
exercitarea funcțiilor lor la Curte sau de
înfățișarea ori depunerea mărturiei în fața
Curții;
(iv) dreptul de a primi și de a expedia hârtii și
documente sub orice formă, în scopul
comunicării cu Curtea sau, în cazul persoanei
la care se face referire în art. 19, cu avocatul
său referitor la mărturia sa;
b) persoanele la care se face referire în art. 20 și 22
se bucură, pe teritoriul statului parte ai cărui cetățeni sau
rezidenți permanenți sunt, doar de următoarele privilegii și
imunități, în măsura necesară înfățișării lor în fața Curții:
(i) imunitate în ceea ce privește arestarea și
detenția;

7

(ii) imunitate absolută de jurisdicție pentru declarații
și înscrisuri, precum și pentru toate actele
îndeplinite în timpul înfățișării în fața Curții;
această imunitate continuă să le fie acordată și
după înfățișarea lor în fața Curții.
ARTICOLUL 24
Cooperarea cu autoritățile statelor părți

1. Curtea va coopera în orice moment cu autoritățile
competente ale statelor părți pentru a facilita aplicarea
legislației lor și pentru a preveni apariția oricărui abuz cu
privire la privilegiile, imunitățile și facilitățile prevăzute în
prezentul acord.
2. Fără a se aduce atingere privilegiilor și imunităților
lor, toate persoanele care se bucură de privilegii și
imunități conform prezentului acord au obligația de a
respecta legile și reglementările statelor părți pe teritoriul
cărora se află sau pe care le tranzitează în interesul Curții.
Aceste persoane au, în egală măsură, obligația de a nu
interveni în treburile interne ale statului respectiv.
ARTICOLUL 25
Renunțarea la privilegiile și imunitățile prevăzute în art. 13 și 14

Privilegiile și imunitățile prevăzute în art. 13 și 14 nu
sunt acordate reprezentanților statelor și ai organizațiilor
interguvernamentale pentru a crea un avantaj personal, ci
pentru a asigura exercitarea independentă a funcțiilor lor
legate de lucrările Adunării, ale organelor sale subsidiare și
ale Curții. În consecință, statele părți au nu numai dreptul,
ci și obligația de a renunța la privilegiile și imunitățile
reprezentanților lor în toate cazurile în care, după opinia
statelor respective, aceste privilegii și imunități ar
obstrucționa înfăptuirea justiției și această renunțare nu ar
aduce atingere scopului pentru care au fost acordate.
Privilegiile și imunitățile prevăzute în art. 13 și 14 sunt
acordate statelor care nu sunt părți la prezentul acord și
organizațiilor internaționale, cu condiția ca acestea să își
asume aceeași obligație privind renunțarea la ele.
ARTICOLUL 26
Renunțarea la privilegiile și imunitățile prevăzute în art. 15—22

1. Privilegiile și imunitățile prevăzute în art. 15—22 sunt
acordate în interesul unei bune administrări a justiției și nu
pentru a crea un avantaj personal beneficiarilor. Se poate
renunța la aceste privilegii și imunități în conformitate cu
art. 48 paragraful 5 din statut și cu dispozițiile prezentului
articol, existând obligația de a proceda astfel în cazurile în
care ele ar obstrucționa înfăptuirea justiției și această
renunțare nu ar aduce atingere scopului pentru care au
fost acordate.
2. Se poate renunța la privilegii și imunități:
a) în cazul unui judecător sau al procurorului, prin
decizie luată cu majoritatea absolută a judecătorilor;
b) în cazul grefierului, de către președinție;
c) în cazul procurorilor adjuncți și al personalului din
Biroul procurorului, de către procuror;
d) în cazul grefierului adjunct și al personalului Grefei,
de către grefier;
e) în cazul personalului la care se face referire în
art. 17, de către șeful organului Curții care a angajat
persoana în cauză;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 602/12.VII.2005

f) în cazul apărătorului și al persoanelor care îl asistă
pe avocat, de către președinție;
g) în cazul martorilor și al victimelor, de către
președinție;
h) în cazul experților, de către șeful organului Curții
care a desemnat expertul;
i) în cazul altor persoane a căror prezentare este
solicitată la sediul Curții, de către președinție.
ARTICOLUL 27
Securitate socială

De la data la care Curtea va stabili un sistem de
securitate socială, persoanele la care se face referire în
art. 15, 16 și 17 vor fi scutite, în ceea ce privește
serviciile prestate Curții, de orice contribuție obligatorie la
sistemele naționale de securitate socială.
ARTICOLUL 28
Notificarea

Grefierul va comunica periodic tuturor statelor părți
identitatea judecătorilor, procurorului, procurorilor adjuncți,
grefierului, grefierului adjunct, personalului Biroului
procurorului, personalului Grefei și a apărătorilor cărora li
se aplică prevederile prezentului acord. Grefierul va
comunica tuturor statelor părți informații cu privire la orice
schimbare a statutului acestor persoane.
ARTICOLUL 29
Laissez-passer

Statele părți vor recunoaște și vor accepta ca
documente de călătorie valabile documentele îlaissezpasser“ emise de Organizația Națiunilor Unite și
documentele de călătorie emise de Curte judecătorilor,
procurorului, procurorului adjunct, grefierului, grefierului
adjunct, personalului Biroului procurorului și personalului
Grefei.
ARTICOLUL 30
Vize

Cererile pentru viză sau pentru permise de intrare/ieșire,
atunci când sunt necesare, pentru titularii de documente
îlaissez-passer“ emise de Organizația Națiunilor Unite ori
de documente de călătorie emise de Curte sau pentru
persoanele la care se face referire în art. 18—22, care
posedă un certificat emis de Curte ce atestă faptul că
acestea călătoresc în interesele Curții, vor fi examinate de
către statele părți cât mai rapid posibil și în regim de
gratuitate.
ARTICOLUL 31
Soluționarea diferendelor cu terții

Fără a aduce atingere atribuțiilor și responsabilităților
Adunării conform statutului, Curtea va adopta prevederi
privind modalitățile corespunzătoare de soluționare:
a) a diferendelor rezultând din contracte și a altor
diferende de drept privat la care Curtea este parte;
b) a diferendelor în care este implicată vreuna dintre
persoanele la care se face referire în prezentul acord, care
se bucură de imunitate în temeiul poziției sau funcției sale
oficiale la Curte, dacă nu s-a renunțat la această imunitate.

ARTICOLUL 32
Soluționarea diferendelor privind interpretarea sau aplicarea
prezentului acord

1. Toate diferendele rezultând din interpretarea sau
aplicarea prezentului acord între două ori mai multe state
părți sau între Curte și un stat parte vor fi soluționate prin
consultări, negocieri sau în alt mod convenit de soluționare.
2. Dacă diferendul nu este soluționat conform
paragrafului 1 în termen de 3 luni de la cererea scrisă a
uneia dintre părțile la diferend, acesta va fi deferit, la
cererea oricăreia dintre părți, unui tribunal arbitral conform
procedurii prevăzute în paragrafele 3—6.
3. Tribunalul arbitral va fi format din 3 membri: câte
unul desemnat de fiecare parte la diferend, iar al treilea,
care va fi președintele tribunalului, este ales de ceilalți 2.
Dacă oricare dintre părțile la diferend nu și-a desemnat
arbitrul în termen de două luni de la numirea arbitrului de
către cealaltă parte, atunci aceasta din urmă poate solicita
președintelui Curții Internaționale de Justiție să numească
acest arbitru. Dacă primii 2 membri nu cad de acord cu
privire la alegerea președintelui în termen de două luni de
la desemnarea lor, oricare dintre părți poate solicita
președintelui Curții Internaționale de Justiție să aleagă
președintele.
4. Dacă părțile la diferend nu convin altfel, tribunalul
arbitral își va determina propria procedură, iar cheltuielile
vor fi suportate de către părțile la diferend, după cum
stabilește tribunalul.
5. Tribunalul arbitral, care adoptă decizii cu majoritate
de voturi, se pronunță asupra diferendului pe baza
prevederilor prezentului acord și a regulilor de drept
internațional aplicabile. Decizia sa este definitivă și
obligatorie pentru părți.
6. Decizia tribunalului arbitral va fi comunicată părților la
diferend, grefierului și secretarului general.
ARTICOLUL 33
Aplicabilitatea prezentului acord

Prezentul acord se aplică fără a aduce atingere regulilor
relevante de drept internațional, inclusiv de drept
internațional umanitar.
ARTICOLUL 34
Semnarea, ratificarea, acceptarea, aprobarea sau aderarea

1. Prezentul acord este deschis spre semnare de către
toate statele de la data de 10 septembrie 2002 până la
data de 30 iunie 2004 la sediul Organizației Națiunilor
Unite de la New York.
2. Prezentul acord este supus ratificării, acceptării sau
aprobării de către statele semnatare. Instrumentele de
ratificare, acceptare sau aprobare vor fi depuse pe lângă
secretarul general.
3. Prezentul acord va rămâne deschis pentru aderare
tuturor statelor. Instrumentele de aderare vor fi depuse pe
lângă secretarul general.
ARTICOLUL 35
Intrarea în vigoare

1. Prezentul acord va intra în vigoare la 30 de zile de
la depunerea pe lângă secretarul general a celui de-al

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005
zecelea instrument de ratificare, acceptare, aprobare sau
aderare.
2. Pentru fiecare stat care ratifică, acceptă, aprobă sau
aderă la prezentul acord după depunerea celui de-al
zecelea instrument de ratificare, acceptare, aprobare sau
aderare, acesta va intra în vigoare după 30 de zile de la
depunerea pe lângă secretarul general a instrumentului său
de ratificare, acceptare, aprobare sau aderare.
ARTICOLUL 36
Amendamente

1. Orice stat parte poate propune, prin comunicare
scrisă adresată Secretariatului Adunării, amendamente la
prezentul acord. Secretariatul va transmite această
comunicare tuturor statelor părți și Biroului Adunării,
solicitând statelor părți să notifice Secretariatului dacă
doresc organizarea unei conferințe de revizuire pentru
discutarea propunerii.
2. Dacă, în termen de 3 luni de la transmiterea
comunicării de către Secretariatul Adunării, majoritatea
statelor părți notifică Secretariatului că doresc organizarea
unei conferințe de revizuire, Secretariatul solicită Biroului
Adunării convocarea unei asemenea conferințe cu ocazia
sesiunii următoare, ordinare sau extraordinare, a Adunării.
3. Adoptarea unui amendament asupra căruia nu se
poate ajunge la consens se face cu o majoritate de două
treimi din numărul statelor părți prezente și votante, cu
condiția ca majoritatea statelor părți să fie prezentă.
4. Biroul Adunării va comunica imediat secretarului
general orice amendament adoptat de statele părți în
cadrul unei conferințe de revizuire. Secretarul general va
transmite amendamentele adoptate în cadrul conferințelor
de revizuire tuturor statelor părți și statelor semnatare.
5. Un amendament va intra în vigoare pentru statele
părți care l-au ratificat sau acceptat la 60 de zile de la
data la care două treimi din numărul statelor care erau
părți la momentul adoptării amendamentului au depus
instrumentele de ratificare sau acceptare pe lângă
secretarul general.

9

6. Pentru fiecare stat parte care ratifică sau acceptă un
amendament după depozitarea numărului necesar de
instrumente de ratificare ori acceptare, amendamentul va
intra în vigoare la 60 de zile de la data depunerii
instrumentului de ratificare sau acceptare.
7. Un stat care devine parte la prezentul acord după
intrarea în vigoare a unui amendament conform
paragrafului 5, dacă nu își exprimă o intenție diferită, va fi
considerat:
a) parte la prezentul acord, astfel cum a fost amendat;
și
b) parte la acordul neamendat în raport cu orice stat
parte care nu este ținut să respecte amendamentul.
ARTICOLUL 37
Denunțarea

1. Un stat parte poate denunța prezentul acord printr-o
notificare scrisă adresată secretarului general. Denunțarea
va produce efecte la un an de la data primirii notificării,
dacă notificarea nu prevede o dată ulterioară.
2. Denunțarea nu va aduce atingere în nici un fel
obligației oricărui stat parte de a îndeplini oricare dintre
obligațiile prevăzute în prezentul acord care i-ar fi revenit
potrivit dreptului internațional, independent de prezentul
acord.
ARTICOLUL 38
Depozitarul

Secretarul general este depozitarul prezentului acord.
ARTICOLUL 39
Texte autentice

Originalul prezentului acord, în limbile arabă, chineză,
engleză, franceză, rusă și spaniolă, toate textele fiind egal
autentice, va fi depozitat pe lângă secretarul general.
Drept care subsemnații, fiind legal împuterniciți în acest
scop, am semnat prezentul acord.

PREȘEDINTELE ROMÂNIEI

DECRET
privind promulgarea Legii pentru ratificarea Acordului
cu privire la privilegiile și imunitățile Curții Penale
Internaționale, adoptat la New York la 9 septembrie 2002
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului cu
privire la privilegiile și imunitățile Curții Penale Internaționale, adoptat la
New York la 9 septembrie 2002, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 iunie 2005.
Nr. 538.
´

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 602/12.VII.2005
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 33/2005 pentru modificarea Ordonanței
Guvernului nr. 53/2003 privind privatizarea Societății Comerciale îTractorul UTB“ — S.A. Brașov
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 33 din 28 aprilie 2005 pentru modificarea
Ordonanței Guvernului nr. 53/2003 privind privatizarea
Societății Comerciale îTractorul UTB“ — S.A. Brașov,
publicată în Monitorul Oficial al României, Partea I, nr. 404
din 13 mai 2005, cu următoarele modificări și completări:
1. La articolul I punctul 1, articolul 1 va avea următorul
cuprins:
îArt. 1. — Autoritatea pentru Valorificarea Activelor
Statului, denumită în continuare AVAS, este mandatată să
vândă pachetul de acțiuni deținut de stat la Societatea
Comercială «Tractorul UTB» — S.A. Brașov, denumită în
continuare societate, prin negociere, către un investitor
strategic capabil să asigure relansarea economică a
societății.“
2. La articolul I punctul 2, după alineatul (1) al
articolului 2 se introduce un alineat nou, alineatul (2), cu
următorul cuprins:
î(2) Investitorul va menține o perioadă de cel puțin
5 ani, ca obiect de activitate, producția de tractoare și
mașini agricole.“
3. La articolul I, după punctul 2 se introduce un punct
nou, punctul 21, cu următorul cuprins:
21. Articolul 5 va avea următorul cuprins:
îArt. 5. — (1) Se aprobă stingerea prin conversie în
acțiuni a debitelor societății către Societatea Comercială
Filiala de Distribuție și Furnizare a Energiei Electrice
«Electrica Transilvania Sud» — S.A.,
datorate și
neachitate de societate până la data transferului dreptului
de proprietate asupra acțiunilor deținute de stat, cu
respectarea următoarelor reguli:
a) totalul debitelor, inclusiv majorările de tarif, cu
excepția taxei pe valoarea adăugată nerecuperate de către
Societatea Comercială Filiala de Distribuție și Furnizare a
Energiei Electrice «Electrica Transilvania Sud» — S.A. și a
penalităților de întârziere aferente acestor debite, vor face
obiectul unor conversii în acțiuni la valoarea de
1.000 lei/acțiune;
b) taxa pe valoarea adăugată colectată, aferentă acestor
debite și nerecuperată de către Societatea Comercială
Filiala de Distribuție și Furnizare a Energiei Electrice
«Electrica Transilvania Sud» — S.A., se anulează la data
transferului dreptului de proprietate asupra acțiunilor

deținute de stat, în condițiile stabilite prin normele
metodologice de aplicare a prezentei ordonanțe, elaborate
de ministerele și autoritățile implicate și aprobate prin
hotărâre a Guvernului.
(2) Se mandatează reprezentanții statului în organele de
conducere ale Societății Comerciale Filiala de Distribuție și
Furnizare a Energiei Electrice «Electrica Transilvania Sud» —
S.A. să acționeze pentru aprobarea conversiei în acțiuni la
valoarea nominală de 1.000 lei/acțiune a creanțelor
prevăzute la alin. (1), la paritate cu valoarea nominală a
creanțelor.
(3) Se mandatează reprezentanții statului în cadrul
organelor de conducere ale societății să acționeze pentru:
a) majorarea capitalului social al societății prin conversie
în acțiuni a tuturor creanțelor prevăzute la alin. (1), la
valoarea nominală a acestora de 1.000 lei/acțiune;
b) ridicarea dreptului de preferință al celorlalți acționari
la subscrierea de noi aporturi pentru menținerea cotei de
participare la capitalul social.
(4) În conformitate cu prevederile art. 217 din Legea
nr. 31/1990 privind societățile comerciale, republicată,
conversia în acțiuni a creanțelor deținute de Societatea
Comercială Filiala de Distribuție și Furnizare a Energiei
Electrice «Electrica Transilvania Sud» — S.A. la societate
duce la ridicarea dreptului de preferință al acționarilor
existenți la subscrierea acțiunilor nou-emise.
(5) Acțiunile rezultate în urma conversiei prevăzute la
alin. (1) vor fi transferate, pe bază de protocol, la AVAS,
în vederea vânzării acestora într-un pachet comun și la
același preț pe acțiune cu vânzarea pachetului de acțiuni
deținut de aceasta.
(6) Sumele rezultate în urma vânzării acțiunilor
prevăzute la alin. (5) se virează de AVAS către Societatea
Comercială Filiala de Distribuție și Furnizare a Energiei
Electrice «Electrica Transilvania Sud» — S.A. proporțional
cu valoarea creanțelor convertite în acțiuni, în termen de
30 de zile de la data încasării contravalorii acestora.
(7) Diferența dintre valoarea nominală a acțiunilor
rezultate în urma conversiei prevăzute la alin. (1) și
valoarea rezultată din vânzare va fi acoperită, în
conformitate cu prevederile Ordonanței de urgență a
Guvernului nr. 111/2003 privind utilizarea veniturilor din
privatizare și din valorificarea activelor bancare
neperformante, aprobată cu modificări prin Legea

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 602/12.VII.2005
nr. 48/2005, publicată în Monitorul Oficial al României,
Partea I, nr. 239 din 22 martie 2005, din veniturile

încasate în procesul de privatizare din vânzarea acțiunilor
deținute de stat la societățile comerciale și din dividende.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE

CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 iulie 2005.
Nr. 212.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 33/2005
pentru modificarea Ordonanței Guvernului nr. 53/2003 privind privatizarea Societății Comerciale
îTractorul UTB“ — S.A. Brașov
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 33/2005 pentru
modificarea Ordonanței Guvernului nr. 53/2003 privind

privatizarea Societății Comerciale îTractorul UTB“ — S.A.
Brașov și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 4 iulie 2005.
Nr. 587.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Boghicea prin reorganizarea comunei Bira, județul Neamț
Parlamentul României adoptă prezenta lege.
Art. 1. — (1) Se înființează comuna Boghicea, județul
Neamț, având în componență satele Căușeni, Nistria și
Slobozia, prin reorganizarea comunei Bira.
(2) Reședința comunei Boghicea se stabilește în satul
Boghicea.
Art. 2. — (1) În urma reorganizării prevăzute la art. 1,
comuna Bira are în componență satele Bira, Negrești și
Rediu.
(2) Reședința comunei Bira rămâne în satul Bira.
Art. 3. — (1) Până la constituirea, potrivit legii, a
autorităților administrației publice locale în comuna
Boghicea, rezolvarea problemelor curente se asigură de
2 delegați numiți prin ordin al prefectului, cu atribuții de
primar și viceprimar, precum și de un secretar numit de
prefect, în condițiile legii, care vor reprezenta autoritățile
locale.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Bira.
Art. 4. — (1) Consiliul județean Neamț și delegații
împuterniciți conform prevederilor art. 3 alin. (1), împreună

cu Direcția Generală a Finanțelor Publice a Județului
Neamț și cu Consiliul Local al Comunei Bira, repartizează
veniturile și cheltuielile bugetului pe anul 2005 și
patrimoniul actual al comunei Bira între comunele prevăzute
la art. 1 și 2.
(2) Veniturile și cheltuielile care, în condițiile legii, revin
de drept comunei Boghicea se administrează și se
gestionează prin autoritățile administrației publice locale ale
acestei noi comune, iar echilibrarea bugetului local se
realizează pe seama sumelor defalcate din impozitul pe
venit, pentru echilibrarea bugetelor locale, în limita
prevederilor aprobate pentru anul 2005, pe ansamblul
județului Neamț.
(3) Bugetul comunei Boghicea pe anul 2005 se
elaborează de către delegații prevăzuți la art. 3 alin. (1),
cu avizul Direcției Generale a Finanțelor Publice a Județului
Neamț.
(4) Operațiunile de predare-preluare se fac pe bază de
protocol încheiat între primarul comunei Bira și delegatul
desemnat prin ordin al prefectului, cu atribuții de primar, al
comunei Boghicea.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 602/12.VII.2005

Art. 5. — Alegerile pentru autoritățile administrației
publice locale în comuna nou-înființată, potrivit art. 1, se
organizează în termen de cel mult 6 luni de la data intrării
în vigoare a prezentei legi.
Art. 6. — Până la noile alegeri locale, autoritățile
administrației publice locale din comuna Bira, județul

Neamț, funcționează, în condițiile legii, în componența
avută la data intrării în vigoare a prezentei legi.
Art. 7. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial al României, Partea I,
nr. 54—55 din 27 iulie 1981, cu modificările ulterioare, se
modifică în mod corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

TEODOR VIOREL MELEȘCANU

București, 5 iulie 2005.
Nr. 214.
PREȘEDINTELE ROMÂNIEI

DECRET
privind promulgarea Legii pentru înființarea comunei Boghicea
prin reorganizarea comunei Bira, județul Neamț
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea
comunei Boghicea prin reorganizarea comunei Bira, județul

Neamț, și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 4 iulie 2005.
Nr. 589.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PROTECȚIA DREPTURILOR COPILULUI

ORDIN
pentru aprobarea formularului-tip al Procesului-verbal de constatare și sancționare
a contravențiilor în domeniul protecției drepturilor copilului
În scopul îndeplinirii prevederilor art. 135 și 136 din Legea nr. 272/2004 privind protecția și promovarea drepturilor
copilului și ale art. 28 din Hotărârea Guvernului nr. 1.440/2004 privind condițiile și procedura de licențiere și de inspecție
a serviciilor de prevenire a separării copilului de familia sa, precum și a celor de protecție specială a copilului lipsit
temporar sau definitiv de ocrotirea părinților săi,
având în vedere prevederile Ordonanței Guvernului nr. 2/2001 privind regimul juridic al contravențiilor, aprobată cu
modificări și completări prin Legea nr. 180/2002, cu modificările și completările ulterioare,
în temeiul prevederilor art. 5 alin. (5) din Hotărârea Guvernului nr. 1.432/2004 privind atribuțiile, organizarea și
funcționarea Autorității Naționale pentru Protecția Drepturilor Copilului,
secretarul de stat al Autorității Naționale pentru Protecția Drepturilor Copilului emite prezentul ordin.
Art. 1. — Se aprobă formularul-tip al Procesuluiverbal de constatare și sancționare a contravențiilor în
domeniul

protecției

drepturilor

copilului,

conform

modelului prevăzut în anexa*) care face parte integrantă
din prezentul ordin.
Art. 2. — Prezentul ordin se publică în Monitorul Oficial
al României, Partea I.

Secretarul de stat al Autorității Naționale pentru Protecția Drepturilor Copilului,
Bogdan Adrian Panait
București, 22 aprilie 2005.
Nr. 145.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005

13
ANEXĂ

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 602/12.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 602/12.VII.2005

15

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru modificarea Deciziei Consiliului Național al Audiovizualului nr. 249/2004
privind protecția copiilor în cadrul serviciilor de programe
Având în vedere dubla calitate a Consiliului Național al Audiovizualului de garant al interesului public și de unică
autoritate de reglementare în domeniul programelor audiovizuale,
în temeiul prevederilor art. 10 alin. (3) lit. e) și ale art. 17 alin. (1) lit. d), coroborate cu dispozițiile art. 39 din
Legea audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 249 din 1 iulie 2004 privind protecția
copiilor în cadrul serviciilor de programe, publicată în
Monitorul Oficial al României, Partea I, nr. 668 din 26 iulie
2004, modificată și completată prin Decizia Consiliului
Național al Audiovizualului nr. 20/2005, se modifică după
cum urmează:
1. Alineatul (1) al articolului 20 va avea următorul
cuprins:
îArt. 20. — (1) Producțiile prevăzute la art. 19 lit. b) se
difuzează însoțite periodic de un semn de avertizare
reprezentând un cerc de culoare albă, iar în interiorul
acestuia, pe fond transparent, majusculele AP (acord
parental) de culoare albă.“
2. Alineatul (1) al articolului 21 va avea următorul
cuprins:
îArt. 21. — (1) Producțiile audiovizuale prevăzute la
art. 19 lit. c) se difuzează numai după ora 20,00 și vor fi
însoțite periodic de un semn de avertizare reprezentând un

cerc de culoare albă, iar în interiorul acestuia, pe fond
transparent, numărul 12 de culoare albă.“
3. Alineatul (1) al articolului 22 va avea următorul
cuprins:
îArt. 22. — (1) Producțiile audiovizuale prevăzute la
art. 19 lit. d) se difuzează numai în intervalul orar 22,00—6,00
și vor fi însoțite permanent de un semn de avertizare
reprezentând un cerc de culoare albă, iar în interiorul
acestuia, pe fond transparent, numărul 16 de culoare albă.“
4. Alineatul (1) al articolului 23 va avea următorul
cuprins:
îArt. 23. — (1) Producțiile audiovizuale prevăzute la
art. 19 lit. e) se difuzează numai în intervalul orar 23,00—6,00
și vor fi însoțite permanent de un semn de avertizare
reprezentând un cerc de culoare albă, iar în interiorul
acestuia, pe fond transparent, numărul 18 de culoare albă.“

Președintele Consiliului Național al Audiovizualului,
Ralu Filip

București, 30 iunie 2005.
Nr. 404.

CONSILIUL NAȚIONAL AL AUDIOVIZUALULUI

DECIZIE
pentru modificarea Deciziei Consiliului Național al Audiovizualului nr. 248/2004
privind protecția demnității umane și a dreptului la propria imagine
Având în vedere dubla calitate a Consiliului Național al Audiovizualului de garant al interesului public și de unică
autoritate de reglementare în domeniul programelor audiovizuale,
în temeiul prevederilor art. 10 alin. (3) lit. e) și ale art. 17 alin. (1) lit. d) din Legea audiovizualului nr. 504/2002,
cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 248 din 1 iulie 2004 privind protecția
demnității umane și a dreptului la propria imagine,

publicată în Monitorul Oficial al României, Partea I,
nr. 668 din 26 iulie 2004, se completează după cum
urmează:

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 602/12.VII.2005

— După articolul 11 se introduce un nou articol,
articolul 111, cu următorul cuprins:
îArt. 111. — În scopul informării publicului telespectator,
imaginile înregistrate cu camere de luat vederi ascunse se

difuzează însoțite permanent de un marcaj grafic ce
simbolizează o cameră de luat vederi, conform modelului
prezentat în anexa la prezenta decizie.“

Președintele Consiliului Național al Audiovizualului,
Ralu Filip

București, 30 iunie 2005.
Nr. 405.

ANEXĂ

MARCAJ CAMERĂ ASCUNSĂ

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 602/12.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044401]
ISSN 1453—4495

PDF compression, OCR, web-optimization with CVISION's PdfCompressor

