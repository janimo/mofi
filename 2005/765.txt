PARTEA

Anul 173 (XVII) — Nr. 765

I

Marți, 23 august 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

900.

HOTĂRÂRI

— Hotărâre privind înființarea Societății Comerciale
îZirom“ — S.A. prin reorganizarea Regiei
Autonome îZirom“......................................................

ALE

GUVERNULUI

1–8

ROMÂNIEI

GUVERNUL ROMÂNIEI

HOTĂRÂRE
privind înființarea Societății Comerciale îZirom“ — S.A. prin reorganizarea
Regiei Autonome îZirom“
În temeiul art. 108 din Constituția României, republicată, și al art. 1, 2, al art. 3 alin. (2), art. 4 alin. (2), art. 8 și al
art. 10 alin. (3) din Ordonanța de urgență a Guvernului nr. 30/1997 privind reorganizarea regiilor autonome, aprobată cu
modificări și completări prin Legea nr. 207/1997, cu modificările ulterioare,
Guvernul României adoptă prezenta hotărâre.
Art. 1. — (1) Se înființează Societatea Comercială îZirom“ —
S.A., denumită în continuare Zirom — S.A., prin reorganizarea
Regiei Autonome îZirom“, care se desființează.
(2) Zirom — S.A. este persoană juridică română, se
organizează și funcționează în conformitate cu dispozițiile
legale în vigoare și cu statutul prevăzut în anexa care face
parte integrantă din prezenta hotărâre.
(3) Sediul social al Zirom — S.A. este în România,
municipiul Giurgiu, Șos. Sloboziei km 4, județul Giurgiu.
Art. 2. — Zirom — S.A. are ca obiect principal de
activitate producerea și comercializarea titanului, zirconiului și
a aliajelor acestora, precum și microproducția de metale
neferoase și feroase.
Art. 3. — (1) Capitalul social inițial al Zirom — S.A. este
de 35.738,04 mii lei (RON), împărțit în 3.573.804 acțiuni
nominative cu o valoare nominală de 10 lei (RON) fiecare,
și se constituie prin preluarea integrală a patrimoniului Regiei
Autonome îZirom“ în baza datelor din situația financiară

anuală întocmită la data de 31 decembrie 2004, urmând ca
acesta să fie actualizat, după caz, în conformitate cu
prevederile legale în vigoare, la data protocolului de predarepreluare a patrimoniului regiei autonome către societatea
comercială înființată conform prezentei hotărâri.
(2) Capitalul social al Zirom — S.A. este vărsat integral
de statul român, în calitate de acționar unic, reprezentat de
Ministerul Economiei și Comerțului.
(3) În capitalul social al Zirom — S.A. nu se includ bunuri
de natura celor prevăzute la art. 136 alin. (3) din Constituția
României, republicată.
Art. 4. — Personalul Regiei Autonome îZirom“ se preia
de către societatea comercială înființată potrivit art. 1, acesta
păstrându-și aceleași drepturi și obligații stabilite prin
contractele individuale de muncă, până la încheierea noului
contract colectiv de muncă la nivelul societății comerciale, în
conformitate cu legislația în vigoare.

2

MONITORUL OFICIAL AL ROMÂNIEI, PARTEA I, Nr. 765/23.VIII.2005

Art. 5. — (1) Zirom — S.A. este condusă de adunarea
generală a acționarilor, constituită din reprezentanții
acționarului, și este administrată de consiliul de administrație.
(2) Reprezentanții statului în adunarea generală a
acționarilor se numesc și se revocă prin ordin al ministrului
economiei și comerțului, până la transmiterea acțiunilor din
proprietatea statului către persoane fizice și/sau juridice
române sau străine, în condițiile legii.
(3) Consiliul de administrație al societății comerciale
înființate potrivit art. 1 este format din 5 membri numiți și
revocați de adunarea generală a acționarilor în baza
mandatului emis de ministrul economiei și comerțului.
(4) Atribuțiile adunării generale a acționarilor și ale
consiliului de administrație ale Zirom — S.A. sunt prevăzute
în statutul acesteia.

Art. 6. — (1) Zirom — S.A. preia toate drepturile și își
va asuma toate obligațiile ce decurg din raporturile juridice
ale Regiei Autonome îZirom“ cu terții, inclusiv cele
decurgând din raporturi juridice fiscale, în măsura în care
până la data preluării acestora, potrivit reglementărilor legale
sau contractuale, acestea nu se sting.
(2) Zirom — S.A. se substituie în toate litigiile în curs ale
Regiei Autonome îZirom“, în calitatea procesuală deținută de
aceasta.
Art. 7. — Pe data intrării în vigoare a prezentei hotărâri,
Hotărârea Guvernului nr. 145/1991 privind înființarea Regiei
Autonome îZirom“, publicată în Monitorul Oficial al României,
Partea I, nr. 60 din 22 martie 1991, cu modificările
ulterioare, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 4 august 2005.
Nr. 900.
ANEXĂ

STATUTUL
Societății Comerciale îZirom“ — S.A.
CAPITOLUL I
Denumirea, forma juridică, sediul, durata
ARTICOLUL 1
Denumirea

(1) Denumirea societății este Societatea Comercială îZirom“ —
S.A., denumită în continuare Zirom — S.A.
(2) În toate facturile, ofertele, comenzile, tarifele,
prospectele și alte documente întrebuințate în comerț,
emanând de la societatea comercială, denumirea acesteia va
fi precedată de inițialele îS.C.“ sau de cuvintele îSocietate
Comercială“ și va fi urmată de cuvintele îsocietate pe acțiuni“
sau de inițialele îS.A.“, de capitalul social din care cel efectiv
vărsat, potrivit ultimei situații financiare anuale aprobate, de
sediul social, de numărul de înmatriculare la oficiul registrului
comerțului și de codul unic de înregistrare. Sunt exceptate
bonurile fiscale emise de aparatele de marcat electronice, care
vor cuprinde elementele prevăzute de legislația din domeniu.
ARTICOLUL 2
Forma juridică

Zirom — S.A. este persoană juridică română, având forma
juridică de societate comercială pe acțiuni, și își desfășoară
activitatea în conformitate cu legile române și cu prezentul
statut.
ARTICOLUL 3
Sediul

(1) Zirom — S.A. are sediul în municipiul Giurgiu,
Șos. Sloboziei km 4, județul Giurgiu.
(2) Sediul Zirom — S.A. poate fi schimbat în altă localitate
din România, prin hotărâre a adunării generale a acționarilor,
pe baza propunerii consiliului de administrație, potrivit legii.
(3) Zirom — S.A. poate înființa filiale și sucursale, agenții,
reprezentanțe sau alte asemenea unități fără personalitate
juridică, în condițiile prevăzute de lege.

ARTICOLUL 4
Durata

Durata Zirom — S.A. este nelimitată, cu începere de la
data înmatriculării ei la oficiul registrului comerțului.
CAPITOLUL II
Scopul și obiectul de activitate
ARTICOLUL 5
Scopul

Zirom — S.A. are ca scop principal producerea și
comercializarea produselor din titan și zirconiu, prin efectuarea,
cu respectarea legislației române, de acte de comerț
corespunzătoare obiectului de activitate aprobat prin prezentul
statut.
ARTICOLUL 6
Obiectul de activitate

(1) Zirom — S.A. are ca obiect principal de activitate
producerea și comercializarea produselor din zirconiu, titan, a
aliajelor acestora — cod CAEN 2745.
(2) Zirom — S.A. are ca obiect secundar de activitate:
a) producerea și comercializarea de produse metalurgice,
altele decât cele prevăzute la alin. (1), pentru a căror realizare
sunt necesare tehnologiile și echipamentele societății — cod
CAEN 2710; 2742; 2744;
b) contractarea de lucrări și prestări de servicii pentru
prelucrarea avansată a produselor din zirconiu, titan și a
aliajelor fabricate în instalațiile proprii în vederea
comercializării;
c) cercetarea, proiectarea și execuția de lucrări și investiții
proprii, de lucrări pentru menținerea și dezvoltarea capacităților
și pentru retehnologizare în domeniul fabricației zirconiului și
titanului — cod CAEN 7310;

MONITORUL OFICIAL AL ROMÂNIEI, PARTEA I, Nr. 765/23.VIII.2005
d) pregătirea și perfecționarea personalului în domeniul
său de activitate, în sistemul învățământului public —
cod CAEN 8042;
e) realizarea operațiunilor de import-export privind producția
de zirconiu și titan (inclusiv în sistem barter și valorificarea
produselor importate), utilaje, instalații, combustibili, piese de
schimb și materiale de întreținere pentru necesitățile societății —
cod CAEN 5190;
f) confecționarea și repararea utilajelor și echipamentelor
proprii, efectuarea de transporturi tehnologice și uzinale, auto
și pe calea ferată, precum și efectuarea de transporturi de
marfă și de persoane în domeniul său de activitate;
g) desfășurarea de acțiuni de cooperare economică
internațională în domeniul zirconiului și titanului —
cod CAEN 6523;
h) executarea de lucrări de construcții-montaj, conservare,
întreținere și reparații construcții;
i) microproducția de echipamente, materiale metalurgice,
piese de schimb — cod CAEN 2745;
j) expertize, testări, consultanță, asistență tehnică în
domeniul fabricației și comercializării produselor metalurgice —
cod CAEN 7430;
k) desfășurarea programelor pentru reducerea impactului
instalațiilor sale asupra mediului înconjurător, în limita nivelului
tehnic al acestora și pentru reducerea noxelor —
cod CAEN 7512;
l) aprovizionarea tehnico-materială necesară pentru
desfășurarea activităților proprii;
m) construcția, administrarea și vânzarea de locuințe, spații
de cazare pentru personalul propriu — cod CAEN 7011, 7012;
n) elaborarea de standarde și norme, editarea de publicații
și lucrări tehnico-științifice specifice activităților pe care le
desfășoară;
o) participarea ca membru colectiv la organizații
profesionale interne și internaționale — cod CAEN 9111;
p) valorificarea materialelor rezultate din stocuri, reparații,
demolări, casări, produse secundare rezultate din activitatea
de bază — cod CAEN 5190;
q) contractarea de alte lucrări și servicii legate de obiectul
său de activitate, în condițiile legii.
CAPITOLUL III
Capitalul social, acțiunile
ARTICOLUL 7

(1) Capitalul social al Zirom — S.A., la data înființării, se
constituie prin preluarea activului și pasivului Regiei Autonome
îZirom“ pe baza datelor din înregistrările contabile la data
preluării.
(2) Capitalul social este vărsat integral la data constituirii
Zirom — S.A., de către statul român în calitate de acționar
unic.
(3) În capitalul social nu sunt incluse bunuri de natura
celor prevăzute la art. 136 alin. (3) din Constituția României,
republicată.
(4) Ministerul Economiei și Comerțului reprezintă statul ca
acționar unic la Zirom — S.A., exercită toate drepturile și
execută toate obligațiile ce decurg din această calitate.

3

(3) Capitalul social va putea fi majorat prin:
a) emisiunea de acțiuni noi sau prin majorarea valorii
nominale a acțiunilor existente în schimbul unor noi aporturi în
numerar și/sau în natură;
b) încorporarea rezervelor cu excepția rezervelor legale,
precum și a beneficiilor sau a primelor de emisiune ori prin
conversia unor creanțe lichide și exigibile asupra societății cu
acțiuni la aceasta;
c) alte surse stabilite de adunarea generală a acționarilor
ori de consiliul de administrație, după caz, potrivit legii.
(4) Hotărârea adunării generale extraordinare a acționarilor
pentru majorarea capitalului social se va publica în Monitorul
Oficial al României, Partea a IV-a, acordându-se pentru
exercițiul dreptului de preferință un termen de cel puțin o lună,
cu începere din ziua publicării, cu excepția cazurilor în care,
conform prevederilor legale, acest drept de preferință nu se
acordă.
(5) Adunarea generală extraordinară a acționarilor hotărăște
reducerea capitalului social, cu respectarea dispozițiilor legale
în vigoare la data reducerii lui.
(6) Capitalul social poate fi redus prin:
a) micșorarea numărului de acțiuni;
b) reducerea valorii nominale a acțiunilor;
c) dobândirea propriilor acțiuni, urmată de anularea lor;
d) alte procedee prevăzute de lege.
(7) În cazul în care administratorii constată că în urma
unor pierderi activul net, determinat ca diferență între totalul
activelor și datoriile societății, reprezintă mai puțin de jumătate
din valoarea capitalului social, sunt obligați să convoace de
îndată adunarea generală extraordinară a acționarilor pentru a
hotărî reîntregirea capitalului, reducerea lui la valoarea rămasă
sau dizolvarea societății.
(8) Reducerea capitalului social se va face numai după
două luni de la data publicării în Monitorul Oficial al României,
Partea a IV-a, a hotărârii adunării generale extraordinare a
acționarilor, potrivit prevederilor legale.
ARTICOLUL 9
Acțiunile

(1) Acțiunile societății sunt nominative.
(2) Acțiunile nominative vor fi emise în formă
dematerializată și sunt înregistrate în registrul acționarilor.
(3) Conversia și înstrăinarea acțiunilor se vor putea realiza
în condițiile legii.
(4) Evidența acțiunilor se va ține într-un registru numerotat,
sigilat și parafat de președintele consiliului de administrație,
registru care se păstrează la sediul Zirom — S.A., sub
îngrijirea secretarului consiliului de administrație.
(5) Modificările care se operează în registru vor respecta
prevederile legislației în vigoare.
(6) Acțiunile emise de Zirom — S.A. pot fi grevate de un
drept de uzufruct sau pot fi gajate, în condițiile legii.
(7) Persoanele fizice sau juridice române vor putea deține
acțiuni ale Zirom — S.A., potrivit reglementărilor în vigoare.
ARTICOLUL 10
Obligațiuni

Zirom — S.A. este autorizată să emită obligațiuni în
condițiile legii.

ARTICOLUL 8

ARTICOLUL 11

Majorarea sau reducerea capitalului social

Drepturi și obligații decurgând din acțiuni

(1) Majorarea sau reducerea capitalului social se face, pe
baza hotărârii adunării generale extraordinare a acționarilor, în
condițiile și cu respectarea procedurii prevăzute de lege.
(2) Adunarea generală extraordinară a acționarilor hotărăște
majorarea capitalului social, cu respectarea dispozițiilor legale
în vigoare la data majorării lui.

(1) Drepturile și obligațiile aferente acțiunilor aflate în
proprietatea statului sunt exercitate și, respectiv, executate de
Ministerul Economiei și Comerțului prin reprezentanții săi în
adunarea generală a acționarilor la Zirom — S.A.
(2) Fiecare acțiune subscrisă și vărsată de acționari,
potrivit legii, conferă acestora dreptul la un vot în adunarea

4

MONITORUL OFICIAL AL ROMÂNIEI, PARTEA I, Nr. 765/23.VIII.2005

generală a acționarilor, dreptul de a alege și de a fi aleși în
organele de conducere, dreptul de a participa la distribuirea
dividendelor, conform prevederilor prezentului statut și
dispozițiilor legale, respectiv alte drepturi prevăzute în statut.
(3) Deținerea acțiunii certifică adeziunea de drept la statut.
(4) Drepturile și obligațiile legate de acțiuni urmează
acțiunile în cazul trecerii lor în proprietatea altor persoane.
(5) Când o acțiune nominativă devine proprietatea mai
multor persoane, nu se va înscrie transmiterea decât în
condițiile în care acestea desemnează un reprezentant unic
pentru exercitarea drepturilor rezultând din acțiuni.
(6) Obligațiile Zirom — S.A. sunt garantate cu patrimoniul
acesteia, iar acționarii răspund în limita acțiunilor pe care le
dețin.
(7) Patrimoniul Zirom — S.A. nu poate fi grevat de datorii
sau de alte obligații personale ale acționarilor.
ARTICOLUL 12
Cesiunea acțiunilor

(1) Acțiunile sunt indivizibile cu privire la Zirom — S.A.,
care nu recunoaște decât un singur proprietar pentru fiecare
acțiune.
(2) Cesiunea parțială sau totală a acțiunilor între acționari
sau către terți se efectuează în condițiile și cu procedura
prevăzute de lege.
(3) Transmiterea dreptului de proprietate asupra acțiunilor
nominative emise de Zirom — S.A. se realizează prin
declarație făcută în registrul acționarilor, semnată de cedent și
de cesionar sau de mandatarii lor. De asemenea, transmiterea
se mai poate realiza și prin act autentic, cu efectuarea
mențiunilor corespunzătoare în registrul acționarilor.
CAPITOLUL IV
Adunarea generală a acționarilor
ARTICOLUL 13
Reprezentarea

(1) În perioada în care statul este acționar unic la Zirom —
S.A. interesele acestuia în adunarea generală a acționarilor
vor fi reprezentate de Ministerul Economiei și Comerțului.
(2) Reprezentanții în adunarea generală a acționarilor, în
număr de 3, sunt numiți și revocați prin ordin al ministrului
economiei și comerțului, până la transmiterea acțiunilor din
proprietatea statului către persoane fizice și/sau juridice
române, în condițiile legii.
ARTICOLUL 14
Atribuțiile adunării generale a acționarilor

(1) Adunarea generală a acționarilor a Zirom — S.A. este
organul de conducere al acesteia, care decide asupra
activității și asupra politicii ei economice.
(2) Adunările generale ale acționarilor sunt ordinare și
extraordinare.
(3) Adunarea generală ordinară a acționarilor are
următoarele atribuții principale:
a) aprobă strategia de dezvoltare și restructurare
economico-financiară a Zirom — S.A.;
b) alege și revocă membrii consiliului de administrație,
cenzorii, inclusiv supleanții, conform prevederilor legale;
c) se pronunță asupra gestiunii administratorilor;
d) stabilește nivelul remunerației lunare cuvenite membrilor
consiliului de administrație, precum și cenzorilor;
e) aprobă bugetul de venituri și cheltuieli și, după caz,
programul de activitate pentru exercițiul financiar următor;
f) stabilește nivelul remunerației directorului general al
Zirom — S.A., precum și premierea acestuia;

g) aprobă sau modifică situațiile financiare anuale,
repartizarea profitului și fixează dividendul, după analizarea
rapoartelor consiliului de administrație și cenzorilor, conform
legislației în vigoare;
h) hotărăște cu privire la folosirea dividendelor aferente
acțiunilor gestionate, pentru restructurare și dezvoltare;
i) hotărăște cu privire la contractarea de împrumuturi
bancare pe termen lung, inclusiv a celor externe; stabilește
competențele și nivelul de contractare a împrumuturilor
bancare de pe piața internă și externă, a creditelor comerciale
și a garanțiilor, inclusiv prin gajarea acțiunilor, potrivit legii;
j) hotărăște cu privire la înființarea sau la desființarea
unităților, participarea la constituirea de noi persoane juridice
sau la asocierea cu alte persoane juridice ori fizice din țară
sau din străinătate;
k) analizează rapoartele consiliului de administrație privind
stadiul și perspectivele referitoare la profit și dividende, nivelul
tehnic, calitatea, forța de muncă, protecția mediului și relațiile
cu clienții;
l) se pronunță asupra gestiunii administratorilor și asupra
modului de recuperare a prejudiciilor produse Zirom — S.A.
de către aceștia;
m) hotărăște cu privire al ipotecarea, gajarea sau la
închirierea unor active ale societății comerciale;
n) aprobă regulamentul de organizare și funcționare a
consiliului de administrație;
o) îndeplinește orice alte atribuții stabilite de lege în
sarcina sa.
(4) Pentru atribuțiile menționate la lit. b), c), d), e), g), h),
i), j), k), m), n) și o) adunarea generală a acționarilor nu va
putea lua hotărâri decât în urma obținerii de către fiecare
reprezentant a unui mandat special prealabil de la organul
care l-a numit.
(5) Adunarea generală extraordinară a acționarilor se
întrunește pentru a hotărî următoarele:
a) schimbarea formei juridice;
b) mutarea sediului;
c) schimbarea obiectului de activitate;
d) majorarea capitalului social, precum și reducerea sau
reîntregirea lui prin emisiune de noi acțiuni, în condițiile legii;
e) fuziunea cu alte societăți comerciale sau divizarea;
f) dizolvarea anticipată;
g) emisiunea de obligațiuni;
h) modificarea numărului de acțiuni sau a valorii nominale
a acestora, precum și cesiunea acțiunilor;
i) aprobă conversia acțiunilor nominative emise în formă
dematerializată în acțiuni nominative emise în formă
materializată și invers;
j) aprobă conversia acțiunilor preferențiale și nominative
dintr-o categorie în alta, în condițiile legii;
k) aprobă delegările de competență către consiliul de
administrație a exercițiului atribuțiilor menționate la lit. b), c),
f), g) și j);
l) orice altă modificare a actului constitutiv sau orice altă
hotărâre pentru care este cerută aprobarea adunării generale
extraordinare a acționarilor.
(6) Pentru atribuțiile adunării generale extraordinare a
acționarilor fiecare reprezentant trebuie să obțină un mandat
special prealabil de la organul care l-a numit.
ARTICOLUL 15
Convocarea adunării generale a acționarilor

(1) Adunarea generală a acționarilor se convoacă de către
președintele consiliului de administrație sau de către un
membru al acestuia, pe baza împuternicirii date de președinte.
(2) Adunările generale ordinare ale acționarilor au loc cel
puțin o dată pe an, în cel mult 4 luni de la încheierea
exercițiului financiar, pentru examinarea situațiilor financiare pe
anul precedent și pentru stabilirea programului de activitate și

MONITORUL OFICIAL AL ROMÂNIEI, PARTEA I, Nr. 765/23.VIII.2005
a bugetului de venituri și cheltuieli pentru exercițiul financiar
următor.
(3) Adunarea generală a acționarilor va fi convocată cu cel
puțin 15 zile înainte de data ținerii adunării.
(4) Convocarea va cuprinde locul și data ținerii adunării
generale a acționarilor, precum și ordinea de zi, cu
menționarea explicită a tuturor problemelor care vor face
obiectul dezbaterilor acesteia.
(5) Când pe ordinea de zi figurează propuneri pentru
modificarea statutului, convocarea va trebui să cuprindă textul
integral al propunerilor.
(6) Adunarea generală a acționarilor se întrunește la sediul
Zirom — S.A. sau în alt loc indicat în convocare.
(7) Adunarea generală extraordinară a acționarilor va fi
convocată ori de câte ori este cazul, la solicitarea acționarului
unic sau la cererea consiliului de administrație ori a cenzorilor.
ARTICOLUL 16
Organizarea adunării generale a acționarilor

(1) Pentru validitatea deliberărilor adunării generale ordinare
a acționarilor este necesară participarea acționarilor care dețin
cel puțin jumătate din capitalul social, iar hotărârile să fie
luate de acționarii prezenți și/sau reprezentați care dețin
majoritatea absolută din capitalul social.
(2) Pentru validitatea deliberărilor adunării generale
extraordinare a acționarilor sunt necesare:
a) la prima convocare, participarea acționarilor care dețin
trei pătrimi din capitalul social, iar hotărârile să fie luate cu
votul unui număr de acționari care dețin cel puțin jumătate din
capitalul social;
b) la convocările următoare, prezența acționarilor
reprezentând jumătate din capitalul social, iar hotărârile să fie
luate cu votul unui număr de acționari care să reprezinte cel
puțin o treime din capitalul social.
(3) În ziua și la ora indicate în convocare ședința adunării
generale a acționarilor va fi deschisă de președintele
consiliului de administrație sau, în lipsa acestuia, de către cel
care îi ține locul.
(4) Adunarea generală a acționarilor va alege dintre
acționarii prezenți un secretar care va verifica lista cu
prezența acționarilor, indicând capitalul social pe care îl
reprezintă fiecare și îndeplinirea tuturor formalităților cerute de
lege și de prezentul statut pentru ținerea ședinței, și va
încheia procesul-verbal al ședinței adunării generale a
acționarilor.
(5) Procesul-verbal va fi semnat de reprezentanții
acționarilor în adunarea generală și de secretarul care l-a
întocmit.
(6) Procesul-verbal al adunării generale a acționarilor va fi
scris într-un registru sigilat și parafat.
(7) La fiecare proces-verbal se vor anexa actele referitoare
la convocare, listele cu prezența acționarilor, precum și, după
caz, mandatele speciale ale reprezentanților adunării generale
a acționarilor.
ARTICOLUL 17
Exercitarea dreptului de vot în adunarea generală a acționarilor

(1) Hotărârile adunării generale a acționarilor se iau prin
vot deschis.
(2) Votul va fi nominal în cazul hotărârilor a căror
valabilitate este condiționată de existența mandatelor speciale.
(3) Hotărârile se vor putea lua în condițiile și cu
majoritatea prevăzute de lege pentru adunările generale
ordinare ale acționarilor sau, după caz, pentru cele
extraordinare.
(4) La propunerea persoanei care prezidează adunarea
generală a acționarilor sau a unuia dintre membrii
reprezentanți ai adunării generale a acționarilor se va putea

5

decide ca votul să fie secret și în alte cazuri, cu excepția
situației în care este necesar votul nominal.
(5) Votul secret este obligatoriu pentru alegerea membrilor
consiliului de administrație și a cenzorilor, pentru revocarea lor
și pentru luarea hotărârilor referitoare la răspunderea
administratorilor.
(6) Pentru a fi opozabile terților hotărârile adunării generale
a acționarilor vor fi depuse în termen de 15 zile la oficiul
registrului comerțului pentru a fi menționate în extras în
registru și publicate în Monitorul Oficial al României,
Partea a IV-a.
(7) Hotărârile adunării generale a acționarilor nu vor putea
fi executate înainte de ducerea la îndeplinire a formalităților
prevăzute la alin. (6).
(8) Hotărârile adunării generale ale acționarilor, în condițiile
legii și ale prezentului statut, sunt obligatorii chiar și pentru
acționarii care nu au luat parte la adunare sau care au votat
împotrivă și s-a consemnat în procesul-verbal.
(9) Acționarii care nu sunt de acord cu hotărârile luate de
adunările generale ale acționarilor cu privire la schimbarea
obiectului de activitate, mutarea sediului sau schimbarea
formei juridice au dreptul de a se retrage din Zirom — S.A. și
de a recupera contravaloarea acțiunilor pe care le posedă,
conform prevederilor legale.
CAPITOLUL V
Consiliul de administrație
ARTICOLUL 18
Organizarea

(1) Zirom — S.A. este administrată de un consiliu de
administrație compus din 5 membri, dintre care unul este
directorul general al acesteia. Membrii consiliului de
administrație sunt numiți și revocați de adunarea generală a
acționarilor, în baza mandatului emis de ministrul economiei și
comerțului, dintre care unul va fi recomandat de Ministerul
Finanțelor Publice. Membrii consiliului de administrație sunt
numiți pe o perioadă de cel mult 4 ani și sunt remunerați
pentru această calitate cu indemnizație lunară.
(2) În situația în care se creează un loc vacant în consiliul
de administrație, adunarea generală a acționarilor propune un
nou administrator în vederea ocupării acestuia. Durata pentru
care este ales noul administrator pentru a ocupa locul vacant
va fi egală cu perioada care a rămas până la expirarea
mandatului predecesorului său.
(3) Consiliul de administrație se întrunește lunar la sediul
Zirom — S.A. sau ori de câte ori este necesar, la convocarea
președintelui sau la cererea unei treimi din numărul
membrilor săi.
(4) Consiliul de administrație își desfășoară activitatea în
baza propriului regulament și a reglementărilor legale în
vigoare.
(5) Consiliul de administrație este prezidat de președinte,
iar în lipsa acestuia, de către un membru, în baza mandatului
scris al președintelui.
(6) Președintele consiliului de administrație numește un
secretar fie dintre membrii consiliului de administrație, fie din
afara acestuia.
(7) Conducerea executivă a Zirom — S.A. se asigură de
către un director general, membru al consiliului de
administrație, numit de ministrul economiei și comerțului.
(8) Pentru valabilitatea hotărârilor este necesară prezența a
cel puțin jumătate din numărul membrilor consiliului de
administrație, iar acestea se iau cu majoritatea absolută a
membrilor prezenți.
(9) Dezbaterile consiliului de administrație au loc conform
ordinii de zi stabilite și comunicate de președinte cu cel puțin
7 zile înainte de data ținerii ședinței. Dezbaterile se

6

MONITORUL OFICIAL AL ROMÂNIEI, PARTEA I, Nr. 765/23.VIII.2005

consemnează în procesul-verbal al ședinței, care se scrie
într-un registru sigilat și parafat de președintele consiliului de
administrație.
(10) Procesul-verbal se semnează de toți membrii
consiliului de administrație și de secretar.
(11) Pe baza procesului-verbal secretarul consiliului de
administrație redactează hotărârea acestuia, care se semnează
de președinte.
(12) Consiliul de administrație poate delega, prin
regulamentul de organizare și funcționare, o parte din
atribuțiile sale directorului general al Zirom — S.A. și poate
recurge, de asemenea, la experți pentru soluționarea anumitor
probleme.
(13) În relațiile cu terții Zirom — S.A. este reprezentată de
directorul general, pe baza și în limitele împuternicirilor date
de consiliul de administrație, care semnează actele de
angajare față de aceștia.
(14) Președintele consiliului de administrație este obligat să
pună la dispoziție acționarilor și cenzorilor, la cererea
acestora, toate documentele Zirom — S.A.
(15) Membrii consiliului de administrație vor depune o
garanție conform prevederilor legale.
(16) Membrii consiliului de administrație răspund individual
sau solidar, după caz, față de Zirom — S.A. pentru
prejudiciile rezultate din infracțiuni sau abateri de la
prevederile legale, pentru abaterea de la statut sau pentru
greșeli în administrarea acesteia, în condițiile legii. În astfel de
situații ei vor putea fi revocați.
(17) Nu pot avea calitatea de membru în consiliul de
administrație persoanele care sunt incompatibile potrivit Legii
nr. 31/1990 privind societățile comerciale, republicată.
(18) Nu pot fi directori ai Zirom — S.A. persoanele care
sunt incompatibile potrivit art. 138 din Legea nr. 31/1990,
republicată.
(19) La ședințele consiliului de administrație în care se
dezbat problemele referitoare la raporturile de muncă cu
personalul Zirom — S.A. pot fi invitați și reprezentanții
sindicatului și/sau reprezentanții salariaților care nu sunt
membri de sindicat și care nu vor avea drept de vot.
(20) La ședințele consiliului de administrație vor fi
convocați și cenzorii.
ARTICOLUL 19
Atribuțiile consiliului de administrație, ale directorului general
și ale directorilor executivi

A. Consiliul de administrație are, în principal, următoarele
atribuții:
a) aprobă structura organizatorică și regulamentul de
organizare și funcționare a Zirom — S.A.;
b) încheie acte juridice prin care să dobândească, să
înstrăineze, să închirieze, să schimbe sau să constituie în
garanție bunuri aflate în patrimoniul Zirom — S.A., cu
aprobarea adunării generale a acționarilor, atunci când legea
impune această condiție;
c) aprobă delegările de competența pentru directorul
general și pentru persoanele din conducere în vederea
executării operațiunilor acesteia;
d) aprobă încheierea oricăror contracte pentru care nu a
delegat competența directorului general al Zirom — S.A.;
e) supune anual analizei adunării generale a acționarilor, în
termen de 60 de zile de la încheierea exercițiului financiar,
raportul cu privire la activitatea Zirom — S.A., situațiile
financiare anuale pe anul precedent, precum și proiectul
programului de activitate și proiectul bugetului de venituri și
cheltuieli ale Zirom — S.A. pe anul în curs;
f) convoacă adunarea generală a acționarilor ori de câte
ori este nevoie și cu prioritate la solicitarea scrisă a
acționarului unic;

g) aprobă încheierea contractelor de import-export până la
limita cuantumului valoric stabilit de adunarea generală a
acționarilor;
h) stabilește drepturile, obligațiile și responsabilitățile
personalului Zirom — S.A., conform structurii organizatorice
aprobate;
i) stabilește competențele și nivelul de contractare a
împrumuturilor bancare curente, a creditelor comerciale pe
termen scurt și mediu și aprobă eliberarea garanțiilor;
j) aprobă numărul de posturi și normativul de constituire a
compartimentelor funcționale și de producție;
k) aprobă programele de producție, cercetare, dezvoltare și
investiții;
l) stabilește și aprobă politici pentru protecția mediului
înconjurător și securitatea muncii, potrivit reglementărilor legale
în vigoare;
m) stabilește tactica și strategia de marketing;
n) stabilește și aprobă, în limita bugetului de venituri și
cheltuieli aprobat de adunarea generală a acționarilor,
modificări în structura acestuia, în limita competențelor pentru
care a primit mandat;
o) negociază contractul colectiv de muncă prin mandatarea
directorului general și aprobă statutul personalului;
p) rezolvă orice alte probleme stabilite de adunarea
generală a acționarilor sau care sunt prevăzute de legislația
în vigoare.
B. (1) Directorul general reprezintă Zirom — S.A. în
raporturile cu terții.
(2) Directorul general are, în principal, următoarele atribuții:
a) aplică strategia și politicile de dezvoltare ale Zirom —
S.A., stabilite de consiliul de administrație;
b) numește, suspendă sau revocă directorii executivi, cu
avizul consiliului de administrație;
c) angajează, promovează și concediază personalul
salariat, în condițiile legii;
d) împuternicește directorii executivi și orice altă persoană
să exercite orice atribuție din sfera sa de competență;
e) participă la negocierea contractului colectiv de muncă,
ale cărui negociere și încheiere se desfășoară în condițiile
legii, în limita mandatului dat de consiliul de administrație;
f) negociază în condițiile legii contractele individuale de
muncă;
g) încheie acte juridice în numele și pe seama Zirom —
S.A., în limitele împuternicirilor acordate de consiliul de
administrație;
h) stabilește îndatoririle și responsabilitățile personalului
Zirom — S.A.;
i) aprobă operațiunile de încasări și plăți, potrivit
competențelor legale și prezentului statut;
j) aprobă operațiunile de vânzare și cumpărare de bunuri,
potrivit competențelor legale și prezentului statut;
k) rezolvă orice altă problemă pe care consiliul de
administrație a stabilit-o în sarcina sa.
C. (1) Directorii executivi sunt numiți de directorul general
al Zirom — S.A., execută operațiunile acesteia și sunt
răspunzători față de aceasta pentru îndeplinirea îndatoririlor, în
aceleași condiții ca și membrii consiliului de administrație.
(2) Atribuțiile directorilor executivi sunt stabilite prin
regulamentul de organizare și funcționare al Zirom — S.A.
CAPITOLUL VI
Gestiunea
ARTICOLUL 20
Cenzorii

(1) Gestiunea Zirom — S.A. este controlată de acționari și
de 3 cenzori, dintre care unul este recomandat de Ministerul
Finanțelor Publice, care sunt aleși de adunarea generală a

MONITORUL OFICIAL AL ROMÂNIEI, PARTEA I, Nr. 765/23.VIII.2005
acționarilor. Cel puțin unul dintre cenzori trebuie să fie contabil
autorizat în condițiile legii sau expert contabil.
(2) Adunarea generală a acționarilor alege, de asemenea,
același număr de supleanți care îi vor înlocui, în condițiile
legii, pe cenzori.
(3) Pentru a putea exercita dreptul de control, cenzorilor li
se pot prezenta, la cerere, date cu privire la activitatea Zirom —
S.A., la situația patrimoniului, a profitului și a pierderilor.
(4) Cenzorii au următoarele atribuții principale:
a) în cursul exercițiului financiar verifică gospodărirea
mijloacelor fixe și a mijloacelor circulante, portofoliul de efecte,
casa și registrele de evidență contabilă și informează consiliul
de administrație despre neregulile constatate;
b) la încheierea exercițiului financiar verifică exactitatea
inventarului, a documentelor și a informațiilor prezentate de
consiliul de administrație asupra conturilor Zirom — S.A., dacă
situațiile financiare sunt legal întocmite și în concordanță cu
registrele, dacă acestea sunt ținute regulat și dacă evaluarea
elementelor patrimoniale s-a făcut conform regulilor stabilite
pentru întocmirea și prezentarea situațiilor financiare,
prezentând adunării generale a acționarilor un raport scris;
c) la lichidarea Zirom — S.A. controlează operațiunile de
lichidare;
d) prezintă adunării generale a acționarilor punctul lor de
vedere la propunerile de reducere a capitalului social sau de
modificare a statutului și a obiectului de activitate ale Zirom — S.A.
(5) Cenzorii sunt obligați, de asemenea:
a) să facă, în fiecare lună și inopinat, inspecții ale casei și
să verifice existența titlurilor sau a valorilor care sunt
proprietatea Zirom — S.A. ori care au fost primite în gaj,
cauțiune sau depozit;
b) să ia parte la adunările generale ordinare și
extraordinare ale acționarilor, inserând în ordinea de zi
propunerile pe care le consideră necesare;
c) să constate depunerea garanției din partea
administratorilor;
d) să vegheze ca dispozițiile legii și ale statutului să fie
îndeplinite de administratori și de lichidatori.
(6) Cenzorii se întrunesc la sediul Zirom — S.A. și
deliberează împreună. În caz de neînțelegere, cenzorii vor
putea face rapoarte separate care vor trebui să fie prezentate
adunării generale a acționarilor.
(7) Cenzorii pot convoca adunarea generală extraordinară
a acționarilor, dacă aceasta nu a fost convocată de consiliul
de administrație, în cazul în care capitalul social s-a diminuat
cu mai mult de 10% timp de 2 ani consecutivi, cu excepția
primilor 2 ani de la înființarea Zirom — S.A., sau ori de câte
ori consideră necesar pentru alte situații privind încălcarea
dispozițiilor legale și statutare.
(8) Atribuțiile, drepturile și obligațiile cenzorilor se
completează cu dispozițiile legale în materie.
(9) Cenzorii și supleanții sunt numiți de adunarea generală
a acționarilor pentru un mandat de 3 ani și pot fi realeși.
(10) Sunt incompatibile cu calitatea de cenzor persoanele
prevăzute în Legea nr. 31/1990, republicată, și în
reglementările legale în vigoare.
(11) Cenzorii sunt obligați să depună înainte de începerea
activității o garanție egală cu o treime din garanția stabilită
pentru membrii consiliului de administrație.
(12) În caz de deces, imposibilitate fizică sau legală,
încetare sau renunțare la mandat a unui cenzor, supleantul
cel mai în vârstă îl înlocuiește.
(13) Dacă în acest mod numărul cenzorilor nu se poate
completa, cenzorii rămași numesc altă persoană în locul
vacant, până la întrunirea celei mai apropiate adunări generale
a acționarilor.
(14) În cazul în care nu mai rămâne în funcție nici un
cenzor, consiliul de administrație va convoca de urgență

7

adunarea generală a acționarilor, care va proceda la numirea
altor cenzori.
(15) Cenzorii vor înscrie într-un registru special deliberările,
precum și constatările făcute în exercițiul mandatului lor.
(16) Revocarea cenzorilor se va putea face numai de
adunarea generală a acționarilor, cu votul cerut la adunările
extraordinare.
CAPITOLUL VII
Activitatea societății comerciale
ARTICOLUL 21
Finanțarea activității proprii

Pentru îndeplinirea obiectului de activitate și în conformitate
cu atribuțiile stabilite, Zirom — S.A. utilizează sursele de
finanțare constituite conform legii, credite bancare și alte surse
financiare.
ARTICOLUL 22
Exercițiul financiar

Exercițiul financiar începe la data de 1 ianuarie și se
încheie la data de 31 decembrie a fiecărui an. Primul exercițiu
financiar începe la data înmatriculării Zirom — S.A. în registrul
comerțului.
ARTICOLUL 23
Personalul

(1) Personalul de conducere și de execuție din cadrul
Zirom — S.A. este numit, angajat și concediat de directorul
general.
(2) Plata salariilor și a impozitelor aferente, a cotelor de
asigurări sociale, precum și a altor obligații față de bugetul de
stat se va face potrivit legii.
(3) Drepturile și obligațiile personalului Zirom — S.A. se
stabilesc prin regulamentul de organizare și funcționare,
contractul colectiv de muncă și prin reglementări proprii, în
condițiile legii.
(4) Drepturile de salarizare și celelalte drepturi de personal
se stabilesc prin contractul colectiv de muncă.
ARTICOLUL 24
Amortizarea mijloacelor fixe

Amortizarea activelor corporale și necorporale din
patrimoniul Zirom — S.A. se va calcula potrivit modului de
amortizare stabilit de consiliul de administrație în conformitate
cu prevederile legale.
ARTICOLUL 25
Evidența contabilă și situația anuală financiară

(1) Zirom — S.A. va ține evidența contabilă în lei, va
întocmi anual situațiile financiare, potrivit normelor
metodologice elaborate de Ministerul Finanțelor Publice.
(2) Situațiile financiare vor fi publicate în Monitorul Oficial
al României, Partea a IV-a, conform prevederilor legale.
ARTICOLUL 26
Calculul și repartizarea profitului

(1) Profitul Zirom — S.A. se stabilește pe baza situațiilor
financiare aprobate de adunarea generală a acționarilor.
Profitul impozabil se stabilește în condițiile legii.
(2) Profitul Zirom — S.A. rămas după plata impozitului pe
profit se va repartiza conform hotărârii adunării generale a
acționarilor și dispozițiilor legale în vigoare.
(3) Zirom — S.A. își constituie un fond de rezervă și alte
fonduri, în condițiile legii.

8

MONITORUL OFICIAL AL ROMÂNIEI, PARTEA I, Nr. 765/23.VIII.2005

(4) Plata dividendelor cuvenite acționarilor se face de către
Zirom — S.A., în condițiile legii, după aprobarea situațiilor
financiare de către adunarea generală a acționarilor.
(5) În cazul înregistrării de pierderi, adunarea generală a
acționarilor va analiza cauzele și va hotărî în consecință,
potrivit legii.
ARTICOLUL 27
Registrele

Zirom — S.A. va ține prin grija membrilor consiliului de
administrație și, respectiv, a cenzorilor, toate registrele
prevăzute de lege.
CAPITOLUL VIII
Asocierea, schimbarea formei juridice,
dizolvarea și lichidarea, litigii
ARTICOLUL 28
Asocierea

ARTICOLUL 30
Dizolvarea

(1) Dizolvarea Zirom — S.A. va avea loc în următoarele
situații:
a) imposibilitatea realizării obiectului său de activitate;
b) declararea nulității;
c) hotărârea adunării generale a acționarilor;
d) dacă activul net, determinat ca diferență între totalul
activelor și datoriilor societății, reprezintă mai puțin de
jumătate din valoarea capitalului social, dacă adunarea
generală extraordinară a acționarilor nu hotărăște reîntregirea
capitalului sau reducerea lui la valoarea rămasă;
e) deschiderea procedurii falimentului;
f) alte cauze prevăzute de lege sau de prezentul statut.
(2) Hotărârea de dizolvare a Zirom — S.A. trebuie să fie
înscrisă la oficiul registrului comerțului și publicată în Monitorul
Oficial al României, Partea a IV-a.
ARTICOLUL 31
Lichidarea

(1) Zirom — S.A. poate constitui, singură ori împreună cu
alte persoane juridice sau fizice române, alte societăți
comerciale sau alte persoane juridice, în condițiile prevăzute
de lege și de prezentul statut, cu aprobarea adunării generale
extraordinare a acționarilor.
(2) Zirom — S.A. poate încheia contracte de asociere cu
alte persoane juridice sau fizice, fără constituirea de noi
persoane juridice, dacă asocierea este destinată realizării
scopului și obiectului său de activitate, cu aprobarea adunării
generale a acționarilor.
(3) Condițiile de participare a Zirom — S.A. la constituirea
de noi persoane juridice sau în contracte de asociere se vor
stabili prin actele constitutive sau prin contractul de asociere,
care vor fi aprobate de adunarea generală a acționarilor.
ARTICOLUL 29
Schimbarea formei juridice

(1) Schimbarea formei juridice a Zirom — S.A. se va
putea face numai în temeiul hotărârii adunării generale
extrarodinare a acționarilor și cu îndeplinirea tuturor
formalităților prevăzute de lege și de prezentul statut.
(2) În perioada în care statul este unic acționar modificarea
formei juridice a Zirom — S.A. se va putea face numai cu
aprobarea Ministerului Economiei și Comerțului, prin
reprezentanții săi mandatați să reprezinte interesele acesteia,
în condițiile legii.

(1) Dizolvarea Zirom — S.A. are ca efect deschiderea
procedurii de lichidare, conform normelor legale.
(2) Lichidarea Zirom — S.A. și distribuția produsului net al
lichidării se fac în condițiile legii și cu respectarea procedurii
prevăzute de lege.
ARTICOLUL 32
Litigiile

(1) Litigiile de orice fel apărute între Zirom — S.A. și
persoane fizice sau juridice române ori străine sunt de
competența instanțelor judecătorești de drept comun.
(2) Litigiile născute din raporturile contractuale dintre Zirom —
S.A. și persoanele juridice române și străine pot fi soluționate
și prin arbitraj, potrivit legii.
CAPTOLUL X
Dispoziții finale
ARTICOLUL 33

Prevederile prezentului statut se pot modifica și completa
de adunarea generală extraordinară a acționarilor și se
completează cu dispozițiile legale referitoare la societățile
comerciale cu capital de stat, cu cele ale Legii nr. 31/1990
privind societățile comerciale, republicată, ale Codului
comercial și ale celorlalte reglementări legale în vigoare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 765/23.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047501]
ISSN 1453—4495

