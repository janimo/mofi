Anul 173 (XVII) — Nr. 1.079

PARTEA

I

Miercuri, 30 noiembrie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECRETE
1.122. — Decret privind conferirea Semnului onorific
În Serviciul Patriei unor maiștri militari și subofițeri
din Serviciul de Informații Externe...........................

127.

— Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea Ordinului președintelui
Autorității Naționale Sanitare Veterinare și pentru
Siguranța Alimentelor nr. 149/2004 pentru
aprobarea Programului acțiunilor de supraveghere,
prevenire și control al bolilor la animale, al celor
transmisibile de la animale la om, protecția
animalelor și protecția mediului, pentru anul 2005 ....

5–6

367.

— Ordin al președintelui Autorității Naționale
pentru Persoanele cu Handicap privind aprobarea
Criteriilor pe baza cărora se efectuează selecția
proiectelor în domeniul protecției, integrării și
incluziunii sociale a persoanelor cu handicap ........

7–8

1–2

HOTĂRÂRI ALE GUVERNULUI ROMÂNIEI
1.447. — Hotărâre privind darea în administrarea
Ministerului Justiției — Administrația Națională a
Penitenciarelor — Penitenciarul Gherla a unui
imobil proprietate publică a statului.........................
1.457. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2005 pentru construirea, reabilitarea și
consolidarea unor lăcașuri de cult, precum și
pentru sprijinirea activităților de asistență socială
organizate de cultele religioase ...............................

Pagina

2–3

´
3–5

Rectificări .............................................................................

8

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei
unor maiștri militari și subofițeri din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al
României, cu modificările ulterioare,
având în vedere propunerile directorului Serviciului de Informații Externe,
Președintele României d e c r e t e a z ă:
Art. 1. — Pe data de 1 decembrie 2005 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.079/30.XI.2005

Art. 2. — Pe data de 1 decembrie 2005 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 2.
Art. 3. — Pe data de 1 decembrie 2005 se conferă
Semnul onorific În Serviciul Patriei, pentru 25 de ani de

activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 3.
Art. 4. — Anexele nr. 1—3*) fac parte integrantă din
prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 21 noiembrie 2005.
Nr. 1.122.
*) Anexele nr. 1—3 se comunică instituțiilor interesate.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind darea în administrarea Ministerului Justiției — Administrația Națională a Penitenciarelor —
Penitenciarul Gherla a unui imobil proprietate publică a statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, precum și al art. 164 alin. (7)
din Ordonanța Guvernului nr. 92/2003 privind Codul de procedură fiscală, republicată, cu modificările și completările
ulterioare,
Guvernul României

adoptă prezenta hotărâre.

Art. 1. — Se aprobă darea în administrarea Ministerului
Justiției — Administrația Națională a Penitenciarelor —
Penitenciarul Gherla a unui imobil, proprietate publică a
statului, compus din clădire și terenul aferent, situat în
localitatea Gherla, Str. Abatorului nr. 1, județul Cluj, având

datele de identificare prevăzute în anexa care face parte
integrantă din prezenta hotărâre.
Art. 2. — Predarea-primirea imobilului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Maria Cristina Manda,
secretar de stat
p. Ministrul finanțelor publice,
Doina-Elena Dascălu,
secretar de stat
București, 17 noiembrie 2005.
Nr. 1.447.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.079/30.XI.2005

3
ANEXĂ

DATELE DE IDENTIFICARE

a imobilului (clădire și terenul aferent), proprietate publică a statului, care se dă în administrare Ministerului Justiției —
Administrația Națională a Penitenciarelor — Penitenciarul Gherla
Locul unde este
situat imobilul

Localitatea Gherla,
Str. Abatorului nr. 1,
județul Cluj

Persoana juridică de la care
se transmite imobilul

Statul român

Persoana juridică la care
se transmite imobilul

Statul român —
Ministerul Justiției —
Administrația Națională
a Penitenciarelor —
Penitenciarul Gherla

Caracteristicile tehnice ale imobilului

Suprafața terenului — 4.745 m2
Suprafața construită — 2.926 m2
— corp I — 774 m2
— corp II — 226 m2
— corp IIII — 34,29 m2
— corp IV — 28 m2
— anexe — 1.863,71 m2
Valoarea de inventar: 6.249.307.759 lei

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2005 pentru construirea, reabilitarea și consolidarea
unor lăcașuri de cult, precum și pentru sprijinirea activităților de asistență socială
organizate de cultele religioase
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 3 alin. (1) din Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând cultelor religioase recunoscute din România, aprobată cu
modificări și completări prin Legea nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor cu suma de 858 mii lei (RON) din
Fondul de rezervă bugetară la dispoziția Guvernului,
prevăzut în bugetul de stat pe anul 2005, la capitolul 59.01
îCultură, religie și acțiuni privind activitatea sportivă și de
tineret“, titlul 38 îTransferuri“, alineatul 40.61 îSusținerea
cultelor“, pentru unitățile de cult prevăzute în anexa*) care
face parte integrantă din prezenta hotărâre, în vederea
continuării lucrărilor de
construcție,
reabilitare și
consolidare de lăcașuri de cult, precum și pentru sprijinirea

activităților de asistență socială organizate de cultele
religioase.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2005.
Art. 3. — Ministerul Culturii și Cultelor și organele
abilitate de lege vor controla modul de utilizare, în
conformitate cu prevederile legale, a sumelor alocate
potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Doina-Elena Dascălu,
secretar de stat

București, 24 noiembrie 2005.
Nr. 1.457.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.079/30.XI.2005
ANEXĂ
LISTA

unităților de cult pentru care se alocă sume în vederea continuării lucrărilor de construcție, reabilitare și consolidare
de lăcașuri de cult, precum și pentru sprijinirea activităților de asistență socială

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.079/30.XI.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 149/2004 pentru aprobarea Programului acțiunilor
de supraveghere, prevenire și control al bolilor la animale, al celor transmisibile de la animale
la om, protecția animalelor și protecția mediului, pentru anul 2005
Văzând Referatul de aprobare nr. 36.019 din 24 noiembrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — În anexa la Ordinul președintelui Autorității
Naționale Sanitare Veterinare și pentru Siguranța
Alimentelor nr. 149/2004 pentru aprobarea Programului
acțiunilor de supraveghere, prevenire și control al bolilor la
animale, al celor transmisibile de la animale la om,
protecția animalelor și protecția mediului, pentru anul 2005,

publicat în Monitorul Oficial al României, Partea I, nr. 125
și nr. 125 bis din 9 februarie 2005, la secțiunea I îAcțiuni
de supraveghere sanitare veterinare obligatorii“, la punctul IIa
îAcțiuni de supraveghere sanitară veterinară a bolilor din
lista A a 0.1.E“, numărul curent 12*) se modifică și va
avea următorul cuprins:

*) Tabelul ce cuprinde nr. crt. 12 este reprodus în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.079/30.XI.2005

Art. II. — Prezentul ordin va fi publicat în Monitorul Oficial al României,

Partea I.

Președintele Autorității Naționale Sanitare Veterinare și pentru Siguranța Alimentelor,
Ion Agafiței
București, 25 noiembrie 2005.
Nr. 127.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.079/30.XI.2005

7

MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PERSOANELE CU HANDICAP

ORDIN
privind aprobarea Criteriilor pe baza cărora se efectuează selecția proiectelor
în domeniul protecției, integrării și incluziunii sociale a persoanelor cu handicap
Având în vedere prevederile art. 2 alin. (3) din Normele metodologice privind finanțarea proiectelor în domeniul
protecției speciale a persoanelor cu handicap și administrarea unităților finanțate în comun de Secretariatul de Stat pentru
Persoanele cu Handicap și organizațiile neguvernamentale ale persoanelor cu handicap sau care au ca obiect de
activitate protecția specială a persoanelor cu handicap, aprobate prin Hotărârea Guvernului nr. 696/2001,
în temeiul art. 5 alin. (4) din Ordonanța Guvernului nr. 14/2003 privind înființarea, organizarea și funcționarea
Autorității Naționale pentru Persoanele cu Handicap, aprobată cu modificări și completări prin Legea nr. 239/2003, cu
modificările și completările ulterioare,
președintele Autorității Naționale pentru Persoanele cu Handicap emite următorul ordin:
Art. 1. — Se aprobă Criteriile pe baza cărora se
efectuează selecția proiectelor în domeniul protecției,
integrării și incluziunii sociale a persoanelor cu handicap,
prevăzute în anexa care face parte integrantă din prezentul
ordin.
Art. 2. — Direcțiile de specialitate din cadrul Autorității
Naționale pentru Persoanele cu Handicap vor duce la
îndeplinire prevederile prezentului ordin.
Art. 3. — La data intrării în vigoare a prezentului ordin
se abrogă Ordinul președintelui Autorității Naționale pentru

Persoanele cu Handicap nr. 160/2004 privind stabilirea
Criteriilor pe baza cărora se efectuează selecția proiectelor
în domeniul protecției speciale a persoanelor cu handicap,
publicat în Monitorul Oficial al României, Partea I, nr. 1.008
din 2 noiembrie 2004.
Art. 4. — Obiectivele și măsurile prioritare fiecărui an
vor fi precizate în Ghidul solicitantului, corespunzător anului
la care se referă.
Art. 5. — Prezentul ordin va fi publicat în Monitorul
Oficial al României, Partea I.

Președintele Autorității Naționale pentru Persoanele cu Handicap,
Silviu George Didilescu
București, 28 noiembrie 2005.
Nr. 367.
ANEXĂ

CRITERII
pe baza cărora se efectuează selecția proiectelor în domeniul protecției, integrării și incluziunii sociale
a persoanelor cu handicap
CAPITOLUL I
Criterii de eligibilitate pentru proiecte
Autoritatea Națională pentru Persoanele cu Handicap
(ANPH) finanțează proiecte în domeniul protecției, integrării
și incluziunii sociale a persoanelor cu handicap, proiecte
care se încadrează în următoarele programe:
A. Programul de creștere a capacității instituționale și
administrative
Activități eligibile:

1. actualizarea permanentă a cadrului legislativ național
referitor la persoanele cu handicap, în concordanță cu
legislația europeană și internațională;
2. crearea condițiilor și instrumentelor necesare
dezvoltării serviciilor alternative de tip familial;
3. desfășurarea de campanii de conștientizare și/sau
sensibilizare a opiniei publice pentru a susține receptivitatea
față de drepturile persoanelor cu handicap;
4. evaluarea rezultatelor implementării standardelor de
calitate pentru serviciile sociale specializate pentru
persoanele cu handicap; corelarea permanentă a
prevederilor standardelor de calitate specifice cu cele
generale;
5. monitorizarea și evaluarea accesibilizării mediului fizic,
informațional și comunicațional, a transportului și locuințelor
persoanelor cu handicap în funcție de nevoile acestora;
6. crearea de servicii alternative rezidențiale de tip
familial — locuințe protejate.

B. Programul de creștere a gradului de ocupare a forței de
muncă pentru persoanele cu hadicap
Activități eligibile:

1. crearea și dezvoltarea unor module și centre de
instruire, formare și perfecționare profesională a persoanelor
cu handicap;
2. dezvoltarea serviciilor de încadrare în muncă a
persoanelor cu handicap (unitate protejată, atelier protejat,
loc de muncă protejat);
3. dezvoltarea serviciilor de sprijin în vederea angajării
persoanei cu handicap pe piața liberă a muncii și a
serviciilor de sprijin la locul de muncă al persoanei cu
handicap.
C. Programul de suport familial
Activități eligibile:

1. dezvoltarea serviciilor sociale la nivel comunitar de tip
centre de zi, locuințe protejate, centre de tip respiro/centre
de criză, servicii la domiciliu și altele, corespunzătoare
nevoilor individuale ale persoanelor cu handicap;
2. înființarea și susținerea de centre de servicii de
recuperare neuromotorie și locomotorie (de tip ambulatoriu);
3. dezvoltarea de servicii de prevenire și intervenție în
caz de vagabondaj, cerșetorie, abuz sau exploatare a
persoanelor cu handicap;
4. dezvoltarea unui sistem de instruire și calificare a
asistenților personali ai persoanelor cu handicap grav.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.079/30.XI.2005
CAPITOLUL II
Criterii de eligibilitate pentru aplicanți

CAPITOLUL III
Finanțare

II.1. Sunt eligibili pentru finanțare următorii aplicanți:
— organizații neguvernamentale — ONG (asociații,
fundații, federații) cu activitate în domeniul protecției
persoanelor cu handicap;
— ANPH, în nume propriu, pentru proiecte proprii.
II.2. Criterii generale de eligibilitate
Persoanele juridice prevăzute la pct. II.1, care solicită
finanțare pentru proiecte, trebuie să îndeplinească
următoarele criterii de eligibilitate:
a) să fie persoane juridice române de drept public sau
privat, constituite potrivit legii;
b) să desfășoare activități în domeniul protecției
persoanelor cu handicap;
c) să dispună de resurse materiale și umane necesare
derulării proiectelor pe care le propun;
d) să fie responsabile direct pentru pregătirea și
managementul proiectului, nu să acționeze ca intermediar;
e) să aibă deschis un cont bancar special pentru
finanțarea provenită din bugetul de stat pentru proiect;
f) să nu aibă conturile bancare blocate în urma unei
hotărâri judecătorești;
g) să nu se facă vinovate de declarații inexacte, cu reacredință, cu privire la informațiile solicitate în vederea
selectării și finanțării proiectelor;
h) să nu fi încălcat prevederile unui contract de
finanțare pentru proiect, încheiat anterior;
i) să păstreze destinația fondurilor alocate timp de 3 ani
de la terminarea proiectului;
j) să păstreze destinația fondurilor alocate timp de 10 ani
de la terminarea proiectului în cazul construcțiilor sau al
achizițiilor de terenuri;
k) partenerii aplicantului trebuie să respecte prevederile
lit. a), f), g) și h).

III.1. Bugetul alocat de ANPH pentru finanțarea de
proiecte este valoarea creditului bugetar alocat cu această
destinație prin bugetul de stat.
III.2. Finanțarea proiectelor aprobate se realizează în
baza unui contract de finanțare încheiat între ANPH și
aplicant.
III.3. Condiții financiare
1. ANPH va finanța proiectele selectate, după cum
urmează:
a) maximum 80% din bugetul total al proiectului pentru
proiectele depuse de ONG;
b) 100% pentru proiectele proprii și ale unităților
subordonate acesteia.
2. Contribuția minimă a aplicantului la realizarea
proiectului este de 20% din bugetul total al proiectului și
poate fi parțial sau integral în natură. În cazul în care
aplicantul are parteneri în proiect, contribuția aplicantului nu
poate fi mai mică de 10% din bugetul total al proiectului.
3. Existența unor surse de finanțare, altele decât cele
ale ANPH și ale aplicantului, îl obligă pe aplicant la
menționarea explicită a acestora, a destinației fondurilor și
a cuantumului resurselor atrase.
III.4. Derularea finanțării se face în tranșe de 30%, 60%
și 10% din valoarea finanțată de ANPH. Plata finală
de 10% se face după îndeplinirea de către beneficiarul
finanțării a tuturor obiectivelor prevăzute în proiect,
prezentarea raportului final de activitate, a raportului
financiar final, dovada folosirii aportului angajat prin
contractul de finanțare și finalizarea procesului de
monitorizare de către ANPH, potrivit prevederilor legale.
III.5. Fondurile obținute prin finanțare se vor utiliza cu
respectarea legislației române în vigoare privind achizițiile
publice.

´
RECTIFICĂRI
În anexa la Hotărârea Camerei Auditorilor Financiari din România nr. 52/2005 privind modificarea și
completarea Regulamentului de organizare și funcționare a Camerei Auditorilor Financiari din România,
publicată în Monitorul Oficial al României, Partea I, nr. 901 din 7 octombrie 2005, se face următoarea
rectificare (care nu aparține Redacției îMonitorul Oficial“, Partea I):
— la pct. 7, cu referire la art. 56 alin. (2) lit. A, în loc de: îa)... și/sau să aibă o vechime în activitatea
financiar-contabilă de minimum 4 ani sau să aibă calitatea de expert contabil...“ se va citi: îa) ... și au o vechime în
activitatea financiar-contabilă de minimum 4 ani sau au calitatea de expert contabil...“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.079/30.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064911]
ISSN 1453—4495

PDF compression, OCR, web-optimization with CVISION's PdfCompressor

