Anul 173 (XVII) — Nr. 872

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 28 septembrie 2005

SUMAR

Nr.

Pagina
HOTĂRÂRI ALE CAMEREI DEPUTAȚILOR

29.

— Hotărâre privind modificarea Hotărârii Camerei
Deputaților nr. 42/2004 pentru aprobarea
componenței nominale a comisiilor permanente ale
Camerei Deputaților .................................................

1–2

DECIZII ALE CURȚII CONSTITUȚIONALE

2–4

Decizia nr. 423 din 13 septembrie 2005 referitoare la
excepția de neconstituționalitate a dispozițiilor
art. 192 alin. 1 din Codul penal..............................

4–5

ALE

Pagina

Decizia nr. 448 din 15 septembrie 2005 referitoare la
excepția de neconstituționalitate a dispozițiilor
art. 16 alin. (1) și ale art. 276 alin. (1) lit. e) din
Legea nr. 53/2003 — Codul muncii ......................

5–7

HOTĂRÂRI ALE GUVERNULUI ROMÂNIEI

Decizia nr. 422 din 13 septembrie 2005 referitoare la
excepția de neconstituționalitate a prevederilor
art. 11 din Ordonanța Guvernului nr. 26/2000 cu
privire la asociații și fundații ...................................

HOTĂRÂRI

Nr.

1.109. — Hotărâre privind aprobarea numărului de
autoturisme și a consumului de carburanți pentru
activitățile specifice desfășurate de Autoritatea
Națională pentru Turism prin reprezentanțele de
promovare turistică cu sediul în țară ......................

CAMEREI

8

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind modificarea Hotărârii Camerei Deputaților nr. 42/2004 pentru aprobarea componenței
nominale a comisiilor permanente ale Camerei Deputaților
În temeiul art. 38, 41 și 59 din Regulamentul Camerei Deputaților, republicat, cu modificările și completările ulterioare,
Camera Deputaților adoptă prezenta hotărâre.
Articol unic. — Hotărârea Camerei Deputaților
nr. 42/2004 pentru aprobarea componenței nominale a
comisiilor permanente ale Camerei Deputaților, publicată

în Monitorul Oficial al României, Partea I, nr. 1.258
din 27 decembrie 2004, cu modificările ulterioare,
se modifică în sensul că domnul deputat Ștefan Buciuta,

2

MONITORUL OFICIAL AL ROMÂNIEI, PARTEA I, Nr. 872/28.IX.2005

aparținând Grupului parlamentar al minorităților
naționale, este desemnat în calitate de membru al

Comisiei pentru drepturile omului, culte și problemele
minorităților naționale.

Această hotărâre a fost adoptată de Camera Deputaților în ședința din 26 septembrie 2005, cu respectarea prevederilor
art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

DAN RADU RUȘANU
București, 26 septembrie 2005.
Nr. 29.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 422
din 13 septembrie 2005

referitoare la excepția de neconstituționalitate a prevederilor art. 11 din Ordonanța Guvernului
nr. 26/2000 cu privire la asociații și fundații
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 11 din Ordonanța Guvernului nr. 26/2000
cu privire la asociații și fundații, excepție ridicată de
Asociația Chinologică a Municipiului București cu sediul în
str. Popa Tatu nr. 61 în Dosarul nr. 1.942/2004 al
Tribunalului București — Secția a IV-a civilă.
La apelul nominal răspund autorul excepției, prin
consilier juridic, domnul Lucian Bagia, precum și partea
Asociația Chinologică a Municipiului București cu sediul în
str. Sălăjeni nr. 25, prin avocat, domnul Adrian Ibraim.
Cauza aflându-se în stare de judecată, Curtea acordă
cuvântul părților. Reprezentantul autorului excepției arată
că, față de modificarea prin Legea nr. 219/2005 a art. 336
din Codul de procedură civilă, excepția de neconstituționalitate
invocată a rămas fără obiect, întrucât a fost înlăturată
neconstituționalitatea normei juridice criticate. De asemenea,
reprezentantul Asociației Chinologice a Municipiului
București cu sediul în str. Sălăjeni nr. 25 solicită
respingerea excepției de neconstituționalitate ca
neîntemeiată. Precizează, însă, că modificarea la care a
făcut referire autorul excepției nu afectează obiectul
acesteia, art. 11 din Ordonanța Guvernului nr. 26/2000
instituind o procedură specială, referitoare la soluționarea
recursurilor declarate împotriva încheierilor de admitere sau
de respingere a cererilor de înscriere a asociațiilor în
Registrul asociațiilor și fundațiilor.
Reprezentantul Ministerului Public pune concluzii de
respingere
ca
neîntemeiată
a
excepției
de
neconstituționalitate. Consideră că textul criticat nu
restrânge accesul liber la justiție, întrucât persoanele

interesate au posibilitatea de a sesiza instanța de judecată,
în condițiile legii generale.
C U R T E A,

având în vedere actele și lucrările dosarului, constată
următoarele:
Prin Încheierea din 4 februarie 2005, pronunțată în
Dosarul nr. 1.942/2004, Tribunalul București — Secția a
IV-a civilă a sesizat Curtea Constituțională cu excepția de
neconstituționalitate a prevederilor art. 11 din Ordonanța
Guvernului nr. 26/2000 cu privire la asociații și fundații.
Excepția de neconstituționalitate a fost ridicată de
Asociația Chinologică a Municipiului București cu sediul în
str. Popa Tatu nr. 61 într-o cauză civilă având ca obiect
soluționarea recursului declarat împotriva unei încheieri a
Judecătoriei Sectorului 1 București, prin care s-a admis
cererea de acordare a personalității juridice și de înscriere
în Registrul asociațiilor și fundațiilor a Asociației
Chinologice a Municipiului București cu sediul în
str. Sălăjeni nr. 25.
În motivarea excepției de neconstituționalitate autorul
acesteia consideră că prevederile art. 11 din Ordonanța
Guvernului nr. 26/2000 contravin dispozițiilor art. 21 alin. (1)
și (2) din Constituție, întrucât recursul, calea unică de atac
împotriva încheierii de admitere a cererii de înscriere a
unei asociații sau fundații, nu poate fi formulat de alte părți
decât cele care au fost citate la dezlegarea pricinii.
Precizează că în materia asociațiilor și fundațiilor nu își
găsește aplicare art. 336 din Codul de procedură civilă,
care reprezintă legea generală. Conform acestui articol,
calea de atac împotriva hotărârilor pronunțate în materii
necontencioase este apelul, care poate fi introdus de orice
persoană interesată, chiar dacă nu a fost citată la
soluționarea cererii. În continuare, apreciază că textul de
lege criticat încalcă dreptul de liber acces la justiție al
părților pentru apărarea drepturilor și intereselor lor legitime,
deoarece, spre deosebire de dispozițiile de drept comun
aplicabile apelului, cuprinse în art. 336 alin. (4) din Codul
de procedură civilă sau de dispozițiile speciale din vechea
reglementare, respectiv art. 90 alin. (4) din Legea
nr. 21/1924, art. 11 din Ordonanța Guvernului nr. 26/2000
nu precizează în mod expres posibilitatea formulării

MONITORUL OFICIAL AL ROMÂNIEI, PARTEA I, Nr. 872/28.IX.2005
recursului de către orice persoană interesată, inclusiv de
cele care nu au fost citate la soluționarea cererii.
Tribunalul București — Secția a IV-a civilă apreciază că
excepția de neconstituționalitate este întemeiată, textul de
lege criticat îngrădind posibilitatea persoanei interesate de
a ataca în justiție încheierile de admitere sau de
respingere a cererii de înscriere a unei asociații sau
fundații. În acest sens, arată că, în conformitate cu
prevederile art. 336 din Codul de procedură civilă, terțul
interesat poate exercita calea de atac a recursului, cu
condiția declarării, în prealabil, a apelului. Or, art. 11 din
Ordonanța Guvernului nr. 26/2000 îsuprimă calea de atac
a apelului și nu prevede în mod expres posibilitatea terțului
de a declara recurs“. De aceea, apreciază că îterțul
interesat nu mai are la îndemână nici o cale de atac“
împotriva încheierilor de admitere sau de respingere a
cererilor de înscriere a asociațiilor sau fundațiilor.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Arată că derogarea de la principiul
dublului grad de jurisdicție, instituită prin Ordonanța
Guvernului nr. 26/2000, nu reprezintă o încălcare a art. 21
din Constituție, întrucât îeste destinată să asigure, în primul
rând, celeritatea soluționării cauzei, scurtând durata și
evitând, astfel, tergiversarea cauzei prin reluarea ciclului
procesual“. De asemenea, precizează că îderogarea de la
procedura de drept comun nu este unică în legislație“. În
acest sens, menționează, cu titlu de exemplu, încheierea
prin care se decide, în procedură necontencioasă, asupra
cererii de sechestru asigurător, care este supusă numai
recursului. În susținerea constituționalității textului de lege
criticat, Guvernul invocă jurisprudența Curții Constituționale,
prin care s-a statuat că accesul liber la justiție nu
presupune în toate cazurile accesul la toate structurile
judecătorești și la toate căile de atac prevăzute de lege,
deoarece competența și căile de atac sunt stabilite exclusiv
de legiuitor, care poate institui reguli deosebite, în
considerarea unor situații diferite. În final, apreciază că
orice persoană fizică sau juridică are posibilitatea de a se
adresa instanței de judecată, potrivit dreptului comun, în
cazul în care se consideră vătămată în drepturile sale
recunoscute de lege.
Avocatul Poporului apreciază că excepția de
neconstituționalitate este neîntemeiată. În acest sens,
afirmă că îaccesul liber la justiție are ca semnificație faptul
că legiuitorul nu poate exclude de la exercițiul drepturilor
procesuale pe care le-a instituit nici o categorie sau grup
social“. De asemenea, arată că accesul liber la justiție
presupune accesul la mijloacele procedurale prin care se
înfăptuiește justiția. În continuare, precizează că îlegiuitorul
poate institui, în considerarea unor situații deosebite, reguli
speciale de procedură, ca și modalități de exercitare a
drepturilor procedurale, principiul liberului acces la justiție
presupunând posibilitatea neîngrădită a celor interesați de
a utiliza aceste proceduri, în formele și în modalitățile
instituite de lege“. Mai arată că din prevederile art. 126
alin. (2) și ale art. 129 din Constituție rezultă că este de
competența exclusivă a legiuitorului stabilirea regulilor de
desfășurare a procesului în fața instanțelor judecătorești.
Președinții celor două Camere ale Parlamentului nu au
comunicat punctele lor de vedere.

3

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 11 din Ordonanța Guvernului nr. 26/2000 cu privire la
asociații și fundații, publicată în Monitorul Oficial al
României, Partea I, nr. 39 din 31 ianuarie 2000, aprobată
prin Legea nr. 246/2005, publicată în Monitorul Oficial al
României, Partea I, nr. 656 din 25 iulie 2005. Acesta are
următorul cuprins:
— Art. 11: î(1) Încheierile de admitere sau de respingere a
cererii de înscriere sunt supuse numai recursului.
(2) În cazul în care procurorul nu a participat la soluționarea
cererii, parchetului de pe lângă instanța sesizată i se vor
comunica și copii de pe actul constitutiv și de pe statutul
asociației, împreună cu încheierea de admitere ori de
respingere a cererii de înscriere, după caz.
(3) Termenul de recurs este de 5 zile și curge de la data
pronunțării, pentru cei care au fost prezenți, și de la data
comunicării, pentru cei care au lipsit.
(4) Recursul se soluționează cu citarea părților, în camera
de consiliu, de urgență și cu precădere. Dispozițiile art. 10
alin. (3) cu privire la pronunțarea și redactarea hotărârii se
aplică în mod corespunzător.“
În opinia autorului excepției de neconstituționalitate
textul de lege criticat contravine dispozițiilor art. 21 alin. (1)
și (2) din Constituție, al căror conținut este următorul:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
observă că autorul excepției critică prevederile art. 11 din
Ordonanța Guvernului nr. 26/2000, întrucât nu oferă terților
interesați posibilitatea de a ataca încheierile pronunțate de
instanțele judecătorești cu privire la cererile de înscriere a
asociațiilor în Registrul asociațiilor și fundațiilor. Sub acest
aspect, consideră că textul criticat îngrădește dreptul de
liber acces la justiție, statuat de art. 21 alin. (1) și (2) din
Constituție.
Textul de lege ce formează obiectul excepției de
neconstituționalitate instituie o procedură specială,
derogatorie de la prevederile dreptului comun în materie
necontencioasă, procedură ce se justifică prin necesitatea
soluționării cu celeritate a acestui tip de cereri. În Decizia
Plenului nr. 1 din 8 februarie 1994, Curtea Constituțională
a statuat că înu este contrară principiului liberului acces la
justiție instituirea unor reguli speciale, inclusiv în ce
privește căile de atac, cât timp ele asigură egalitatea
juridică a cetățenilor în utilizarea lor“. Din această
perspectivă, nu poate fi reținută critica autorului excepției,
întrucât terții interesați, persoane fizice sau juridice, își pot
valorifica pe deplin dreptul constituțional de acces liber la
justiție. Astfel, nimic nu împiedică persoana care consideră
că prin dobândirea personalității juridice de către o
asociație i-au fost vătămate drepturile sau interesele sale
legitime să sesizeze instanțele judecătorești în condițiile

4

MONITORUL OFICIAL AL ROMÂNIEI, PARTEA I, Nr. 872/28.IX.2005

prevăzute de legea generală, și anume cele ale art. 336
din Codul de procedură civilă, astfel cum a fost modificat
prin pct. 59 din Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă.
Potrivit textului modificat, încheierea prin care se

încuviințează cererea este supusă recursului, care î[...]
poate fi făcut de orice persoană interesată, chiar dacă nu a fost
citată la dezlegarea pricinii“. Modificarea este chiar în sensul
susținerilor autorului excepției, astfel că și sub acest
aspect critica de neconstituționalitate este neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 11 din Ordonanța Guvernului nr. 26/2000 cu privire
la asociații și fundații, excepție ridicată de Asociația Chinologică a Municipiului București cu sediul în str. Popa Tatu
nr. 61 în Dosarul nr. 1.942/2004 al Tribunalului București — Secția a IV-a civilă.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 423
din 13 septembrie 2005

referitoare la excepția de neconstituționalitate a dispozițiilor art. 192 alin. 1 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 192 din Codul penal, excepție ridicată de
Ștefan Ionescu în Dosarul nr. 10.798/2004 al Judecătoriei
Sectorului 1 București.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, se dă cuvântul
reprezentantului Ministerului Public, care pune concluzii de
respingere a excepției ca fiind inadmisibilă, întrucât
apreciază că în realitate autorul excepției solicită ca pe
calea admiterii excepției să fie eliminată sintagma îfără
drept“ din cuprinsul art. 192 din Codul penal, ceea ce
excede atribuțiilor Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 2 martie 2005, pronunțată în Dosarul
nr. 10.798/2004, Judecătoria Sectorului 1 București a
sesizat Curtea Constituțională cu excepția de

neconstituționalitate a dispozițiilor art. 192 din Codul
penal, excepție ridicată de inculpatul Ștefan Ionescu.
În motivarea excepției de neconstituționalitate se
susține că textul de lege criticat încalcă dispozițiile
constituționale ale art. 44, deoarece îar trebui menționat și
explicitat ce privește mențiunea «fără drept». În speță, s-a
încălcat limita dintre două proprietăți, peretele fiind pus
perpendicular pe stradă, iar dreptul de întreținere și
conservare nu se poate face decât de pe terenul părții
vătămate“.
Judecătoria Sectorului 1 București apreciază că
art. 192 din Codul penal respectă principiul constituțional al
garantării dreptului de proprietate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens, arată că prevederile
art. 192 din Codul penal respectă principiul constituțional al
garantării dreptului de proprietate privată, reglementat în
art. 44 din Constituție, iar o eliminare a sintagmei îfără
drept“ din cuprinsul acestui articol ar lăsa loc arbitrariului și
violării dreptului de proprietate după bunul plac al
făptuitorului, care ar putea pretinde că ar avea anumite
interese în pătrunderea fără drept în domiciliul unei
persoane.

5

MONITORUL OFICIAL AL ROMÂNIEI, PARTEA I, Nr. 872/28.IX.2005
Avocatul Poporului consideră, de asemenea, că
dispozițiile art. 192 alin. 2 și 3 din Codul penal sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
În legătură cu obiectul excepției de neconstituționalitate
ridicate se constată că, deși sunt criticate dispozițiile
art. 192 din Codul penal în întregul lor, din motivarea
excepției rezultă că această critică vizează doar prevederile
alin. 1. Așadar, Curtea urmează să se pronunțe
numai asupra constituționalității dispozițiilor art. 192 alin. 1
din Codul penal (Violarea de domiciliu), al căror conținut
este următorul: îPătrunderea fără drept, în orice mod, într-o
locuință, încăpere, dependință sau loc împrejmuit ținând de
acestea, fără consimțământul persoanei care le folosește, sau
refuzul de a le părăsi la cererea acesteia, se pedepsește cu
închisoare de la 6 luni la 4 ani.“
În opinia autorului excepției, aceste prevederi legale
încalcă dispozițiile art. 44 din Constituție, referitoare la
dreptul de proprietate privată. De asemenea, autorul

excepției solicită explicitarea sintagmei îfără drept“ din
cuprinsul normei juridice criticate.
Examinând excepția de neconstituționalitate, Curtea
constată că aceste critici nu pot fi reținute. Elementul
material al faptei prevăzute în alin. 1 teza întâi din art. 192
din Codul penal constă în acțiunea de pătrundere în
domiciliul unei persoane. Pătrunderea în domiciliu poate fi
săvârșită în orice mod, prin această expresie indicându-se
că oricare ar fi procedeul întrebuințat și oricum s-ar
manifesta acțiunea făptuitorului, aceasta va constitui
elementul material al faptei, dacă a avut ca rezultat
pătrunderea într-un domiciliu străin. O cerință esențială pe
care trebuie să o îndeplinească acțiunea făptuitorului pentru
a întregi latura obiectivă a infracțiunii este ca acțiunea să
fie săvârșită îfără drept“. Dacă cel care pătrunde în
domiciliul unei persoane acționează în temeiul unui drept,
nu va fi realizat elementul material, chiar dacă persoana în
drept să folosească locuința s-ar opune (de exemplu,
pătrunderea unei persoane împuternicite să efectueze o
percheziție domiciliară).
Totodată, se observă că prevederile art. 192 alin. 1 din
Codul penal reglementează una dintre infracțiunile contra
libertății persoanei (iar nu contra patrimoniului, cum se
susține în motivarea excepției), și anume varianta simplă a
infracțiunii de violare de domiciliu, pentru care acțiunea penală
se pune în mișcare la plângerea prealabilă a persoanei
vătămate. Aceste dispoziții nu sunt contrare prevederilor
constituționale ale art. 44, deoarece textul incriminează,
indiferent de titular și de forma de proprietate sau posesie
legală, pătrunderea fără drept, în orice mod, într-o locuință,
încăpere, dependință sau loc împrejmuit ținând de acestea,
fără consimțământul persoanei care le folosește, sau
refuzul de a le părăsi la cererea acesteia, nefiind încălcat
principiul constituțional al garantării dreptului de proprietate.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 192 alin. 1 din Codul penal, excepție ridicată de
Ștefan Ionescu în Dosarul nr. 10.798/2004 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu
CURTEA CONSTITUȚIONALĂ

D E C I Z I A Nr. 448
din 15 septembrie 2005

referitoare la excepția de neconstituționalitate a dispozițiilor art. 16 alin. (1) și ale art. 276 alin. (1) lit. e)
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor

—
—
—
—
—

președinte
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—

judecător
judecător
judecător
procuror
magistrat-asistent

6

MONITORUL OFICIAL AL ROMÂNIEI, PARTEA I, Nr. 872/28.IX.2005

Pe rol se află soluționarea excepției de neconstituționalitate a
prevederilor art. 16 alin. (1) și ale art. 276 alin. (1) lit. d) din
Legea nr. 53/2003 — Codul muncii, excepție ridicată de
Societatea Comercială îMegastar Selena Com“ — S.R.L.
din Dej în Dosarul nr. 825/2005 al Judecătoriei Dej.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată, întrucât
dispozițiile de lege criticate nu contravin prevederilor art. 41
și art. 135 alin. (2) lit. a) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2005, pronunțată în Dosarul
nr. 825/2005, Judecătoria Dej a sesizat Curtea Constituțională
cu excepția de neconstituționalitate a dispozițiilor art. 16
alin. (1) și ale art. 276 alin. (1) lit. d) din Legea nr. 53/2003 —
Codul muncii, excepție ridicată de Societatea Comercială
îMegastar Selena Com“ — S.R.L. din Dej într-o cauză ce
are ca obiect plângerea împotriva procesului-verbal de
constatare și sancționare a contravenției.
În motivarea excepției de neconstituționalitate autorul
acesteia susține că dispozițiile art. 16 alin. (1) și ale art. 276
alin. (1) lit. d) din Codul muncii contravin prevederilor
art. 41 și ale art. 135 alin. (2) lit. a) din Constituție, deoarece
instituie pentru angajator obligativitatea încheierii
contractului individual de muncă în formă scrisă.
Apreciază că se îngrădește dreptul la muncă al
cetățenilor, se creează disconfort și o serie de dificultăți
angajatorului, pus în situația să încheie contractul de
muncă în prima zi în care salariatul se prezintă la muncă.
Judecătoria Dej apreciază că excepția ridicată este
neîntemeiată, întrucât reglementările legale criticate înu
sunt menite să îngrădească dreptul la muncă al angajaților,
ci, din contră, ele sunt de natură să-i protejeze de
abuzurile la care pot fi supuși din partea angajatorului în
situația în care se preferă folosirea lor la muncă fără forme
legale“.
Consideră că dispozițiile de lege criticate nu au nici o
legătură cu prevederile art. 135 alin. (2) lit. a) din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
a dispozițiilor art. 16 alin. (1) și ale art. 276 alin. (1) lit. d) din
Codul muncii este neîntemeiată. În acest sens arată că
prevederile de lege criticate constituie o măsură de
protecție a salariaților, prin care se concretizează
dispozițiile art. 41 din Constituție, prin asigurarea exercițiului
neîngrădit al drepturilor și intereselor legitime ale
salariaților, în vederea evitării eventualelor abuzuri din
partea angajatorilor.
Apreciază că textele de lege criticate nu conțin
prevederi care să afecteze obligația statului de a asigura
libertatea comerțului, protecția concurenței loiale, precum și
crearea cadrului favorabil pentru valorificarea tuturor
factorilor de producție, dispozițiile art. 135 alin. (2) lit. a)
din Constituție neavând de altfel incidență în cauză.

Avocatul Poporului apreciază că dispozițiile art. 16
alin. (1) și ale art. 276 alin. (1) lit. d) din Codul muncii nu
conțin prevederi contrare dreptului la muncă și la protecția
socială a muncii.
Arată că, în scopul eliminării oricăror discriminări la
angajare și al asigurării stabilității raporturilor de muncă,
în Codul muncii sunt prevăzute numeroase garanții menite
să împiedice comportamentul abuziv al angajatorilor, printre
care îfoarte importantă este stricta reglementare a
condițiilor de încheiere a contractului individual de muncă“.
Invocă în acest sens jurisprudența Curții Constituționale,
respectiv Decizia nr. 379/2004.
Consideră că raportarea dispozițiilor de lege criticate la
prevederile art. 135 alin. (2) lit. a) din Constituție nu are
incidență în cauză.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 16 alin. (1) și ale art. 276 alin. (1) lit. d) din
Legea nr. 53/2003 — Codul muncii, publicată în Monitorul
Oficial al României, Partea I, nr. 72 din 5 februarie 2003,
având următorul cuprins:
— Art. 16 alin. (1): îContractul individual de muncă se
încheie în baza consimțământului părților, în formă scrisă, în
limba română. Obligația de încheiere a contractului individual
de muncă în formă scrisă revine angajatorului.“;
— Art. 276 alin. (1) lit. d): î(1) Constituie contravenție și
se sancționează astfel următoarele fapte: [...]
d) primirea la muncă a unei persoane pentru care nu a fost
întocmit contract individual de muncă ori stipularea în
contractul individual de muncă a unor clauze contrare
dispozițiilor legale, cu amendă de la 20.000.000 lei la
50.000.000 lei.“
Ulterior sesizării Curții Constituționale cu excepția de
neconstituționalitate, Legea nr. 53/2003 a fost modificată
prin Ordonanța de urgență a Guvernului nr. 65/2005,
publicată în Monitorul Oficial al României, Partea I, nr. 576
din 5 iulie 2005, prilej cu care textul art. 16 alin. (1) a fost
completat, în timp ce dispozițiile art. 276 alin. (1) lit. d) au
fost preluate cu un conținut asemănător în cuprinsul
art. 276 alin. (1) lit. e). Astfel, textele de lege criticate au
următorul cuprins:
— Art. 16 alin. (1): îContractul individual de muncă se
încheie în baza consimțământului părților, în formă scrisă, în
limba română. Obligația de încheiere a contractului individual
de muncă în formă scrisă revine angajatorului. Angajatorul
persoană juridică, persoana fizică autorizată să desfășoare o
activitate independentă, precum și asociația familială au
obligația de a încheia, în formă scrisă, contractul individual de
muncă anterior începerii raporturilor de muncă.“;

MONITORUL OFICIAL AL ROMÂNIEI, PARTEA I, Nr. 872/28.IX.2005
— Art. 276 alin. (1) lit. e): î(1) Constituie contravenție și
se sancționează astfel următoarele fapte: [...]
e) primirea la muncă a persoanelor fără încheierea unui
contract individual de muncă potrivit art. 16 alin. (1), cu
amendă de la 15.000.000 lei la 20.000.000 lei pentru fiecare
persoană identificată, fără a depăși valoarea cumulată de
1 miliard lei“.
Curtea Constituțională urmează să se pronunțe asupra
constituționalității acestor dispoziții legale, în noua
redactare, întrucât soluția legislativă este aceeași cu cea
anterioară modificării.
Autorul excepției susține că dispozițiile legale criticate
încalcă prevederile art. 41 și ale art. 135 alin. (2) lit. a) din
Constituție, care au următorul conținut:
— Art. 41: î(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim
brut pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin lege.
(3) Durata normală a zilei de lucru este, în medie, de cel
mult 8 ore.
(4) La muncă egală, femeile au salariu egal cu bărbații.
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție“.
Examinând excepția de neconstituționalitate, Curtea
Constituțională constată că aceasta este neîntemeiată și, în
consecință, urmează a fi respinsă pentru următoarele
considerente:
Desfășurarea raporturilor juridice de muncă se
efectuează în condiții anume reglementate, în deplină

7

cunoștință a drepturilor și îndatoririlor părților. Siguranța și
stabilitatea acestor raporturi prezintă interes general pentru
întreaga societate și interes particular atât pentru angajatori,
cât și pentru salariați. Un rol deosebit de important pentru
asigurarea acestor cerințe îl reprezintă contractul individual
de muncă.
Contractul individual de muncă este convenția prin care
se materializează voința angajatorului și a viitorului salariat
de a intra într-un raport juridic de muncă. În această
convenție, negociată și liber consimțită, sunt prevăzute, în
limitele stabilite de legislație și de contractele colective de
muncă, toate elementele necesare pentru cunoașterea
condițiilor de desfășurare și de încetare a raportului de
muncă, drepturile, obligațiile și răspunderile ambelor părți.
Întrucât contractul individual de muncă reprezintă cea
mai concludentă dovadă a ceea ce au convenit părțile,
documentul pe baza căruia se poate verifica în ce măsură
și-a îndeplinit obligațiile oricare dintre părți, ce drepturi
poate revendica și ce răspunderi are, chiar și în cadrul
soluționării unor eventuale litigii, încheierea lui, chiar înainte
de începerea raportului de muncă și în formă scrisă, este
în interesul ambelor părți.
Răspunderea pentru încheierea contractului individual de
muncă revine, în mod firesc, angajatorului. Existența
contractului previne comportamentul abuziv al angajatorului,
dar și atitudinea incorectă a salariatului în îndeplinirea
sarcinilor pentru care s-a angajat. Încadrarea în muncă
doar cu forme legale, pe baza unor contracte individuale
de muncă, asigură și cunoașterea și exercitarea obligațiilor
legale ce le revin celor care folosesc forță de muncă
salariată.
Prevederea obligației încheierii contractului individual de
muncă, în formă scrisă, precum și sancționarea
neîndeplinirii acestei obligații legale nu îngrădesc în nici un
fel exercițiul dreptului la muncă și, cu atât mai puțin,
libertatea comerțului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 16 alin. (1) și ale art. 276 alin. (1) lit. e) din Legea
nr. 53/2003 — Codul muncii, excepție ridicată în fața Judecătoriei Dej de Societatea Comercială îMegastar Selena
Com“ — S.R.L. din Dej în Dosarul nr. 825/2005.
Definitivă și general obligatorie.
Pronunțată în ședința publică din data de 15 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

8

MONITORUL OFICIAL AL ROMÂNIEI, PARTEA I, Nr. 872/28.IX.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea numărului de autoturisme și a consumului
de carburanți pentru activitățile specifice desfășurate
de Autoritatea Națională pentru Turism prin reprezentanțele
de promovare turistică cu sediul în țară
În temeiul art. 108 din Constituția României, republicată, și al art. 5
alin. (3) și (5) din Ordonanța Guvernului nr. 80/2001 privind stabilirea unor
normative de cheltuieli pentru autoritățile administrației publice și instituțiile
publice, aprobată cu modificări prin Legea nr. 247/2002, cu modificările și
completările ulterioare,
Guvernul României adoptă prezenta hotărâre.
Art. 1. — (1) Se aprobă achiziționarea de către Autoritatea Națională
pentru Turism a unui autoturism pentru fiecare reprezentanță de promovare
turistică cu sediul în țară, în vederea desfășurării activităților specifice, în
condițiile legii.
(2) Pentru autoturismele ce vor fi achiziționate nu se asigură și nu se
finanțează postul de șofer.
Art. 2. — (1) Consumul de carburanți pentru autoturismele ce vor fi
achiziționate pentru reprezentanțele de promovare turistică cu sediul în țară
este de 150 l/lună/autoturism.
(2) Sumele necesare achiziționării autoturismelor și consumului de
carburanți se asigură din prevederile bugetare aprobate pe anul 2005, la
capitolul 69.01 îAlte acțiuni economice“, Ministerului Transporturilor,
Construcțiilor și Turismului, pentru Autoritatea Națională pentru Turism.
PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor
și turismului,
Gheorghe Dobre
p. Ministrul finanțelor publice,
Doina-Elena Dascălu,
secretar de stat
București, 22 septembrie 2005.
Nr. 1.109.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 872/28.IX.2005 conține 8 pagini.

Prețul: 0,55 lei noi/5.500 lei vechi

&JUYDGY|048577]
ISSN 1453—4495

