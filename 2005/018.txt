PARTEA

Anul 173 (XVII) — Nr. 18

I

Joi, 6 ianuarie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 466 din 28 octombrie 2004 referitoare la
excepția de neconstituționalitate a dispozițiilor
Ordonanței de urgență a Guvernului nr. 85/2001
pentru suspendarea aplicării prevederilor art. 79
din Legea nr. 164/2001 privind pensiile militare de
stat, precum și ale Ordonanței de urgență a
Guvernului nr. 166/2001 pentru modificarea Legii
nr. 164/2001 privind pensiile militare de stat .........
HOTĂRÂRI ALE GUVERNULUI ROMÂNIEI
2.429/2004. — H o t ă r â r e p r i v i n d o r g a n i z a r e a ș i
funcționarea Consiliului pentru avizarea licențierii
operațiunilor cu produse și tehnologii cu dublă
utilizare .......................................................................
2.447/2004. — Hotărâre pentru aprobarea Acordului de
colaborare în domeniul arhivistic dintre Arhivele
Naționale din România și Direcția Arhivelor
Naționale ale Republicii Azerbaidjan, semnat la
București la 11 octombrie 2004 .............................

DECIZII

ALE

Nr.

Pagina

Acord de colaborare în domeniul arhivistic între Arhivele
Naționale din România și Direcția Arhivelor
Naționale ale Republicii Azerbaidjan .......................

1–4

4–5

6–7

2.452/2004. — Hotărâre pentru completarea art. 6
alin. (1) din Hotărârea Guvernului nr. 518/1995
privind unele drepturi și obligații ale personalului
român trimis în străinătate pentru îndeplinirea unor
misiuni cu caracter temporar ..................................

7

2.453/2004. — Hotărâre pentru modificarea anexei nr. 7
la Hotărârea Guvernului nr. 1.350/2001 privind
atestarea domeniului public al județului Dâmbovița,
precum și al municipiului Târgoviște, al orașelor și
comunelor din județul Dâmbovița ...........................

8

´
6

CURȚII

Rectificări ...............................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 466
din 28 octombrie 2004

referitoare la excepția de neconstituționalitate a dispozițiilor Ordonanței de urgență a Guvernului
nr. 85/2001 pentru suspendarea aplicării prevederilor art. 79 din Legea nr. 164/2001
privind pensiile militare de stat, precum și ale Ordonanței de urgență a Guvernului nr. 166/2001
pentru modificarea Legii nr. 164/2001 privind pensiile militare de stat
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Șerban Viorel Stănoiu
Dana Titian
Daniela Ramona Marițiu

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului

2

MONITORUL OFICIAL AL ROMÂNIEI, PARTEA I, Nr. 18/6.I.2005

nr. 85/2001 pentru suspendarea aplicării prevederilor
art. 79 din Legea nr. 164/2001 privind pensiile militare de
stat și cele ale Ordonanței de urgență a Guvernului
nr. 166/2001 pentru modificarea Legii nr. 164/2001 privind
pensiile militare de stat, excepție ridicată de Petre
Constantin și Ion Boroș în Dosarul nr. 2.930/AS/2004 al
Tribunalului București — Secția a VIII-a conflicte de muncă
și litigii de muncă.
La apelul nominal, Constantin Petre este reprezentat de
avocatul Cristian Nan, Ion Boroș este prezent personal și
asistat de avocatul Cristian Nan, iar Ministerul Apărării
Naționale este reprezentat de consilierul juridic Gabriela
Păunescu.
Avocatul autorilor excepției de neconstituționalitate
solicită admiterea acesteia. În acest sens, arată că
Ordonanța de urgență a Guvernului nr. 166/2001, care
modifică art. 80 din Legea nr. 164/2001 privind pensiile
militare de stat, precum și Ordonanța de urgență a
Guvernului nr. 85/2001, prin care se suspendă aplicarea
prevederilor art. 79 din Legea nr. 164/2001, sunt
neconstituționale, deoarece au fost adoptate cu încălcarea
dispozițiilor art. 115 alin. (4) din Constituție. Dispoziția
constituțională prevede că ordonanțele de urgență pot fi
adoptate numai în cazuri excepționale, iar adoptarea celor
două ordonanțe de urgență criticate ca neconstituționale nu
a fost urmarea vreunei situații prevăzute la art. 53 din
Constituție. De asemenea, susține că cele două ordonanțe
de urgență sunt neconstituționale deoarece încalcă și
dispoziții din Legea privind tehnica legislativă.
Reprezentantul Ministerului Apărării Naționale solicită
respingerea,
ca
neîntemeiată,
a
excepției
de
neconstituționalitate, arătând că, în speță, situația
excepțională a reprezentat-o lipsa resurselor financiare,
adoptarea celor două ordonanțe de urgență realizându-se
conform dispozițiilor constituționale. De asemenea, prin cele
două ordonanțe nu se instituie discriminări, recalcularea
pensiilor aplicându-se tuturor pensionarilor, fără a se
încălca dispozițiile art. 16 din Constituție.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că, potrivit art. 108 alin. (1) din
Constituție, Guvernul este abilitat să emită ordonanțe. De
asemenea, se arată că cele două ordonanțe de urgență au
fost emise în baza art 114 alin. (4) din Constituția
nerevizuită și nu au la bază o lege specială de abilitare, ci
un caz excepțional ce impune intervenția Guvernului în
adoptarea unei măsuri urgente, în acest caz neoperând
interdicția înscrisă în alin. (1), de a nu reglementa în
domenii care fac obiectul legii organice. În legătură cu
invocarea, de către autorul excepției, a principiului
neretroactivității legii și a principiului egalității în fața legii,
se arată că textele nu conțin nici o dispoziție potrivit căreia
ele s-ar aplica și cu efecte retroactive și, de asemenea, nu
instituie nici privilegii, nici discriminări, recalcularea,
actualizarea și data la care se face plata diferențelor
rezultate se aplică în mod egal tuturor pensionarilor militari
înscriși la pensie anterior datei intrării în vigoare a Legii
nr. 164/2001.
C U R T E A,

având în vedere actele și lucrările dosarului, reține
următoarele:
Prin Încheierea din 8 iunie 2004, pronunțată în Dosarul
nr. 2.930/AS/2004, Tribunalul București — Secția a VIII-a
conflicte de muncă și litigii de muncă a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului

nr. 85/2001 pentru suspendarea aplicării prevederilor
art. 79 din Legea nr. 164/2001 privind pensiile militare de
stat, precum și ale Ordonanței de urgență a Guvernului
nr. 166/2001 pentru modificarea Legii nr. 164/2001 privind
pensiile militare de stat, excepție ridicată de Petre
Constantin și Ion Boroș.
În motivarea excepției de neconstituționalitate, autorii
acesteia susțin că cele două ordonanțe de urgență, ce
modifică dispoziții ale unei legi organice, vin în contradicție
cu dispozițiile art. 107 alin. (3) din Constituția nerevizuită,
care prevăd că îordonanțele se emit în temeiul unei legi
speciale de abilitare, în limitele și în condițiile prevăzute de
aceasta“. În continuare, se arată că în chiar Legea privind
abilitarea Guvernului de a emite ordonanțe, nr. 324/2001,
se precizează că acesta poate adopta ordonanțe numai în
domeniul legilor ordinare, iar nu și în cel al legilor
organice. De asemenea, se arată că, potrivit art. 114
alin. (4) din Constituția nerevizuită, se pot adopta
ordonanțe de urgență în cazuri excepționale, dar nici în
acest caz în domeniul legilor organice. Modificarea, prin
cele două ordonanțe de urgență, a Legii nr. 164/2001 s-a
făcut cu încălcarea dispozițiilor Legii nr. 24/2000 privind
normele de tehnică legislativă pentru elaborarea actelor
normative, fiind astfel neconstituționale. De asemenea, se
arată că cele două ordonanțe de urgență încalcă și
dispozițiile art. 15 alin. (2) și pe cele ale art. 16 alin. (1)
din Constituție.
Tribunalul București — Secția a VIII-a conflicte de
muncă și litigii de muncă opinează în sensul că excepția
de neconstituționalitate este neîntemeiată. Astfel, dispozițiile
art. 107 alin. (3) din Constituția nerevizuită nu sunt
incidente
în
cauză,
deoarece
excepția
de
neconstituționalitate nu privește ordonanțe simple emise de
Guvern, ci ordonanțe de urgență ce au fost emise în
temeiul art. 114 alin. (4) din Legea fundamentală, situație
în care nu este necesară existența unei legi de abilitare și
nici nu se prevede interdicția reglementării în domeniul
legilor organice. De asemenea, se arată că nu poate fi
reținută nici raportarea la dispozițiile art. 15 alin. (2) și la
cele ale art. 16 alin. (1) din Constituție, deoarece
dispozițiile Ordonanței de urgență a Guvernului nr. 85/2001
nu instituie nici o discriminare între cetățeni, textul vizând
doar termenul la care se va acorda un drept unei anumite
categorii de cetățeni.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul arată că, potrivit articolului unic al Ordonanței
de urgență a Guvernului nr. 85/2001, prevederile art. 79
din Legea nr. 164/2001 se suspendă până la data de
1 ianuarie 2002, dispozițiile acestei ordonanțe nemaifiind în
vigoare, ele având aplicabilitate numai pe o perioadă
determinată, respectiv până la 1 ianuarie 2002. Astfel,
apreciază că, potrivit art. 29 alin. (1) din Legea
nr. 47/1992, excepția de neconstituționalitate a dispozițiilor
Ordonanței de urgență a Guvernului nr. 85/2001 este
inadmisibilă. În ceea ce privește excepția de
neconstituționalitate a dispozițiilor Ordonanței de urgență a
Guvernului nr. 166/2001, se arată că aceasta este
neîntemeiată. Astfel, dispozițiile art. 107 alin. (3) și ale
art. 114 alin. (1) din Constituția nerevizuită nu au incidență
în cauză, ele referindu-se la ordonanțe simple ale
Guvernului, iar nu și la cele de urgență. În ceea ce
privește critica privind inexistența cazului excepțional, se
consideră că aceasta este neîntemeiată, deoarece, așa

MONITORUL OFICIAL AL ROMÂNIEI, PARTEA I, Nr. 18/6.I.2005
cum a statuat în mod constant Curtea Constituțională,
aceasta trebuie definită în raport cu necesitatea și urgența
reglementării unei situații care, datorită circumstanțelor sale
excepționale, impune adoptarea de soluții imediate, în
vederea evitării unei grave atingeri aduse interesului public.
În cazul de față situația excepțională a fost inexistența
resurselor financiare bugetare necesare plății diferențelor de
drepturi bănești rezultate din recalcularea pensiilor militare
de stat. În ceea ce privește pretinsa încălcare a
dispozițiilor art. 16 alin. (1) din Constituție, se arată că nici
aceasta nu poate fi reținută, deoarece nu se instituie nici o
discriminare între cele două categorii de militari, respectiv
cei pensionați înainte de intrarea în vigoare a Legii
nr. 164/2001 și cei care beneficiază de pensii militare
stabilite în baza acestei legi. Cele două categorii de
pensionari se află în situații diferite, care justifică, în mod
obiectiv și rezonabil, un tratament juridic diferit.
Avocatul Poporului arată că nu poate fi reținută critica
potrivit căreia cele două ordonanțe de urgență vin în
contradicție cu dispozițiile art. 15 alin. (2) din Constituție,
deoarece dreptul la pensie este stabilit de legea în vigoare
în momentul îndeplinirii condițiilor de pensionare, textele
criticate neconținând nici o reglementare care să afecteze
pensiile stabilite anterior intrării lor în vigoare, ele
prevăzând doar o nouă modalitate de calculare a acestora.
În ceea ce privește invocarea dispozițiilor art. 16 alin. (1)
din Constituție, se arată că prevederile criticate ca
neconstituționale nu încalcă, sub nici un aspect, principiul
egalității în drepturi a cetățenilor. Astfel, în funcție de data
înscrierii la pensie, care poate fi anterioară sau ulterioară
intrării în vigoare a Legii nr. 164/2001, persoanele
pensionate se află în situații diferite, ceea ce impune și
justifică, în mod obiectiv și rezonabil, aplicarea unui
tratament juridic diferit, constând în recalcularea pensiilor
militare stabilite anterior intrării în vigoare a Legii
nr. 146/2001.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 85/2001
pentru suspendarea aplicării prevederilor art. 79 din Legea
nr. 164/2001 privind pensiile militare de stat, ordonanță
publicată în Monitorul Oficial al României, Partea I, nr. 325
din 18 iunie 2001, aprobată prin Legea nr. 249/2002,
publicată în Monitorul Oficial al României, Partea I, nr. 304
din 9 mai 2002, precum și dispozițiile Ordonanței de
urgență a Guvernului nr. 166/2001 pentru modificarea Legii
nr. 164/2001 privind pensiile militare de stat, ordonanță
publicată în Monitorul Oficial al României, Partea I, nr. 815
din 18 decembrie 2001, aprobată prin Legea nr. 236/2002
publicată în Monitorul Oficial al României, Partea I, nr. 299
din 7 mai 2002.

3

Autorul excepției susține că dispozițiile legale criticate
încalcă prevederile cuprinse în art. 15 alin. (2), art. 16
alin. (1), art. 107 alin. (3), art. 114 alin. (4) din Constituția
nerevizuită, care au următorul conținut:
— Art. 15 alin. (2): îLegea dispune numai pentru viitor, cu
excepția legii penale mai favorabile.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 107 alin. (3): îOrdonanțele se emit în temeiul unei
legi speciale de abilitare, în limitele și în condițiile prevăzute de
aceasta.“;
— Art. 114 alin. (4): îÎn cazuri excepționale, Guvernul
poate adopta ordonanțe de urgență. Acestea intră în vigoare
numai după depunerea lor spre aprobare la Parlament. Dacă
Parlamentul nu se află în sesiune, el se convoacă în mod
obligatoriu.“
În ceea ce privește constituționalitatea extrinsecă a celor
două ordonanțe de urgență ale Guvernului, Curtea reține
că aceasta se poate examina numai prin raportare la
prevederile constituționale în vigoare la data adoptării lor,
și anume prevederile Constituției nerevizuite. Astfel, Curtea
constată că autorii excepției fac o confuzie între
ordonanțele simple, emise de Guvern în baza unei legi
speciale de abilitare în domenii care nu fac obiectul legilor
organice, și cele de urgență, care se emit de Guvern atât
în domeniul legilor ordinare, cât și în cel al legilor
organice.
Dispozițiile art. 107 alin. (3) din Constituția nerevizuită
se referă la ordonanțele simple emise de Guvern în
temeiul unei legi speciale de abilitare potrivit art. 114
alin. (1) din Constituția nerevizuită, iar nu și la cele de
urgență, care se emit în temeiul unei delegări legislative
acordate de Adunarea Constituantă potrivit art. 114 alin. (4)
din Constituția nerevizuită. Astfel, așa cum a statuat Curtea
în jurisprudența sa, alin. (1) și (4) ale art. 114 din
Constituția nerevizuită reglementează două instituții
distincte, cea prevăzută la alin. (4), și anume ordonanța de
urgență, neavând la bază o lege specială de abilitare, ci
un caz excepțional ce impune intervenția Guvernului în
adoptarea unei măsuri urgente pentru salvgardarea unui
interes public, în acest caz neoperând interdicția înscrisă în
alin. (1), de a nu reglementa în domenii care fac obiectul
legii organice. Cazul excepțional care a determinat
emiterea celor două ordonanțe de urgență l-a constituit
lipsa resurselor financiare, iar, după adoptarea bugetului de
stat pe anul 2002, insuficiența resurselor bugetare
necesare pentru plata imediată a diferențelor rezultate din
recalcularea pensiilor militare, ceea ce impunea eșalonarea
plății acestora. Astfel, Curtea constată că cele două
ordonanțe de urgență au fost adoptate cu respectarea
dispozițiilor constituționale.
Curtea nu poate reține nici critica de neconstituționalitate
potrivit căreia cele două ordonanțe de urgență vin în
contradicție cu principiul neretroactivității legii și cu cel al
egalității cetățenilor în fața legii. Astfel, prin Decizia nr. 290
din 1 iulie 2004, publicată în Monitorul Oficial al României,
Partea I, nr. 735 din 16 august 2004, Curtea a statuat că
data pensionării, care poate fi anterioară sau ulterioară
intrării în vigoare a noii reglementări în materie, generează
situații juridice diferite care impun și justifică un tratament
juridic diferențiat, cele două categorii de pensionari care se
stabilesc în funcție de această dată fiind supuse, în
consecință, unor regimuri juridice diferite. De asemenea,
legiuitorul este în drept să modifice și să completeze
reglementările legale referitoare la condițiile de exercitare

4

MONITORUL OFICIAL AL ROMÂNIEI, PARTEA I, Nr. 18/6.I.2005

a dreptului la pensie ori de câte ori consideră că situația
economică a țării și resursele financiare existente permit
sau impun anumite modificări, dar orice reglementare nouă
se aplică numai de la data intrării sale în vigoare, o nouă
legislație referitoare la pensii neaplicându-se în mod
automat persoanelor pensionate pe baza legislației anterior
în vigoare.

Cu privire la raportarea de către autorul excepției a
dispozițiilor atacate la prevederile Legii nr. 24/2000, Curtea
constată că examinarea constituționalității unui text de lege
are în vedere compatibilitatea acestui text cu dispozițiile
constituționale pretins violate, eventuala necorelare
existentă între dispozițiile unor legi diferite neintrând sub
incidența controlului de constituționalitate.

Pentru considerentele expuse mai sus, în temeiul art. 146 lit. d) din Constituție, precum și al art. 1, 2, 3, al
art. 11 alin. (1) lit. A.d) și al art. 29 din Legea nr. 47/1992,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 85/2001 pentru
suspendarea aplicării prevederilor art. 79 din Legea nr. 164/2001 privind pensiile militare de stat, precum și ale
Ordonanței de urgență a Guvernului nr. 166/2001 pentru modificarea Legii nr. 164/2001 privind pensiile militare de stat,
excepție ridicată de Petre Constantin și Ion Boroș în Dosarul nr. 2.930/AS/2004 al Tribunalului București — Secția
a VIII-a conflicte de muncă și litigii de muncă.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Consiliului pentru avizarea licențierii operațiunilor
cu produse și tehnologii cu dublă utilizare
În temeiul art. 108 din Constituția României, republicată, și al art. 25 alin. (1) din Legea nr. 387/2003 privind
regimul de control al exporturilor de produse și tehnologii cu dublă utilizare, cu modificările ulterioare,
Guvernul României adoptă următoarea hotărâre:
Art. 1. — Consiliul pentru avizarea licențierii operațiunilor
cu produse și tehnologii cu dublă utilizare, denumit în
continuare Consiliu, organ fără personalitate juridică aflat în
coordonarea Agenției Naționale de Control al Exporturilor,
este înființat în conformitate cu dispozițiile Legii
nr. 387/2003 privind regimul de control al exporturilor de
produse și tehnologii cu dublă utilizare, cu modificările
ulterioare.
Art. 2. — În sensul prezentei hotărâri, termenii și
expresiile:
a) produse și tehnologii cu dublă utilizare;
b) operațiuni de export și de reexport;
c) operațiuni de import;
d) operațiuni de intermediere;
e) asistență tehnică
sunt definite conform Legii nr. 387/2003, cu modificările
ulterioare.
Art. 3. — (1) Consiliul examinează și avizează cererile
de licență pentru operațiunile cu produse și tehnologii cu
dublă utilizare prevăzute la art. 8 alin. (1) lit. a), b), c), e)
și f) din Legea nr. 387/2003, cu modificările ulterioare.

(2) Consiliul examinează și evaluează și alte aspecte
referitoare la operațiunile de comerț exterior cu produse și
tehnologii cu dublă utilizare, precum și orice alte activități
în legătură cu funcționarea sistemului național de control al
exporturilor.
Art. 4. — (1) Consiliul este alcătuit din reprezentanții
următoarelor instituții: Agenția Națională de Control al
Exporturilor; Ministerul Afacerilor Externe; Ministerul Apărării
Naționale; Ministerul Economiei și Comerțului; Ministerul
Administrației și Internelor; Ministerul Integrării Europene;
Serviciul Român de Informații; Serviciul de Informații
Externe; Autoritatea Națională a Vămilor; Comisia Națională
de Control al Activităților Nucleare.
(2) Ședințele Consiliului, în care se analizează
contestarea respingerii cererii de eliberare a licențelor,
precum și cele la care președintele Consiliului consideră că
ordinea de zi impune aceasta se desfășoară cu
participarea secretarilor de stat care coordonează domeniul
controlului exporturilor din ministerele respective și a
conducătorilor celorlalte autorități publice.
(3) La ședințele Consiliului pot participa, în locul
membrilor titulari, alți reprezentanți desemnați de aceștia,

MONITORUL OFICIAL AL ROMÂNIEI, PARTEA I, Nr. 18/6.I.2005
pe baza unei împuterniciri transmise secretariatului executiv
al consiliului.
(4) Atât membrii Consiliului, cât și reprezentanții
acestora, potrivit prevederilor alin. (3), nu pot participa la
luarea hotărârilor Consiliului în situațiile în care se află în
conflict de interese.
Art. 5. — (1) Președinția Consiliului se asigură de către
Agenția Națională de Control al Exporturilor, prin
președintele acesteia.
(2) Activitatea de secretariat a Consiliului se asigură de
către Agenția Națională de Control al Exporturilor prin
direcția de specialitate.
(3) Secretariatul executiv al Consiliului se numește prin
ordin al președintelui Agenției Naționale de Control al
Exporturilor.
Art. 6. — (1) Consiliul se întrunește în ședințe ordinare
de două ori pe lună.
(2) În situații urgente Consiliul se poate întruni în
ședințe extraordinare, convocate de președintele Consiliului
din inițiativa sa ori la cererea justificată a oricărui membru
al Consiliului.
(3) Pentru clarificarea unor aspecte referitoare la
operațiunile care fac obiectul cererilor de licență,
președintele Consiliului poate invita la ședințe persoanele
sau reprezentanții persoanelor solicitante.
Art. 7. — Consiliul își desfășoară activitatea în prezența
a cel puțin 7 membri, dintre care nu va lipsi reprezentantul
Ministerului Afacerilor Externe. În caz contrar, ședința se
amână și răspunderea pentru toate implicațiile care decurg
din aceasta revine ministerelor sau autorităților publice care
nu au asigurat participarea propriilor reprezentanți.
Art. 8. — Ședințele Consiliului sunt conduse de către
președintele Agenției Naționale de Control al Exporturilor
sau de un împuternicit al acestuia.
Art. 9. — (1) În vederea examinării cererilor de licență,
în cadrul ședințelor Consiliului, directorii direcțiilor de
specialitate sau înlocuitorii acestora din cadrul Agenției
Naționale de Control al Exporturilor vor prezenta
principalele elemente ale cererilor de licență, așa cum
acestea rezultă din analiza documentelor puse la dispoziție
de solicitanți și din rapoartele de control în legătură cu
operațiunea care face obiectul cererii de licență.
(2) În elaborarea hotărârii, Consiliul va avea în vedere
necesitatea soluționării cererilor de licență în termenul legal
de 45 de zile, care se calculează de la data depunerii de
către solicitant a documentației complete necesare.
(3) Dacă unul sau mai mulți membri ori reprezentanți
solicită clarificări suplimentare, consiliul poate stabili
aplicarea procedurii de luare a hotărârii în două etape.
(4) Procedurile de luare a hotărârii în două etape,
monitorizare, notificare, alte uzanțe, se aprobă prin
regulamentul de ordine interioară al Consiliului.

5

(5) Hotărârile Consiliului se adoptă prin consensul
membrilor prezenți.
(6) Blocarea consensului de către unul sau mai mulți
membri ai Consiliului trebuie să se facă cu motivarea
scrisă, în fapt și în drept, a considerentelor avute în
vedere.
Art. 10. — (1) Informarea privind ordinea de zi a
ședințelor ordinare se transmite membrilor Consiliului de
către secretariatul executiv al Consiliului, cu cel puțin două
zile lucrătoare înainte de data ședinței.
(2) Pentru ședințele extraordinare, informarea și avizele
pot fi transmise prin telefon sau e-mail, urmând ca avizul
membrilor Consiliului să fie reconfirmat în scris sau cu
ocazia următoarei ședințe ordinare.
(3) Documentele de lucru ale Consiliului pot fi
consultate de către membrii acestuia sau de către
reprezentanții lor la sediul Agenției Naționale de Control al
Exporturilor.
Art. 11. — (1) Dezbaterile, propunerile, recomandările și
concluziile Consiliului se consemnează în procesul-verbal al
ședinței, care se semnează de toți membrii sau
reprezentanții participanți.
(2) În baza procesului-verbal prevăzut la alin. (1) se
emite hotărârea Consiliului, semnată de președintele
acestuia sau de împuternicitul său, care a condus ședința,
și de secretarul executiv al Consiliului.
Art. 12. — Documentele Consiliului sunt gestionate de
către Agenția Națională de Control al Exporturilor și se
clasifică conform prevederilor legale.
Art. 13. — (1) Ședințele Consiliului au loc, de regulă, la
sediul Agenției Naționale de Control al Exporturilor.
(2) În situația în care ședințele se desfășoară în alt
sediu, aceasta se va comunica de către Agenția Națională
de Control al Exporturilor o dată cu transmiterea informării
privind ordinea de zi, conform art. 10 alin. (1).
Art. 14. — Cheltuielile aferente funcționării Consiliului se
asigură din bugetul Ministerului Afacerilor Externe, prin
bugetul Agenției Naționale de Control al Exporturilor.
Art. 15. — Președintele și membrii Consiliului au dreptul
la o indemnizație de ședință. Cuantumul lunar al
indemnizațiilor de ședință nu poate depăși cuantumul
câștigului salarial mediu net pe economie, comunicat de
Institutul Național de Statistică, corespunzător lunii ianuarie
a fiecărui an, și se acordă proporțional cu numărul de
ședințe la care au participat.
Art. 16. — Relația cu mijloacele de informare în masă
și calitatea de purtător de cuvânt în legătură cu activitățile
desfășurate de către Consiliu sunt asigurate de către
președintele acestuia.
Art. 17. — Anual, secretariatul executiv va elabora
raportul privind activitatea Consiliului în anul precedent, pe
care îl prezintă acestuia spre adoptare.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
Ministrul delegat pentru coordonarea autorităților de control,
Ionel Blănculescu
p. Ministrul finanțelor publice,
Gheorghe Gherghina,
secretar de stat
București, 21 decembrie 2004.
Nr. 2.429.

6

MONITORUL OFICIAL AL ROMÂNIEI, PARTEA I, Nr. 18/6.I.2005
GUVERNUL ROMÂNIEI

HOTĂRÂRE
pentru aprobarea Acordului de colaborare în domeniul arhivistic
dintre Arhivele Naționale din România și Direcția Arhivelor Naționale
ale Republicii Azerbaidjan, semnat la București la 11 octombrie 2004
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul de colaborare în
domeniul arhivistic dintre Arhivele Naționale din România și

Direcția Arhivelor Naționale ale Republicii Azerbaidjan,
semnat la București la 11 octombrie 2004.

PRIM-MINISTRU INTERIMAR

EUGEN BEJINARIU
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
p. Ministrul afacerilor externe,
Ferdinand Nagy,
secretar de stat
p. Ministrul finanțelor publice,
Gheorghe Gherghina,
secretar de stat
București, 28 decembrie 2004.
Nr. 2.447.

ACORD
de colaborare în domeniul arhivistic între Arhivele Naționale din România
și Direcția Arhivelor Naționale ale Republicii Azerbaidjan
Arhivele Naționale din România și Direcția Arhivelor Naționale ale Republicii Azerbaidjan, denumite în continuare părți,
pornind de la dorința reciprocă de a stabili și dezvolta colaborarea în domeniul arhivistic,
au convenit următoarele:
ARTICOLUL 1

ARTICOLUL 4

Părțile sunt de acord să efectueze schimburi de
experiență în domeniul teoriei și practicii arhivistice, pe
bază de reciprocitate, în conformitate cu legislațiile
naționale în vigoare în statele lor.

Părțile convin asupra datei și tematicii de studiu
urmărite în cadrul stagiilor documentare, precum și asupra
numărului de specialiști, cu cel puțin două luni înainte.

ARTICOLUL 2

În vederea completării fondurilor lor de arhivă și pentru
a răspunde mai bine necesităților cercetării științifice din
fiecare stat, părțile sunt de acord să realizeze un schimb
gratuit de copii de pe documentele de arhivă, care se
referă la istoria statului celeilalte părți sau la relațiile dintre
statele lor, pe bază de reciprocitate, în condițiile respectării
legislațiilor în vigoare în cele două state.
Copiile de pe documentele astfel obținute vor fi folosite
de către părți, exclusiv în scopuri științifice, și vor putea fi
publicate numai cu acordul acestora.

Părțile sunt de acord să efectueze schimburi de
specialiști în cadrul unor stagii de documentare în arhivele
aflate în administrarea lor, durata acestora urmând să fie
stabilită anual, de comun acord. În acest sens, partea
primitoare va asigura cheltuielile de cazare și masă, iar
partea trimițătoare, cheltuielile de transport internațional, în
condițiile respectării legislațiilor în vigoare în cele două
state.
ARTICOLUL 3

Părțile sunt de acord să faciliteze
la documentele deținute de una dintre
la istoria statului celeilalte părți sau la
lor, în conformitate cu prevederile
statele lor.

accesul specialiștilor
părți, care se referă
relațiile dintre statele
legale existente în

ARTICOLUL 5

ARTICOLUL 6

Părțile sunt de acord să organizeze în comun expoziții
documentare, referitoare la teme convenite anterior, și să
realizeze ediții de documente de arhivă privind relațiile
dintre statele lor.

MONITORUL OFICIAL AL ROMÂNIEI, PARTEA I, Nr. 18/6.I.2005
ARTICOLUL 7

Părțile sunt de acord să efectueze în mod gratuit
schimburi de publicații arhivistice, ca inventare, ghiduri
arhivistice, cataloage, ediții de documente, precum și altă
literatură de specialitate, în condițiile respectării legislațiilor
în vigoare în cele două state.
ARTICOLUL 8

Colaborarea dintre cele două părți în cadrul prezentului
acord nu exclude alte forme de contacte profesionale care
pot fi realizate de comun acord, în condițiile respectării
legislațiilor în vigoare în cele două state.
ARTICOLUL 9

Prezentul acord se încheie pe o perioadă de 5 ani și
se prelungește în mod automat pe noi perioade de 5 ani,
dacă nici una dintre părți nu notifică în scris încetarea

7

prezentului acord, cu cel puțin 6 luni înainte de încetarea
valabilității acestuia.
Prezentul acord intră în vigoare la data primirii ultimei
notificări, pe cale diplomatică, prin care părțile își comunică
îndeplinirea procedurilor legale interne, necesare intrării în
vigoare a acestuia.
Orice modificare a prezentului acord se stabilește prin
acordul părților și va intra în vigoare în conformitate cu
procedura prevăzută la alin. 2 al acestui articol.
Oricare parte poate denunța prezentul acord prin
notificare scrisă, adresată celeilalte părți. Denunțarea va
produce efecte de la data primirii notificării.
Semnat la București la 11 octombrie 2004, în două
exemplare originale, fiecare în limbile română, azeră și
rusă, toate textele fiind egal autentice.
În cazul unor diferende de interpretare, va prevala textul
în limba rusă.

Pentru Arhivele Naționale din România,
Ion Oros

Pentru Direcția Arhivelor Naționale
ale Republicii Azerbaidjan,
Elmar Mammedyrov

GUVERNUL ROMÂNIEI

HOTĂRÂRE
pentru completarea art. 6 alin. (1) din Hotărârea Guvernului nr. 518/1995
privind unele drepturi și obligații ale personalului român trimis în străinătate
pentru îndeplinirea unor misiuni cu caracter temporar
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Alineatul (1) al articolului 6 din Hotărârea
Guvernului nr. 518/1995 privind unele drepturi și obligații
ale personalului român trimis în străinătate pentru
îndeplinirea unor misiuni cu caracter temporar, publicată în
Monitorul Oficial al României, Partea I, nr. 154 din 19 iulie
1995, cu modificările și completările ulterioare, se
completează cu o nouă literă, litera g), care va avea
următorul cuprins:
îg) cheltuielile necesare achiziționării materialelor de
reprezentare, pentru a fi oferite partenerilor străini, pentru
promovarea unitară a simbolurilor naționale și ale armatei,

cu ocazia desfășurării unor activități comune cu
reprezentanții altor armate, în limita sumei de 500 dolari
S.U.A., la valoarea de schimb leu/dolar S.U.A. stabilită de
Banca Națională a României, la data aprobării executării
misiunii. Condițiile în care pot fi acordate, limitele maxime,
în raport cu nivelul de reprezentare, precum și modul de
justificare a acestor sume se stabilesc prin ordin al
ministrului apărării naționale.“
Art. II. — Aplicarea prevederilor prezentei hotărâri se
realizează cu încadrarea în fondurile aprobate Ministerului
Apărării Naționale prin legile bugetare anuale.

PRIM-MINISTRU INTERIMAR

EUGEN BEJINARIU
Contrasemnează:
Ministrul apărării naționale,
Ioan Mircea Pașcu
p. Ministrul afacerilor externe,
Ferdinand Nagy,
secretar de stat
Ministrul finanțelor publice,
Mihai Nicolae Tănăsescu
București, 28 decembrie 2004.
Nr. 2.452.

8

MONITORUL OFICIAL AL ROMÂNIEI, PARTEA I, Nr. 18/6.I.2005
GUVERNUL ROMÂNIEI

HOTĂRÂRE
pentru modificarea anexei nr. 7 la Hotărârea Guvernului nr. 1.350/2001
privind atestarea domeniului public al județului Dâmbovița,
precum și al municipiului Târgoviște, al orașelor și comunelor din județul Dâmbovița
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 7 îInventarul bunurilor care
aparțin domeniului public al orașului Titu“ la Hotărârea
Guvernului nr. 1.350/2001 privind atestarea domeniului
public al județului Dâmbovița, precum și al municipiului
Târgoviște, al orașelor și comunelor din județul Dâmbovița,

publicată în Monitorul Oficial al României, Partea I, nr. 276
și 276 bis din 24 aprilie 2002, cu modificările ulterioare, se
modifică la nr. crt. 307 prin corectarea suprafeței de la
5.000 m2 la 50.000 m2.

PRIM-MINISTRU INTERIMAR

EUGEN BEJINARIU
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 28 decembrie 2004.
Nr. 2.453.
´
RECTIFICĂRI

În Hotărârea Guvernului nr. 1.882/2004 privind transmiterea, cu plată, a
unei părți dintr-un imobil din patrimoniul Companiei Naționale a Imprimeriilor
îCoresi“ — S.A. în proprietatea statului și în administrarea Regiei Autonome
îAdministrația Patrimoniului Protocolului de Stat“, publicată în Monitorul Oficial
al României, Partea I, nr. 1.063 din 16 noiembrie 2004, se face următoarea
rectificare (care nu aparține Redacției îMonitorul Oficial“, Partea I):
— la art. 4, în loc de: î...la valoarea contabilă ...“ se va citi: î...la
valoarea de inventar...“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 18/6.I.2005 conține 8 pagini.

Prețul de vânzare 5.500 lei

ISSN 1453—4495

