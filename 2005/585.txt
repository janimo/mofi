Anul 173 (XVII) — Nr. 585

PARTEA

I

Miercuri, 6 iulie 2005

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

575.

DECIZII ALE CURȚII CONSTITUȚIONALE
Decizia nr. 144 din 15 martie 2005 referitoare la excepția
de neconstituționalitate a dispozițiilor art. 2 și
art. 299 alin. 3 din Codul de procedură civilă și
ale art. II din Legea nr. 195/2004 pentru
aprobarea Ordonanței de urgență a Guvernului
nr. 58/2003 privind modificarea și completarea
Codului de procedură civilă......................................

— Hotărâre privind modificarea Regulamentului de
organizare și funcționare a Administrației Fondului
pentru Mediu, prevăzut în anexa nr. 1 la
Hotărârea Guvernului nr. 1.989/2004 pentru
aprobarea Regulamentului de organizare și
funcționare a Administrației Fondului pentru Mediu
și a structurii organizatorice a acesteia ..................

Pagina
— Hotărâre privind transferul pachetului de acțiuni
deținut

de

stat

la

Societatea

Comercială

îRomplumb“ — S.A. din administrarea Autorității
pentru Valorificarea Activelor Statului în administrarea
Ministerului Economiei și Comerțului .......................
2–5

HOTĂRÂRI ALE GUVERNULUI ROMÂNIEI
571.

Nr.

6

ACTE ALE BĂNCII NAȚIONALE A ROMÂNIEI
16.

— Hotărâre privind retragerea autorizației de
funcționare a cooperativei îSperanța Cooperativa
de Credit“ Domnești..................................................

17.

7

— Hotărâre privind retragerea autorizației de
funcționare a cooperativei îEconomia Cooperativa

5

de Credit“ Măgurele ..................................................

7

2

MONITORUL OFICIAL AL ROMÂNIEI, PARTEA I, Nr. 585/6.VII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 144
din 15 martie 2005

referitoare la excepția de neconstituționalitate a dispozițiilor art. 2 și art. 299 alin. 3
din Codul de procedură civilă și ale art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind modificarea și completarea
Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 și art. 299 alin. 3 din Codul
de procedură civilă și ale art. II din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, excepție ridicată de Marin Frunză în
Dosarul nr. 793/C/2004 al Tribunalului Galați — Secția
civilă.
La apelul nominal răspunde, pentru partea C.N.F.R.
îNavrom“ — S.A. Galați, consilier juridic Elena Răileanu, cu
delegație la dosar, lipsind autorul excepției, față de care
procedura de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul C.N.F.R. îNavrom“ — S.A. Galați solicită
respingerea excepției de neconstituționalitate ca devenită
inadmisibilă, întrucât Curtea Constituțională s-a mai
pronunțat asupra textelor de lege criticate, prin Decizia
nr. 436 din 26 octombrie 2004, publicată în Monitorul
Oficial al României, Partea I, nr. 1.263 din 28 decembrie
2004, respingând excepția de neconstituționalitate.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate
a dispozițiilor art. 2 pct. 1 și pct. 2 din Codul de procedură
civilă, arătând că acestea nu au legătură cu soluționarea
cauzei. Cu privire la excepția de neconstituționalitate a
celorlalte texte de lege criticate apreciază că aceasta este
neîntemeiată, deoarece schimbarea competenței de a
judeca toate recursurile, competență ce revenea Înaltei
Curți de Casație și Justiție, nu are relevanță în plan
constituțional.

C U R T E A,

având în vedere actele și lucrările dosarului, reține
următoarele:
Prin Încheierea din 13 octombrie 2004, pronunțată în
Dosarul nr. 793/C/2004, Tribunalul Galați — Secția civilă a
sesizat Curtea Constituțională cu excepția de
neconstituționalitate a dispozițiilor art. 2 și art. 299 alin. 3
din Codul de procedură civilă și ale art. II din Legea
nr. 195/2004 pentru aprobarea Ordonanței de urgență a
Guvernului nr. 58/2003 privind modificarea și completarea
Codului de procedură civilă, excepție ridicată de Marin
Frunză într-o cauză având ca obiect recursul împotriva
sentinței civile prin care a fost respinsă o contestație la
executare.
În motivarea excepției de neconstituționalitate autorul
susține că dispozițiile legale criticate încalcă prevederile
art. 1, 4, 11, 15, 16, 20, 21, 24, 124 și 126 din
Constituție, art. 6, 13, 14 și 17 din Convenția pentru
apărarea drepturilor omului și a libertăților fundamentale,
precum și ale art. 1, 2, 6, 7, 8, 10, 11 și 30 din Declarația
Universală a Drepturilor Omului, considerând, în esență, că:
dispozițiile art. 2 și art. 299 alin. 3 din Codul de procedură
civilă și ale Legii nr. 195/2004 încalcă dreptul la un recurs
efectiv la o instanță națională, îdreptul privind interzicerea
discriminării, dreptul la un proces echitabil, principiul
universalității, principiul statului de drept și dreptul la
apărare“; dispozițiile art. II din Legea nr. 195/2004 încalcă,
de asemenea, toate drepturile menționate mai sus, iar prin
aplicarea lor justițiabilul este supus unei discriminări, fiindu-i
totodată încălcate dreptul la apărare și dreptul la un proces
echitabil, deoarece acesta nu mai are posibilitatea de a se
apăra în fața instanței de judecată îîn mod nemijlocit sau
prin intermediul unui avocat“ și nu mai poate exercita o
cale de atac îîn situația în care recursul se scoate de pe
rolul Înaltei Curți de Casație și Justiție și se trimite pe cale
administrativă unei instanțe inferioare în grad sau în situația
în care se trimite cu declinarea competenței, prin încheiere
irevocabilă dată în sala de consiliu, fără citarea părților“.
Tribunalul Galați — Secția civilă apreciază că dispozițiile
art. 2 și art. 299 alin. 3 din Codul de procedură civilă și
ale art. II din Legea nr. 195/2004 nu aduc atingere
dispozițiilor constituționale invocate de autorul excepției,
întrucât îse aplică tuturor justițiabililor, fapt ce exclude

MONITORUL OFICIAL AL ROMÂNIEI, PARTEA I, Nr. 585/6.VII.2005
ideea discriminării și asigură egalitatea în fața legii, cu
posibilitatea certă a exercitării dreptului la apărare în fața
instanței de recurs“.
Rațiunea pentru care Ordonanța de urgență a
Guvernului nr. 58/2003 a fost adoptată cu modificări prin
Legea nr. 195/2004 a fost aceea că judecarea tuturor
recursurilor de către Înalta Curte de Casație și Justiție
afecta celeritatea judecării cauzelor, accesul liber la justiție
și dreptul la un proces echitabil.
Pentru ca aceste drepturi constituționale să nu mai fie
încălcate, legiuitorul a adoptat soluția cuprinsă în art. II din
Legea nr. 195/2004, respectiv scoaterea de pe rolul Înaltei
Curți de Casație și Justiție, pe cale administrativă, a
cauzelor în care nu se examinase încă admisibilitatea în
principiu a recursului și trimiterea lor instanțelor devenite
competente să le judece, iar în ceea ce privește cauzele
în care se examinase deja admisibilitatea în principiu a
recursului, pronunțarea unei încheieri irevocabile în sala de
consiliu, fără citarea părților, prin care se declina
competența la instanțele menționate. S-a asigurat astfel
respectarea drepturilor constituționale pe care autorul
excepției le consideră încălcate.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că textele de lege criticate nu aduc
atingere principiului statului de drept, accesului liber la
justiție, dreptului la apărare, dreptului la soluționarea
echitabilă a cauzei într-un termen rezonabil ori dreptului la
un recurs efectiv în fața unei instanțe naționale, ci,
dimpotrivă, reprezintă o expresie a aplicării acestora.
Avocatul Poporului apreciază, cu privire la critica de
neconstituționalitate a dispozițiilor art. 2 și art. 299 alin. 3
din Codul de procedură civilă, față de art. 11, 20, 21, 24
și 126 din Constituție, raportate la art. 6 și 13 din
Convenția pentru apărarea drepturilor omului și a libertăților
fundamentale și la art. 8, 10 și 11 din Declarația
Universală a Drepturilor Omului, că îstabilirea prin lege a
instanțelor competente să judece recursul declarat împotriva
hotărârilor supuse acestei căi de atac nu aduce atingere
sub nici un aspect accesului liber la justiție, dreptului
părților la un proces echitabil și la soluționarea cauzei
într-un termen rezonabil, acestea beneficiind de toate
garanțiile dreptului la apărare“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului C.N.F.R.

3

îNavrom“ — S.A. Galați, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și celor
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 2 și art. 299 alin. 3 din Codul de procedură
civilă, precum și dispozițiile art. II din Legea nr. 195/2004
pentru aprobarea Ordonanței de urgență a Guvernului
nr. 58/2003 privind modificarea și completarea Codului de
procedură civilă, publicată în Monitorul Oficial al României,
Partea I, nr. 470 din 26 mai 2004.
Art. 2 și art. 299 alin. 3 din Codul de procedură civilă
au următorul cuprins:
— Art. 2: îTribunalele judecă:
1. în primă instanță:
a) procesele și cererile în materie comercială al căror obiect
are o valoare de peste 1 miliard lei, precum și procesele și
cererile în această materie al căror obiect este neevaluabil în
bani;
b) procesele și cererile în materie civilă al căror obiect are o
valoare de peste 1 miliard lei, cu excepția cererilor de
împărțeală judiciară;
b1) conflictele de muncă, cu excepția celor date prin lege în
competența altor instanțe;
c) procesele și cererile în materie de contencios
administrativ, în afară de cele date în competența curților de
apel;
d) procesele și cererile în materie de creație intelectuală și
de proprietate industrială;
e) procesele și cererile în materie de expropriere;
f) cererile pentru încuviințarea, nulitatea sau desfacerea
adopției; [...]
i) cererile pentru repararea prejudiciilor cauzate prin erori
judiciare săvârșite în procesele penale;
j) cererile pentru recunoașterea, precum și cele pentru
încuviințarea executării silite a hotărârilor date în țări străine;
2. ca instanțe de apel, apelurile declarate împotriva
hotărârilor pronunțate de judecătorii în primă instanță:
a) în cererile de divorț;
b) în cererile de împărțeală judiciară, cu excepția celor care,
potrivit legii, nu sunt supuse apelului;
c) în cererile privind raporturile personale dintre părinți și
copiii minori;
d) în cererile privind filiația;
e) în orice alte cazuri expres prevăzute de lege;
3. ca instanțe de recurs, recursurile în cazurile expres
prevăzute de lege. “;
— Art. 299 alin. 3: îÎn situațiile în care, potrivit dispozițiilor
prezentului cod sau ale legii speciale, încheierile sau alte
hotărâri pronunțate de instanțele judecătorești sunt supuse
numai recursului, judecarea acestei căi de atac este de

4

MONITORUL OFICIAL AL ROMÂNIEI, PARTEA I, Nr. 585/6.VII.2005

competența instanței imediat superioare celei care a pronunțat
hotărârea în cauză sau, după caz, de competența instanței
expres prevăzute de lege.“
Art. II din Legea nr. 195/2004 are următorul cuprins:
î(1) Recursurile împotriva hotărârilor date fără drept de apel
potrivit legii în vigoare la data pronunțării lor și aflate pe rolul
Înaltei Curți de Casație și Justiție se trimit spre judecată
instanțelor imediat superioare celor care au pronunțat
hotărârea în primă instanță.
(2) Recursurile aflate pe rolul Înaltei Curți de Casație și
Justiție și care au ca obiect hotărâri prin care tribunalele au
judecat apeluri se trimit spre judecată curților de apel.
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece, iar în cazul în care admisibilitatea în principiu a fost
examinată, se trimit prin declinarea competenței, prin încheiere
irevocabilă, dată în camera de consiliu, fără citarea părților.“
Autorul excepției consideră că dispozițiile legale criticate
încalcă următoarele prevederi constituționale: art. 1 privind
statul român, art. 4 privind unitatea poporului și egalitatea
între cetățeni, art. 11 privind dreptul internațional și dreptul
intern, art. 15 privind universalitatea, art. 16 privind
egalitatea în drepturi, art. 20 referitor la tratatele
internaționale privind drepturile omului, art. 21 privind
accesul liber la justiție, art. 24 privind dreptul la apărare,
art. 124 privind înfăptuirea justiției și art. 126 privind
instanțele judecătorești.
În opinia autorului sunt încălcate, de asemenea, și
prevederile art. 6 privind dreptul la un proces echitabil,
art. 13 privind dreptul la un recurs efectiv, art. 14 privind
interzicerea discriminării și art. 17 privind interzicerea
abuzului de drept, din Convenția pentru apărarea drepturilor
omului și a libertăților fundamentale, precum și prevederile
art. 1 privind libertatea și egalitatea în demnitate și în
drepturi, art. 2 privind egalitatea în drepturi și interzicerea
discriminării, art. 6 privind recunoașterea calității de subiect
de drept, art. 7 privind egalitatea în fața legii și protecția
împotriva oricărei discriminări, art. 8 privind accesul efectiv
la instanțele judiciare, art. 10 privind procesul echitabil,
art. 11 privind prezumția de nevinovăție și art. 30 privind
interpretarea Declarației, din Declarația Universală a
Drepturilor Omului.
Examinând excepția de neconstituționalitate ridicată,
Curtea reține următoarele:
1. Obiectul cauzei în care a fost ridicată excepția îl
constituie recursul împotriva hotărârii Judecătoriei Galați
prin care s-a respins o contestație la executare, recurs a
cărui soluționare, la momentul declarării sale, era de
competența Înaltei Curți de Casație și Justiție, potrivit art. I
pct. 8 din Ordonanța de urgență a Guvernului nr. 58/2003
privind modificarea și completarea Codului de procedură
civilă. În urma aprobării cu modificări și completări a

acestui act normativ prin Legea nr. 195/2004, recursul a
fost trimis pe cale administrativă instanței devenite
competente să-l soluționeze, respectiv Tribunalului Galați, în
conformitate cu dispozițiile art. II alin. (1) și alin. (3) teza întâi
din Legea nr. 195/2004, prin care se revine de fapt la
regulile de competență instituite anterior de dispozițiile
art. 2 pct. 3 și art. 299 alin. 3 din Codul de procedură
civilă.
Potrivit art. 29 alin. (1) din Legea nr. 47/1992: îCurtea
Constituțională decide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.“
Așa fiind, Curtea constată că dispozițiile art. 2 pct. 1 și
pct. 2 din Codul de procedură civilă și cele ale art. II
alin. (2) și alin. (3) teza a doua din Legea nr. 195/2004 nu au
legătură cu soluționarea cauzei, respectiv cu soluționarea
recursului împotriva hotărârii judecătoriei prin care s-a
respins o contestație la executare. Or, potrivit dispozițiilor
alin. (6) al art. 29 din Legea nr. 47/1992, excepția de
neconstituționalitate contrară prevederilor alin. (1) al
aceluiași articol este inadmisibilă, urmând a fi respinsă ca
atare.
2. Referitor la critica de neconstituționalitate a
dispozițiilor art. 2 pct. 3, ale art. 299 alin. 3 din Codul de
procedură civilă și ale art. II alin. (1) și alin. (3) teza întâi
din Legea nr. 195/2004, Curtea constată că aceasta este
neîntemeiată, în considerarea celor ce urmează:
Modificarea reglementării în această materie a fost
realizată de legiuitor în cadrul competenței sale
constituționale, fiind impusă de o serie de rațiuni majore,
afectate de reglementarea anterioară care instituia
competența exclusivă a Înaltei Curți de Casație și Justiție
în materie de soluționare a recursurilor. S-a urmărit astfel o
mai bună administrare a justiției, o deplină realizare a
accesului liber la justiție și a dreptului la un proces
echitabil.
Noua soluție legislativă nu instituie nici o discriminare și,
ca atare, nu contravine principiului egalității de tratament.
Consacrarea posibilității de a exercita o cale de atac
împotriva soluției de trimitere a dosarului, pe cale
administrativă sau prin încheiere de declinare de
competență, la instanța devenită competentă potrivit noii
reglementări ar fi fost nu doar neproductivă, ducând la
tergiversarea soluționării cauzei, ci, totodată, inutilă față de
caracterul imperativ al normelor în materie de competență.
Așa fiind, nu se poate reține încălcarea nici uneia dintre
dispozițiile actelor internaționale invocate și nici a textelor
constituționale de referință, mai ales că pretinsa atingere
adusă majorității acestora ar putea fi reținută numai mediat,
ca o consecință a încălcării principiilor constituționale
menționate anterior.

MONITORUL OFICIAL AL ROMÂNIEI, PARTEA I, Nr. 585/6.VII.2005

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 2 pct. 1 și 2 din Codul de
procedură civilă și ale art. II alin. (2) și alin. (3) teza a doua din Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și completarea Codului de procedură civilă, excepție ridicată de
Marin Frunză în Dosarul nr. 793/C/2004 al Tribunalului Galați — Secția civilă.
2. Respinge, ca neîntemeiată, excepția de neconstituționalitate a dispozițiilor art. 2 pct. 3, ale art. 299 alin. 3 din
Codul de procedură civilă și ale art. II alin. (1) și alin. (3) teza întâi din Legea nr. 195/2004 pentru aprobarea Ordonanței
de urgență a Guvernului nr. 58/2003 privind modificarea și completarea Codului de procedură civilă, excepție ridicată de
același autor în același dosar.
Definitivă și general obligatorie.
Pronunțată în ședința publică din data de 15 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea Regulamentului de organizare și funcționare a Administrației Fondului
pentru Mediu, prevăzut în anexa nr. 1 la Hotărârea Guvernului nr. 1.989/2004 pentru aprobarea
Regulamentului de organizare și funcționare a Administrației Fondului pentru Mediu
și a structurii organizatorice a acesteia
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Regulamentul de organizare și
funcționare a Administrației Fondului pentru Mediu, prevăzut
în anexa nr. 1 la Hotărârea Guvernului nr. 1.989/2004
pentru aprobarea Regulamentului de organizare și
funcționare a Administrației Fondului pentru Mediu și a
structurii organizatorice a acesteia, publicată în Monitorul
Oficial al României, Partea I, nr. 1.155 din 7 decembrie
2004, se modifică după cum urmează:
1. Articolul 2 va avea următorul cuprins:

îArt. 2. — Fondul pentru mediu, denumit în continuare
Fond, este un instrument economico-financiar destinat
susținerii și realizării proiectelor prioritare pentru protecția
mediului, în conformitate cu normele de mediu în vigoare.“
2. Articolul 4 va avea următorul cuprins:
îArt. 4. — Scopul înființării Administrației Fondului este
gestionarea Fondului în vederea susținerii realizării
proiectelor prioritare pentru protecția mediului, în
conformitate cu normele de mediu în vigoare.“

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul mediului și gospodăririi apelor,
Lucia Ana Varga,
secretar de stat
București, 15 iunie 2005.
Nr. 571.

6

MONITORUL OFICIAL AL ROMÂNIEI, PARTEA I, Nr. 585/6.VII.2005
GUVERNUL ROMÂNIEI

HOTĂRÂRE
privind transferul pachetului de acțiuni deținut de stat la Societatea Comercială
îRomplumb“ — S.A. din administrarea Autorității pentru Valorificarea Activelor Statului
în administrarea Ministerului Economiei și Comerțului
În temeiul art. 108 din Constituția României, republicată, și al art. 19 alin. (2) din Ordonanța de urgență a
Guvernului nr. 2/2001 pentru stabilirea unor măsuri privind înființarea, organizarea/reorganizarea sau funcționarea, după
caz, a unor ministere, organe de specialitate ale administrației publice centrale și instituții publice, aprobată cu modificări
prin Legea nr. 233/2001, cu modificările ulterioare,
Guvernul României adoptă prezenta hotărâre.
Art. 1. — (1) Se aprobă transferul pachetului de acțiuni
deținut de stat la Societatea Comercială îRomplumb“ —
S.A. din administrarea Autorității pentru Valorificarea
Activelor Statului în administrarea Ministerului Economiei și
Comerțului.
(2) Datele de identificare a Societății Comerciale
îRomplumb“ — S.A. sunt prevăzute în anexa care face
parte integrantă din prezenta hotărâre.
Art. 2. — Ministerul Economiei și Comerțului este
împuternicit ca, în numele statului, să exercite toate
drepturile și să-și asume toate obligațiile aferente pachetului
de acțiuni deținut de stat la societatea comercială
prevăzută la art. 1.
Art. 3. — Reprezentanții statului în Adunarea generală a
acționarilor a Societății Comerciale îRomplumb“ — S.A.

sunt numiți și revocați prin ordin al ministrului economiei și
comerțului, iar membrii consiliului de administrație sunt
numiți și revocați prin hotărâre a adunării generale a
acționarilor.
Art. 4. — Predarea-preluarea pachetului de acțiuni
transferat potrivit art. 1 se face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.
Art. 5. — Anexa nr. 3 la Hotărârea Guvernului
nr. 738/2003 privind organizarea și funcționarea Ministerului
Economiei și Comerțului, publicată în Monitorul Oficial al
României, Partea I, nr. 485 din 7 iulie 2003, cu modificările
și completările ulterioare, se modifică în mod
corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Președintele Autorității pentru Valorificarea Activelor Statului,
Gabriel Ionel Zbîrcea
Ministrul finanțelor publice,
Ionel Popescu
București, 15 iunie 2005.
Nr. 575.
ANEXĂ
DATELE DE IDENTIFICARE

a Societății Comerciale îRomplumb“ — S.A.

Denumirea

Societatea
Comercială
îRomplumb“ —
S.A.

Sediul

Municipiul
Baia Mare,
Str. Gutinului
nr. 9,
județul
Maramureș

Nr. de înregistrare
la oficiul registrului
comerțului

J24/54/1991

Codul unic
de înregistrare

Capitalul
social
(mii lei)

Cota deținută de
Autoritatea pentru
Valorificarea
Activelor Statului
(%)

Nr. total de acțiuni
Nr. de acțiuni
deținute de
Autoritatea pentru
Valorificarea
Activelor Statului

R 2206334

78.211.750

93,03

3.128.470

Valoarea
nominală
a unei
acțiuni
(lei)

25.000
3.004.165

7

MONITORUL OFICIAL AL ROMÂNIEI, PARTEA I, Nr. 585/6.VII.2005

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

HOTĂRÂRE
privind retragerea autorizației de funcționare a cooperativei îSperanța Cooperativa de Credit“ Domnești
Având în vedere cererea de retragere a autorizației de funcționare a cooperativei îSperanța Cooperativa de
Credit“ Domnești, formulată de CREDITCOOP Casa Centrală prin Scrisoarea nr. VII/SD/1.716 din 29 martie 2005, în
baza art. 7 alin. (3) din Normele Băncii Naționale a României nr. 6/2003 privind fuziunea și divizarea cooperativelor de
credit, aprobarea Consiliului de administrație al Băncii Naționale a României privind fuziunea prin absorbție a Cooperativei
de Credit Victoria București și cooperativei îSperanța Cooperativa de Credit“ Domnești din 26 mai 2005, în urma căreia
cooperativa îSperanța Cooperativa de Credit“ Domnești este absorbită, întregul său patrimoniu fiind preluat de
Cooperativa de Credit Victoria București,
în temeiul prevederilor art. 89 lit. a) liniuța a patra din Ordonanța de urgență a Guvernului nr. 97/2000 privind
organizațiile cooperatiste de credit, aprobată și modificată prin Legea nr. 200/2002, cu modificările și completările
ulterioare,
Banca Națională a României

h o t ă r ă ș t e:

Art. 1. — Se retrage Autorizația de funcționare seria B

J23/682/2002, ca urmare a cererii de retragere a autorizației

nr. 0335 din 23 septembrie 2002 a cooperativei îSperanța

de funcționare, formulată de CREDITCOOP Casa Centrală.

Cooperativa de Credit“ Domnești, cu sediul în comuna

Art.

2.

—

Prezenta

hotărâre

va

fi

transmisă

Domnești, Str. Principală nr. 1.230, bl. 1, sc. 1, ap. 4, județul

CREDITCOOP Casa Centrală și va intra în vigoare la data

Ilfov, având numărul de înregistrare în registrul comerțului

publicării ei în Monitorul Oficial al României, Partea I.

p. Guvernatorul Băncii Naționale a României,
Florin Georgescu
București, 15 iunie 2005.
Nr. 16.
BANCA NAȚIONALĂ A ROMÂNIEI

HOTĂRÂRE
privind retragerea autorizației de funcționare a cooperativei îEconomia Cooperativa de Credit“
Măgurele
Având în vedere cererea de retragere a autorizației de funcționare a cooperativei îEconomia Cooperativa de
Credit“ Măgurele, formulată de CREDITCOOP Casa Centrală prin Scrisoarea nr. VII/SD/1.716 din 29 martie 2005, în baza
art. 7 alin. (3) din Normele Băncii Naționale a României nr. 6/2003 privind fuziunea și divizarea cooperativelor de credit,
aprobarea Consiliului de administrație al Băncii Naționale a României privind fuziunea prin absorbție a Cooperativei de
Credit Victoria București și cooperativei îEconomia Cooperativa de Credit“ Măgurele din 26 mai 2005, în urma căreia
cooperativa îEconomia Cooperativa de Credit“ Măgurele este absorbită, întregul său patrimoniu fiind preluat de
Cooperativa de Credit Victoria București,
în temeiul prevederilor art. 89 lit. a) liniuța a patra din Ordonanța de urgență a Guvernului nr. 97/2000 privind
organizațiile cooperatiste de credit, aprobată și modificată prin Legea nr. 200/2002, cu modificările și completările
ulterioare,
Banca Națională a României

h o t ă r ă ș t e:

Art. 1. — Se retrage Autorizația de funcționare seria B
nr. 0140 din 23 septembrie 2002 a cooperativei îEconomia
Cooperativa de Credit“ Măgurele, cu sediul în comuna
Măgurele, Str. Atomiștilor nr. 250 B, județul Ilfov, având
numărul de înregistrare în registrul comerțului
J23/1610/2003, ca urmare a cererii de retragere a

autorizației de funcționare, formulată de CREDITCOOP
Casa Centrală.
Art.

2.

—

Prezenta

va

fi

transmisă

CREDITCOOP Casa Centrală și va intra în vigoare la data
publicării ei în Monitorul Oficial al României, Partea I.

p. Guvernatorul Băncii Naționale a României,
Florin Georgescu
București, 15 iunie 2005.
Nr. 17.

hotărâre

TARIFE
pentru publicarea unor acte în Monitorul Oficial al României pentru anul 2005
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice, roviniete
2.2. Schimbări de nume
2.3. Citații emise de instanțele judecătorești
2.4. Citații la care numărul persoanelor citate este mai mare de unu
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de Legea nr. 31/1990, republicată
2.7. Extras-cerere pentru dobândirea sau renunțarea la cetățenia română
2.8. Concursuri pentru ocuparea de posturi didactice în învățământul superior și a posturilor vacante de funcționari publici
2.9. Anunțuri privind concursul de admitere la Institutul Național al Magistraturii, la concursul de admitere în magistratură,
la examenul de capacitate pentru magistrații stagiari, precum și pentru locurile vacante de magistrați, executori
judecătorești, notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel și tribunalelor
2.11. Anunțuri privind data la care au loc adunările generale ale judecătorilor și procurorilor, precum și perioada
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
prin care se constată că proveniența bunurilor este justificată
2.13. Publicarea declarațiilor de avere potrivit legii
2.14. Publicarea rapoartelor periodice de activitate ale autorităților publice și a raportului privind starea justiției
2.15. Bilanțuri de ocupare a forței de muncă pe județe și la nivel național
2.16. Publicarea listei donatorilor și a donațiilor făcute partidelor politice, precum și a raportului de venituri
și cheltuieli electorale ale partidelor
2.17. Alte publicații cu prezentare tabelară
2.18. Alte acte a căror publicare este prevăzută de Legea nr. 31/1990, republicată
3. MONITORUL OFICIAL AL ROMÂNIEI, PARTEA a IV-a
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
3.4. Bilanțuri și conturi de profit și pierdere (anunțuri-extras)
3.5. Bilanțuri ale băncilor
3.6. Acte adiționale
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
și a hotărârii de declarare a nulității unei societăți comerciale
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
3.10. Alte acte a căror publicare este prevăzută de lege
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
5. MONITORUL OFICIAL AL ROMÂNIEI, PARTEA a VI-a
5.1. Publicarea anunțului de intenție pentru inițierea unor proiecte în condiții de parteneriat public-privat, conform O.G. nr. 16/2002
5.2. Publicarea hotărârilor judecătorești irevocabile pronunțate în aplicarea O.U.G. nr. 60/2001
5.3. Publicarea anunțului de licitație publică deschisă în vederea delegării gestiunii serviciilor publice de alimentare cu apă și de canalizare
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
și privat de interes local
5.6. Alte acte a căror publicare este prevăzută de lege
6. MONITORUL OFICIAL AL ROMÂNIEI, PARTEA a VII-a
6.1. Publicarea încheierii judecătorului delegat de înmatriculare a societății cooperative — în extras sau integral, conform Legii nr. 359/2004
6.2. Hotărârile A.G.A. sau actul adițional, în cazul în care s-a modificat actul constitutiv prin aceste hotărâri
6.3. Hotărârea irevocabilă a tribunalului de anulare a hotărârii A.G.A.
6.4. Hotărârea A.G.A. prin care se aprobă situația financiară anuală
6.5. Hotărârea A.G.A. pentru majorarea capitalului social, numai dacă majorarea este mai mare de 10%
6.6. Proiectul de fuziune/divizare vizat de judecătorul delegat
6.7. Actul modificator al actului constitutiv al societății absorbante
6.8. Actul de dizolvare a societății
6.9. Actul de numire a lichidatorilor
Tarifele de publicare cuprind T.V.A în cotă de 19%.

490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
120.000 lei/act/12 lei noi/act
120.000 lei/act/12 lei noi/act
120.000 lei/act/12 lei noi/act
120.000 lei/act + 2.500 lei/cuvânt/
12 lei noi/act + 0,25 lei noi/cuvânt
650.000 lei/act/65 lei noi/act
650.000 lei/act/65 lei noi/act
750.000 lei/anunț/75 lei noi/anunț
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
2.500 lei/cuvânt/0,25 lei noi/cuvânt
650.000 lei/act/65 lei noi/act
490.000
490.000
490.000
875.000

lei/pag.
lei/pag.
lei/pag.
lei/pag.

de
de
de
de

manuscris/49 lei noi/pag. de manuscris
manuscris/49 lei noi/pag. de manuscris
manuscris/49 lei noi/pag. de manuscris
manuscris/87,5 lei noi/pag. de manuscris

50.000 lei/rând tabel/5 lei noi/rând tabel
2.500 lei/cuvânt/0,25 lei noi/cuvânt
315.000 lei/pag. de manuscris/31,5 lei noi/pag. de manuscris
750.000 lei/pag. de manuscris/75 lei noi/pag. de manuscris
875.000 lei/pag. de manuscris/87,5 lei noi/pag. de manuscris
795.000 lei/anunț/79,5 lei/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
50.000 lei/rând tabel/5 lei noi/rând tabel
875.000 lei/pag. de manuscris/87,5 lei noi/pag. de manuscris
Tariful se calculează în funcție de numărul de pagini și de
tirajul comandat
490.000 lei/pag. de manuscris/49 lei noi/pag. de manuscris
720.000 lei/pag. de manuscris/72 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
490.000 lei/pag. de manuscris/49 lei noi/pag. de manuscris
315.000 lei/pag. de manuscris/31,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
400.000 lei/anunț/40 lei noi/anunț
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris
875.000 lei/pag. de manuscris/87,5 lei noi/pag. de manuscris

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 585/6.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033108]
ISSN 1453—4495

