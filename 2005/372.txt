PARTEA

Anul 173 (XVII) — Nr. 372

I

LEGI, DECRETE, HOTĂRÂRI ȘI ALTE ACTE

Marți, 3 mai 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 166 din 22 martie 2005 referitoare la excepția
de neconstituționalitate a dispozițiilor art. 592
alin. 2 teza întâi din Codul de procedură civilă ....
370.

371.

18.

19.

HOTĂRÂRI ALE GUVERNULUI ROMÂNIEI
— Hotărâre privind aprobarea structurii
organizatorice a Autorității Naționale pentru
Persoanele cu Handicap...........................................
— Hotărâre privind aprobarea bugetelor de
venituri și cheltuieli pe anul 2005 ale operatorilor
economici nemonitorizați, care funcționează
sub autoritatea Ministerului Transporturilor,
Construcțiilor și Turismului........................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale de
Reglementare în Domeniul Energiei privind
aprobarea Procedurii pentru calculul energiei
electrice care se facturează în situația defectării
grupului de măsurare................................................
— Ordin al președintelui Autorității Naționale de
Reglementare în Domeniul Energiei privind

DECIZII

ALE

Nr.

Pagina
aprobarea Metodologiei de stabilire a valorilor
minime și maxime de tranzacționare a certificatelor
verzi............................................................................

6

1–3

20.

— Ordin al președintelui Autorității Naționale de
Reglementare în Domeniul Energiei privind
aprobarea valorilor minime și maxime de
tranzacționare a certificatelor verzi pentru
anul 2005...................................................................

6–7

3–4

50.

— Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea Ordinului președintelui
Autorității Naționale Sanitare Veterinare și pentru
Siguranța Alimentelor nr. 149/2004 pentru
aprobarea Programului acțiunilor de supraveghere,
prevenire și control al bolilor la animale, al celor
transmisibile de la animale la om, protecția
animalelor și protecția mediului, pentru anul 2005 ....

7–8

— Ordin al ministrului finanțelor publice pentru
modificarea Ordinului ministrului finanțelor publice
nr. 734/2004 privind stabilirea componenței
Comisiei de privatizare a Casei de Economii și
Consemnațiuni C.E.C. — S.A., modificat prin
ordinele ministrului finanțelor publice nr. 805/2004
și nr. 209/2005 ..........................................................

8

5

530.

5–6

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 166
din 22 martie 2005

referitoare la excepția de neconstituționalitate a dispozițiilor art. 592 alin. 2 teza întâi
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Ion Tiucă
Ingrid Alina Tudora

— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 592 alin. 2 teza întâi din
Codul de procedură civilă, excepție ridicată de Radu
Ștefănescu în Dosarul nr. 1.317/Cv/2004 al Tribunalului
Argeș — Secția civilă.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 372/3.V.2005

Magistratul-asistent referă asupra cauzei, arătând că
autorul excepției a depus la dosar o cerere prin care
solicită acordarea unui termen de judecată în vederea
pregătirii apărării.
Reprezentantul Ministerului Public nu este de acord cu
acordarea unui nou termen de judecată.
Curtea, deliberând asupra cererii formulate, având în
vedere dispozițiile art. 14 din Legea nr. 47/1992 coroborat
cu art. 156 alin. 1 din Codul de procedură civilă, respinge
cererea de amânare.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Astfel, arată că, în conformitate cu
prevederile art. 126 alin. (2) din Constituție, legiuitorul poate
institui, în considerarea unor situații particulare, reguli
speciale de procedură, precum și modalități specifice de
exercitare a drepturilor procesuale, așa cum este și cazul
măsurilor asigurătorii. În acest context, Ministerul Public
apreciază că nu poate fi primită critica autorului excepției
privind încălcarea dreptului la apărare.
C U R T E A,

având în vedere actele și lucrările dosarului, constată
următoarele:
Prin Încheierea din 27 octombrie 2004, pronunțată în
Dosarul nr. 1.317/Cv/2004, Tribunalul Argeș — Secția civilă
a sesizat Curtea Constituțională cu excepția de
neconstituționalitate a dispozițiilor art. 592 alin. 2 teza
întâi din Codul de procedură civilă. Excepția a fost ridicată
de Radu Ștefănescu într-o cauză civilă având ca obiect
soluționarea recursului formulat împotriva încheierii din
15 decembrie 2003, pronunțată în Dosarul nr. 7.531/2003
de către Judecătoria Pitești.
În motivarea excepției de neconstituționalitate autorul
acesteia susține că procedura instituită prin textul de lege
criticat, respectiv sintagma îfără citarea părților“, contravine
dreptului la apărare atât al reclamantului, cât și al pârâtului,
prin nerespectarea principiilor oralității și contradictorialității.
În acest sens, arată că, îîn măsura în care părțile ar fi
prezente, ca urmare a citării lor, ar putea purta discuții
asupra cuantumului cauțiunii, precum și asupra termenului
în care urmează să fie depusă aceasta“.
Tribunalul Argeș — Secția civilă apreciază că excepția
de neconstituționalitate invocată este neîntemeiată. Referitor
la susținerea autorului excepției, potrivit căreia prin
soluționarea cererii de sechestru asigurător fără citarea
părților se încalcă dreptul la apărare, tribunalul arată că,
pentru ca principiul contradictorialității să fie respectat, nu
este necesar ca părțile să se fi exprimat efectiv.
Contradictorialitatea este asigurată și atunci când părțile nu
sunt prezente, dacă la dosar există dovezi în baza cărora
instanța se poate pronunța. De asemenea, arată că
procedura sechestrului judiciar, având caracter
necontencios, prin intermediul ei nu se urmărește stabilirea
unui drept potrivnic față de altă persoană, motiv pentru
care nu este necesară administrarea altor dovezi decât
cele depuse la dosar și nici nu se impun discuții cu privire
la cuantumul cauțiunii și la termenul în care urmează să
fie depusă aceasta. În ceea ce privește principiul oralității,
consacrat de art. 127 din Codul de procedură civilă,
instanța arată că legiuitorul poate să limiteze în cazuri
speciale acest principiu, sechestrul asigurător având un
astfel de caracter special.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens, apreciază că dispozițiile

legale criticate, concepute de legiuitor ca o măsură de
evitare a abuzului procesual, reprezintă, de fapt, o expresie
a aplicării principiului dreptului la apărare, în deplină
conformitate cu prevederile constituționale ale art. 126
alin. (2) și art. 129, care lasă la latitudinea legiuitorului
reglementarea competenței, a procedurii de judecată,
precum și a căilor de atac. De altfel, apreciază că textul
dedus controlului constituie o modalitate de asigurare a
acțiunii civile, făcând parte din cadrul măsurilor de
indisponibilizare și de conservare a unor bunuri față de
acte sau fapte de natură să pericliteze posibilitatea realizării
efective, în momentul executării silite, a dreptului
creditorului. Posibilitatea depunerii unei cauțiuni în sarcina
părții care solicită instituirea sechestrului asigurător
reprezintă, în opinia Guvernului, o garanție constituită în
scopul dezdăunării debitorului pentru eventualele pagube
produse de o indisponibilizare nejustificată a bunurilor sale.
Toate elementele procedurale prevăzute de legiuitor pentru
înființarea sechestrului asigurător nu aduc însă atingere,
sub nici un aspect, drepturilor și garanțiilor procesuale ale
părților.
Avocatul Poporului apreciază că dispozițiile legale
criticate sunt constituționale. În acest sens, arată că nu
poate fi reținută critica de neconstituționalitate a dispozițiilor
art. 592 alin. 2 teza întâi din Codul de procedură civilă față
de art. 24 alin. (1) din Constituție, întrucât scopul textului
de lege criticat este acela de a institui o procedură
specială, prin care instanța de judecată să poată lua
măsuri cu caracter vremelnic, a căror urgență este
justificată de necesitatea evitării prejudicierii unor drepturi
sau interese legitime. De asemenea, apreciază că
posibilitatea atacării cu recurs a încheierii date fără citarea
părților, în condițiile art. 592 din Codul de procedură civilă,
constituie un argument în plus în demonstrarea respectării
depline a dreptului la apărare al părților. În final, arată că,
în conformitate cu prevederile constituționale ale art. 126
alin. (2), legiuitorul poate institui, în considerarea unor
situații particulare, reguli speciale de procedură, precum și
modalități specifice de exercitare a drepturilor procedurale.
În acest sens, invocă jurisprudența Curții Constituționale,
și anume deciziile nr. 199/2000, nr. 173/2004 și
nr. 396/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 592 alin. 2 teza întâi din Codul de
procedură civilă, care au următorul conținut: îInstanța va
decide de urgență, în camera de consiliu, fără citarea părților,
prin încheiere executorie, fixând totodată, dacă este cazul,
cuantumul cauțiunii și termenul înăuntrul căruia urmează să fie
depusă aceasta.“
În susținerea neconstituționalității acestui text de lege,
autorul excepției invocă încălcarea prevederilor
constituționale ale art. 24 alin. (1), potrivit cărora îDreptul la
apărare este garantat“.
Examinând excepția de neconstituționalitate, Curtea
constată că norma legală dedusă controlului este cuprinsă

MONITORUL OFICIAL AL ROMÂNIEI, PARTEA I, Nr. 372/3.V.2005
în Capitolul IV — îMăsurile asigurătorii“ al Cărții a VI-a
intitulată îProceduri speciale“ din Codul de procedură civilă.
Procedura măsurilor asigurătorii nu soluționează fondul
dreptului, ci are o finalitate subsecventă, urmărind să
asigure valorificarea acestuia. Prin aceasta legiuitorul a
urmărit preîntâmpinarea riscului la care este expus titularul
dreptului, și anume situația în care, deși dreptul i-a fost
recunoscut printr-o hotărâre definitivă sau irevocabilă,
așadar susceptibilă de punere în executare, să se vadă
pus în imposibilitatea de a-l realiza ca urmare a

3

manoperelor dolosive ale debitorului. Așa fiind, o asemenea
procedură este guvernată de imperativul celerității.
Date fiind rațiunile înfățișate, Curtea constată că
legiuitorul a instituit în materia măsurilor asigurătorii, potrivit
competenței sale constituționale, o procedură derogatorie
de la dreptul comun, fără a se putea reține însă că
procedând astfel ar aduce atingere principiului constituțional
al dreptului la apărare, asigurat prin recunoașterea
posibilității exercitării căii de atac a recursului împotriva
încheierii de soluționare a cererii de sechestru asigurător.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 592 alin. 2 teza întâi din Codul de procedură civilă,
excepție ridicată de Radu Ștefănescu în Dosarul nr. 1.317/Cv/2004 al Tribunalului Argeș — Secția civilă.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea structurii organizatorice a Autorității Naționale pentru Persoanele cu Handicap
În temeiul art. 108 din Constituția României, republicată, al art. 8 alin. (4) din Ordonanța Guvernului nr. 14/2003
privind înființarea, organizarea și funcționarea Autorității Naționale pentru Persoanele cu Handicap, aprobată cu modificări
și completări prin Legea nr. 239/2003, cu modificările și completările ulterioare, și al art. 2 din Ordonanța Guvernului
nr. 32/1998 privind organizarea cabinetului demnitarului din administrația publică centrală, aprobată cu modificări prin
Legea nr. 760/2001, cu modificările ulterioare,
Guvernul României adoptă prezenta hotărâre.
Art. 1. — Se aprobă structura organizatorică a Autorității
Naționale pentru Persoanele cu Handicap, prevăzută în
anexa care face parte integrantă din prezenta hotărâre.
Art. 2. — Pe data intrării în vigoare a prezentei hotărâri

se abrogă Hotărârea Guvernului nr. 769/2003 privind
aprobarea structurii organizatorice a Autorității Naționale
pentru Persoanele cu Handicap, publicată în Monitorul
Oficial al României, Partea I, nr. 486 din 7 iulie 2003.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Președintele Autorității Naționale
pentru Persoanele cu Handicap,
Silviu George Didilescu
Ministrul finanțelor publice,
Ionel Popescu
București, 28 aprilie 2005.
Nr. 370.

4

MONITORUL OFICIAL AL ROMÂNIEI, PARTEA I, Nr. 372/3.V.2005
ANEXĂ
2131),

Numărul maxim de posturi =
exclusiv președintele și vicepreședintele
STRUCTURA ORGANIZATORICĂ

a Autorității Naționale pentru Persoanele cu Handicap
PREȘEDINTE

Cabinet
demnitar

Vicepreședinte

Audit

Comisia Superioară
de Expertiză Medicală
a Persoanelor cu Handicap
Adulți

Institutul Național
pentru Prevenirea și Combaterea
Excluziunii Sociale a Persoanelor
cu Handicap

Secretar general

Direcția inspecție
și control

Inspecția Regională
București

Direcția organizare
internă
și comunicare

Direcția
integrare europeană

Serviciul juridic
contencios,
resurse umane

Biroul
proiecte,
programe

Serviciul
administrativ,
contabilitate

Serviciul
metodologie,
standardizare,
licențiere

Inspecția Regională
Arad
Inspecția Regională
Argeș
Inspecția Regională
Mureș
Inspecția Regională
Satu Mare
Inspecția Regională
Vaslui
Inspecția Regională
Vâlcea
Inspecția Regională
Vrancea
1)

Din care:
— pentru aparatul central: 78, exclusiv președintele și vicepreședintele;
— pentru unitățile subordonate: 135.

MONITORUL OFICIAL AL ROMÂNIEI, PARTEA I, Nr. 372/3.V.2005

5

GUVERNUL ROMÂNIEI

HOTĂRÂRE
privind aprobarea bugetelor de venituri și cheltuieli pe anul 2005 ale operatorilor economici
nemonitorizați, care funcționează sub autoritatea Ministerului Transporturilor, Construcțiilor
și Turismului
În temeiul art. 108 din Constituția României, republicată, și al art. 38 alin. (1) din Legea bugetului de stat pe
anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă bugetele de venituri și cheltuieli pe
anul 2005 ale operatorilor economici nemonitorizați, care
funcționează sub autoritatea Ministerului Transporturilor,
Construcțiilor și Turismului, prevăzute în anexele nr. 1—9*)
care fac parte integrantă din prezenta hotărâre.
Art. 2. — (1) Cheltuielile totale aferente veniturilor totale
înscrise în bugetele de venituri și cheltuieli reprezintă limite
maxime care nu pot fi depășite decât în cazuri justificate și
numai cu aprobarea Guvernului, la propunerea Ministerului
Transporturilor, Construcțiilor și Turismului.
(2) În cazul în care în execuție se înregistrează depășiri
sau nerealizări ale veniturilor totale aprobate, operatorii
economici pot efectua cheltuieli totale proporțional cu gradul
de realizare a veniturilor totale.

Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.
(2) Contravenția se constată și amenda se aplică de
organele de control financiar ale statului, împuternicite
conform legii, persoanelor vinovate de nerespectarea
prevederilor prezentei hotărâri.
(3) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 28 aprilie 2005.
Nr. 371.
*) Anexele nr. 1—9 se comunică Ministerului Transporturilor, Construcțiilor și Turismului.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Procedurii pentru calculul energiei electrice care se facturează
în situația defectării grupului de măsurare
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003,
având în vedere Referatul de aprobare întocmit de Departamentul infrastructură și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 27 aprilie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Procedura pentru calculul energiei
electrice care se facturează în situația defectării grupului de

măsurare, prezentată în anexa*) care face parte integrantă
din prezentul ordin.

*) Anexa se publică în format electronic pe pagina web a Autorității Naționale de Reglementare în Domeniul Energiei (www.anre.ro), la
secțiunea îReglementări tehnice“.

6

MONITORUL OFICIAL AL ROMÂNIEI, PARTEA I, Nr. 372/3.V.2005

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — Titularii de licență care își desfășoară
activitatea în sectorul energiei electrice vor respecta

prevederile prezentului ordin.
Art. 4. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor cuprinse în prezentul
ordin.

Președintele Autorității Naționale de Reglementare în Domeniul Energiei,
Nicolae Opriș
București, 27 aprilie 2005.
Nr. 18.
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea Metodologiei de stabilire a valorilor minime și maxime de tranzacționare
a certificatelor verzi
În temeiul art. 9 alin. (6) și (7) și al art. 11 alin. (2) lit. c) din Legea energiei electrice nr. 318/2003, precum și
al art. 7 alin. (2) din Hotărârea Guvernului nr. 1.892/2004 pentru stabilirea sistemului de promovare a producerii energiei
electrice din surse regenerabile de energie,
având în vedere Referatul de aprobare întocmit de Departamentul funcționare și dezvoltare piață de energie și
Procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 27 aprilie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Metodologia de stabilire a valorilor
minime și maxime de tranzacționare a certificatelor verzi,
prevăzută în anexa*) care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I.

Art. 3. — Departamentul funcționare și dezvoltare piață
de energie din cadrul Autorității Naționale de Reglementare
în Domeniul Energiei va aplica și va urmări respectarea
prevederilor prezentului ordin.

Președintele Autorității Naționale de Reglementare în Domeniul Energiei,
Nicolae Opriș
București, 28 aprilie 2005.
Nr. 19.
*) Anexa se publică în format electronic pe pagina web a Autorității Naționale de Reglementare în Domeniul Energiei, www.anre.ro.

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind aprobarea valorilor minime și maxime de tranzacționare a certificatelor verzi
pentru anul 2005
În temeiul art. 9 alin. (6) și (7) și al art. 11 alin. (2) lit. c) din Legea energiei electrice nr. 318/2003, precum și
al art. 7 alin. (2) din Hotărârea Guvernului nr. 1.892/2004 pentru stabilirea sistemului de promovare a producerii energiei
electrice din surse regenerabile de energie,
având în vedere Referatul de aprobare întocmit de Departamentul funcționare și dezvoltare piață de energie și
Procesul-verbal al ședinței Comitetului de reglementare al Autorității Naționale de Reglementare în Domeniul Energiei din
data de 27 aprilie 2005,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă valoarea minimă de tranzacționare
a unui certificat verde pe piața de certificate verzi, de
1.022.000 lei/MWh (102,2 lei noi/MWh).
Art. 2. — Se aprobă valoarea maximă de tranzacționare
a unui certificat verde pe piața de certificate verzi, de
1.533.000 lei/MWh (153,3 lei noi/MWh).

Art. 3. — Valorile de tranzacționare a certificatelor verzi
prevăzute la art. 1 și 2 nu conțin TVA.
Art. 4. — Prezentul ordin se publică în Monitorul Oficial
al României, Partea I.
Art. 5. — Producătorii de energie electrică din surse
regenerabile de energie, Operatorul pieței de certificate verzi,

MONITORUL OFICIAL AL ROMÂNIEI, PARTEA I, Nr. 372/3.V.2005
furnizorii de energie electrică și Departamentul de funcționare
și dezvoltare piață de energie din cadrul Autorității Naționale

7

de Reglementare în Domeniul Energiei vor aplica și vor
urmări punerea în aplicare a prevederilor prezentului ordin.

Președintele Autorității Naționale de Reglementare în Domeniul Energiei,
Nicolae Opriș
București, 28 aprilie 2005.
Nr. 20.
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 149/2004 pentru aprobarea Programului acțiunilor
de supraveghere, prevenire și control al bolilor la animale, al celor transmisibile
de la animale la om, protecția animalelor și protecția mediului, pentru anul 2005
În temeiul Ordonanței Guvernului nr. 42/2004 privind organizarea activității sanitar-veterinare și pentru siguranța
alimentelor, aprobată cu modificări și completări prin Legea nr. 215/2004, cu modificările și completările ulterioare,
văzând Referatul de aprobare nr. 31.606 din 8 aprilie 2005, întocmit de Autoritatea Națională Sanitară Veterinară
și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Secțiunea a VIII-a îExpertiza sanitară
veterinară a produselor de origine animală și a furajelor
pentru apărarea sănătății publice și sănătății animalelor“ din
Programul acțiunilor de supraveghere, prevenire și control
al bolilor la animale, al celor transmisibile de la animale la
om, protecția animalelor și protecția mediului, pentru anul
2005, aprobat prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 149/2004, publicat în Monitorul Oficial al României,
Partea I, nr. 125 și 125 bis din 9 februarie 2005, se
modifică după cum urmează:
1. În Partea A îDepistarea principalelor boli
transmisibile la om (zoonoze) prin manipularea și
consumul unor produse de origine animală“, nr. crt. 1
îTrichineloza (B-062)“, coloana a 3-a îStrategia și conduita
de execuție“, punctul II îCarne“, alineatul 3 va avea
următorul cuprins:
îExamenul pentru decelarea trichinei se efectuează în
cadrul institutelor naționale de referință în laboratoarele
sanitare veterinare din cadrul direcțiilor sanitare veterinare
și pentru siguranța alimentelor județene, în circumscripțiile
sanitare veterinare și pentru siguranța alimentelor, în
circumscripțiile veterinare de asistență concesionată, în
spațiile special amenajate și dotate pentru decelarea
trichinei din unitățile de tăiere a porcinelor și/sau a
cabalinelor ori din unitățile de depozitarea și prelucrarea
vânatului sălbatic.
Examenul pentru decelarea trichinei se efectuează
gratuit pentru probele provenite de la animalele tăiate
pentru consum familial din gospodăria populației aflată în
raza de activitate a circumscripției sanitare veterinare și
pentru siguranța alimentelor și circumscripției veterinare de
asistență concesionată.
Contravaloarea examenelor efectuate la circumscripțiile
sanitare veterinare și pentru siguranța alimentelor pentru
decelarea trichinei la animalele tăiate pentru consum
familial, provenind din gospodăriile populației, se suportă de
la bugetul de stat, conform prevederilor sanitare veterinare
în vigoare.
Examenele pentru decelarea trichinei pentru porcii din
gospodăria proprie, sacrificați pentru consum familial la
cerere, în alte circumscripții sanitare veterinare și pentru
siguranța alimentelor decât în cea în care își are domiciliul
proprietarul animalelor, se suportă de către acesta.“
2. În partea A îDepistarea principalelor boli
transmisibile la om (zoonoze) prin manipularea și

consumul unor produse de origine animală“, nr. crt. 2
îCisticercoza (B-252)“, coloana a 3-a îStrategia și conduita
de execuție“, punctul I va avea următorul cuprins:
îI. Animale vii (bovine, ovine, porcine)
— bovinele, ovinele și porcinele se supun inspecției
antemortem și postmortem.“
3. În partea A îDepistarea principalelor boli
transmisibile la om (zoonoze) prin manipularea și
consumul unor produse de origine animală“, nr. crt. 2
îCisticercoza (B-252)“, coloana a 4-a îPrecizări tehnice“,
punctul I va avea următorul cuprins:
îI. Animale vii (bovine, ovine, porcine)
— supravegherea prin examene de laborator (vezi
secțiunea a III-a, lit. e)“
4. În partea A îDepistarea principalelor boli
transmisibile la om (zoonoze) prin manipularea și
consumul unor produse de origine animală“, nr. crt. 2
îCisticercoza (B-252)“, coloana a 4-a îPrecizări tehnice“,
punctul II va avea următorul cuprins:
îII. Carne și organe
— să examineze fiecare carcasă de bovine, ovine,
porcine, destinată consumului uman“
5. În partea A îDepistarea principalelor boli
transmisibile la om (zoonoze) prin manipularea și
consumul unor produse de origine animală“, nr. crt. 13
îEscherichia Coli O157 H 7“ se abrogă.
6. În partea A îDepistarea principalelor boli
transmisibile la om (zoonoze) prin manipularea și
consumul unor produse de origine animală“, punctul 15
îParazitoze la pești“, coloana a 4-a, alineatul 3 va avea
următorul cuprins:
îPeștele întreg, la care au fost evidențiate formațiuni
parazitare la nivelul viscerelor și care pot fi îndepărtate în
totalitate, se dirijează la procesare sub supraveghere
sanitară veterinară într-o unitate aprobată sanitar veterinar,
care dispune de facilități pentru îndepărtarea eficientă a
părților parazitate din acesta și în care sunt respectate
condițiile de igienă pentru evitarea posibilităților de
contaminare; peștele la care au fost evidențiate formațiuni
parazitare la nivelul musculaturii sau la nivelul musculaturii
și viscerelor se declară impropriu consumului uman și nu
se acceptă valorificarea pentru consum uman, în
conformitate cu prevederile legislației naționale sanitare
veterinare în vigoare.“
7. Partea E îExamene de laborator pentru stabilirea
eficienței operațiunilor de igienizare“, nr. crt. 2 se abrogă.

8

MONITORUL OFICIAL AL ROMÂNIEI, PARTEA I, Nr. 372/3.V.2005

Art. II. — Institutele centrale de profil, direcțiile sanitare
veterinare și pentru siguranța alimentelor județene și a
municipiului București vor duce la îndeplinire prevederile
prezentului ordin.

Art. III. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. IV. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 19 aprilie 2005.
Nr. 50.
MINISTERUL FINANȚELOR PUBLICE

ORDIN
pentru modificarea Ordinului ministrului finanțelor publice nr. 734/2004
privind stabilirea componenței Comisiei de privatizare a Casei de Economii
și Consemnațiuni C.E.C. — S.A., modificat prin ordinele ministrului finanțelor publice
nr. 805/2004 și nr. 209/2005
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, precum și a Ordonanței de urgență a Guvernului
nr. 19/2004 privind unele măsuri premergătoare lansării procesului de privatizare, inclusiv constituirea Comisiei de
privatizare a Casei de Economii și Consemnațiuni C.E.C. — S.A.
având în vedere hotărârile Ministerului Finanțelor Publice, Ministerului Justiției și Autorității pentru Valorificarea
Activelor Statului (A.V.A.S.) de înlocuire a unora dintre reprezentanții acestora în Comisia de privatizare a Casei de
Economii și Consemnațiuni C.E.C. — S.A., precum și desemnarea de către Banca Națională a României a altui
reprezentant în locul domnului Eugen Rădulescu, care, începând cu data de 28 martie 2005, a fost numit în funcția de
președinte al Casei de Economii și Consemnațiuni C.E.C. — S.A.,
ministrul finanțelor publice emite următorul ordin:
Art. I. — Începând cu data prezentului ordin,
componența Comisiei de privatizare a Casei de Economii
și Consemnațiuni C.E.C. — S.A., prevăzută la art. 1 din
Ordinul ministrului finanțelor publice nr. 734/2004 privind
stabilirea componenței Comisiei de privatizare a Casei de
Economii și Consemnațiuni C.E.C. — S.A., publicat în
Monitorul Oficial al României, Partea I, nr. 454 din 20 mai
2004, cu modificările ulterioare, se modifică și este
următoarea:
— domnul Ionel Popescu, Ministrul Finanțelor Publice,
președintele comisiei de privatizare;
— domnul Sebastian Bodu, reprezentant al Ministerului
Finanțelor Publice;
— doamna Mioara Ionescu, reprezentantă a Ministerului
Finanțelor Publice;
— doamna Emilia Dragu, reprezentantă a Ministerului
Finanțelor Publice;

— domnul Nicolae Cinteză, reprezentant al Băncii
Naționale a României;
— domnul Adrian Cosmescu, reprezentant al Băncii
Naționale a României;
— domnul Emilian Ionică Antonescu, reprezentant al
Băncii Naționale a României;
— domnul Mihai Alexandru Voicu, reprezentant al
Ministerului Justiției;
— domnul Costel Todor, reprezentant al Ministerului
Justiției;
— domnul Bogdan Olteanu, reprezentant al Autorității
pentru Valorificarea Activelor Statului;
— doamna Giliola Ciorteanu, reprezentantă a Autorității
pentru Valorificarea Activelor Statului.
Art. II. — Prezentul ordin intră în vigoare la data emiterii
și va fi publicat în Monitorul Oficial al României, Partea I.

Ministrul finanțelor publice,
Ionel Popescu
București, 27 aprilie 2005.
Nr. 530.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 372/3.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016255]
ISSN 1453—4495

