PARTEA

Anul 173 (XVII) — Nr. 757

I

Vineri, 19 august 2005

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 384 din 7 iulie 2005 referitoare la excepția
de neconstituționalitate a dispozițiilor art. 10 lit. c)
din Legea nr. 78/2000 pentru prevenirea,
descoperirea și sancționarea faptelor de corupție...

1–2

Decizia nr. 392 din 12 iulie 2005 referitoare la excepția
de neconstituționalitate a dispozițiilor art. 1402 din
Codul de procedură penală ....................................

3–4

DECIZII

ALE

CURȚII

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
772/68/859/442. — Ordin al ministrului agriculturii,
pădurilor și dezvoltării rurale, al președintelui
Autorității Naționale Sanitare Veterinare și pentru
Siguranța Alimentelor, al ministrului sănătății și al
președintelui Autorității Naționale pentru Protecția
Consumatorilor pentru aprobarea Normei privind
Sistemul rapid de alertă pentru alimente și furaje

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 384
din 7 iulie 2005

referitoare la excepția de neconstituționalitate a dispozițiilor art. 10 lit. c)
din Legea nr. 78/2000 pentru prevenirea, descoperirea și sancționarea faptelor de corupție
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, excepție ridicată de Eksioglu Mehmet Emin în
Dosarul nr. 5.887/2004 al Judecătoriei Râmnicu Vâlcea.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dobândirea proprietății este, în sens
larg, afectată uneori de o anumită condiție, iar
neîndeplinirea acesteia atrage anumite sancțiuni. Este firesc

ca legiuitorul să sancționeze deturnarea unor credite
obținute în condițiile impuse de textul legal criticat.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2005, pronunțată în Dosarul
nr. 5.887/2004, Judecătoria Râmnicu Vâlcea a sesizat
Curtea Constituțională cu excepția de neconstituționalitate
a prevederilor art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție.
Excepția a fost ridicată de inculpatul Eksioglu Mehmet
Emin în dosarul cu numărul de mai sus, având ca obiect
soluționarea unei cauze penale.
În motivarea excepției de neconstituționalitate autorul
acesteia susține că prin textul legal criticat este incriminată
fapta de a utiliza creditul în alte scopuri decât cele pentru
care a fost acordat și această reglementare este de natură
a aduce atingere dispozițiilor constituționale referitoare la
dreptul de proprietate privată, întrucât stabilește un regim
discriminatoriu între titularii dreptului de proprietate. Astfel,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 757/19.VIII.2005

contractul de credit încheiat între împrumutat și creditor,
care poate fi o bancă ori o altă instituție ce poate acorda
credite, are ca efect transferarea către debitor a dreptului
de proprietate asupra sumei ce a făcut obiectul
contractului. În aceste condiții, dreptul de proprietate astfel
dobândit ar trebui să-i confere împrumutatului posibilitatea
de a uza de dezmembrămintele dreptului, inclusiv acela de
a dipune de sumele de bani, întrucât proprietarul poate
dispune de un lucru, în mod absolut și exclusiv, în limitele
legii, limite care, potrivit art. 44 alin. (2) din Constituție,
trebuie să fie aceleași pentru toți.
Judecătoria Râmnicu Vâlcea opinează că excepția de
neconstituționalitate este neîntemeiată, deoarece textul legal
criticat nu contravine dispozițiilor constituționale invocate de
autor.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece prevederea legală criticată
conține o normă de incriminare care, ca orice normă de
drept penal, are drept scop ocrotirea unor relații sociale, în
cazul de față ocrotirea unor raporturi patrimoniale ce iau
naștere în baza unui contract de credit încheiat de o
persoană fizică cu o bancă sau cu o altă instituție care
poate acorda credit în mod legal. Prin urmare, nu se
poate considera că art. 10 lit. c) din Legea nr. 78/2000
încalcă art. 44 alin. (2) din Constituție prin introducerea
unei discriminări în ceea ce privește garantarea și ocrotirea
dreptului de proprietate privată între cei ce obțin creditul de
la o unitate de credit și cei ce obțin un împrumut de la o
persoană fizică, deoarece categoriile de titulari ai dreptului
de proprietate se găsesc în situații diferite în raport cu cel
ce le-a acordat împrumutul și, deci, și protecția acordată
de lege trebuie să fie diferită.
De asemenea, potrivit art. 44 alin. (1) din Constituție,
îDreptul de proprietate, precum și creanțele asupra statului,
sunt garantate. Conținutul și limitele acestor drepturi sunt
stabilite de lege“. Pe cale de consecință, Legea
fundamentală prevede că legea ordinară este cea care
stabilește conținutul și limitele dreptului de proprietate
privată, desigur în raport cu situațiile diferite și cu titularii
diferiți ai dreptului de proprietate.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate se aplică în mod egal tuturor celor aflați în
situația prevăzută de ipoteza normei legale, fără nici un fel
de discriminare pe considerente arbitrare.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 10 lit. c) din Legea nr. 78/2000 pentru
prevenirea, descoperirea și sancționarea faptelor de
corupție, publicată în Monitorul Oficial al României, Partea I,
nr. 219 din 18 mai 2000, cu următorul conținut: îSunt
pedepsite cu închisoare de la 5 la 15 ani și interzicerea unor
drepturi următoarele fapte, dacă sunt săvârșite în scopul
obținerii pentru sine sau pentru altul de bani, bunuri sau alte
foloase necuvenite: [...]
c) utilizarea creditelor sau a subvențiilor în alte scopuri
decât cele pentru care au fost acordate.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 alin. (1) și (2) referitoare la
garantarea și ocrotirea în mod egal a proprietății private.
Examinând excepția de neconstituționalitate, Curtea
constată că dreptul de proprietate privată are nu numai o
funcție menită să satisfacă interesele personale, ci și o
funcție socială, în virtutea căreia poate fi limitat atât în
conținut, cât și în modul de exercitare. În acest sens,
Constituția prevede în art. 44 alin. (1) că limitele și conținutul
dreptului de proprietate privată sunt stabilite prin lege.
Luând în considerare dispozițiile invocate de autorul
excepției, Curtea Constituțională nu poate primi susținerea
acestuia în sensul că limitarea dreptului de folosire a
creditelor sau a subvențiilor în alte scopuri decât cele
pentru care au fost acordate contravine art. 44 alin. (1) și
(2) din Legea fundamentală. De altfel, în ceea ce privește
referirea la art. 44 alin. (2) din Constituție este de observat
că dispoziția legală atacată nu conține vreo distincție în
raport cu categoria de proprietate, publică sau privată.
Pe de altă parte, este de reținut că în conformitate cu
dispozițiile art. 57 din Constituție, cetățenii și celelalte
subiecte de drept au obligația să-și exercite drepturile cu
bună-credință. Or, fiind evident că utilizarea creditelor sau
a subvențiilor în alte scopuri decât cele pentru care au fost
acordate constituie o exercitare abuzivă, cu rea-credință, a
dreptului de proprietate, instituirea răspunderii juridice
pentru asemenea încălcare — prin dispoziția legală atacată
pe calea excepției de neconstituționalitate — este întru
totul constituțională.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. c) din Legea nr. 78/2000 pentru prevenirea,
descoperirea și sancționarea faptelor de corupție, excepție ridicată de Eksioglu Mehmet Emin în Dosarul nr. 5.887/2004 al
Judecătoriei Râmnicu Vâlcea.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

3

CURTEA CONSTITUȚIONALĂ

D E C I Z I A Nr. 392
din 12 iulie 2005

referitoare la excepția de neconstituționalitate a dispozițiilor art. 1402
din Codul de procedură penală
Ion Predescu
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1402 din Codul de procedură penală,
excepție ridicată de Olimpia Gava în Dosarul
nr. 421/P/2005 al Curții de Apel Pitești — Secția penală.
La apelul nominal se constată lipsa autorului excepției,
față de care procedura de citare a fost legal îndeplinită.
Curtea dispune a se face apelul și în Dosarul nr. 387 D/2005,
având ca obiect aceeași excepție, ridicată de Olimpia Gava
în Dosarul nr. R-380/P/2005 al Curții de Apel Pitești —
Secția penală. La apelul nominal se constată lipsa autorului
excepției, față de care procedura de citare a fost legal
îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții
Constituționale, dispune conexarea Dosarului nr. 387 D/2005
la Dosarul nr. 386D/2005, care a fost primul înregistrat.
Reprezentantul Ministerului Public pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 22 și 26 aprilie 2005, pronunțate în
dosarele nr. 421/P/2005 și nr. R-380/P/2005, Curtea de
Apel Pitești — Secția penală a sesizat Curtea
Constituțională cu soluționarea excepției de neconstituționalitate a dispozițiilor art. 1402 din Codul de procedură
penală, excepție ridicată de învinuita Olimpia Gava în
dosarele menționate având ca obiect soluționarea recursului
declarat de aceasta împotriva Încheierii de ședință din data
de 19 aprilie 2005, pronunțată de Tribunalul Argeș —
Secția penală, prin care s-a respins cererea de revocare a
măsurii preventive a obligării de a nu părăsi localitatea.
În motivarea excepției de neconstituționalitate se
susține că dispozițiile de lege criticate sunt neconstituționale,
deoarece nu prevăd posibilitatea declarării recursului și
împotriva încheierii prin care s-a respins cererea de
revocare a măsurii preventive a obligării de a nu părăsi
localitatea, încălcându-se prin aceasta prevederile art. 21 și
20 din Constituție, precum și dispozițiile art. 5 pct. 4 din
Convenția pentru apărarea drepturilor omului și a libertăților
fundamentale și ale art. 2 din Protocolul nr. 7 adițional la
convenție.

Curtea de Apel Pitești — Secția penală opinează că
excepția de neconstituționalitate a prevederilor art. 1402 din
Codul de procedură penală este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul arată că excepția de neconstituționalitate este
neîntemeiată, deoarece prevederile legale criticate nu
îngrădesc, ci, dimpotrivă, permit accesul liber la justiție,
fiind în concordanță cu dispozițiile și principiile Constituției
și ale Convenției pentru apărarea drepturilor omului și a
libertăților fundamentale.
Avocatul Poporului apreciază ca fiind neîntemeiată
critica de neconstituționalitate adusă dispozițiilor art. 1402
din Codul de procedură penală, având în vedere că
folosirea căilor de atac se realizează în condițiile legii. Se
arată totodată că textele legale criticate sunt norme de
procedură și reprezintă opțiuni ale legiuitorului, conforme cu
prevederile art. 126 alin. (2) din Constituție. De asemenea,
invocând jurisprudența Curții Constituționale în legătură cu
aplicarea art. 5 pct. 4 din Convenția pentru apărarea
drepturilor omului și a libertăților fundamentale, apreciază
că dispozițiile art. 1402 din Codul de procedură penală dau
expresie dreptului persoanei arestate de a se plânge
înaintea unui tribunal competent asupra măsurii de arestare
sau deținere luate împotriva sa.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 1402 din Codul de procedură penală, astfel
cum au fost introduse prin Legea nr. 281/2003, publicată
în Monitorul Oficial al României, Partea I, nr. 468 din
1 iulie 2003, având următorul cuprins: îÎmpotriva ordonanței
procurorului prin care se dispune luarea măsurii obligării de a
nu părăsi localitatea ori a măsurii obligării de a nu părăsi țara,
învinuitul sau inculpatul poate face plângere în termen de 3 zile
de la luarea măsurii, la instanța căreia i-ar reveni competența
să judece cauza în primă instanță.
Plângerea se va soluționa în camera de consiliu.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 757/19.VIII.2005

Citarea învinuitului sau inculpatului este obligatorie.
Neprezentarea acestuia nu împiedică judecarea plângerii.
Participarea procurorului la judecarea plângerii este
obligatorie.
Dosarul va fi înaintat instanței în termen de 24 de ore, iar
plângerea se soluționează în termen de 3 zile.
Instanța se pronunță în aceeași zi, prin încheiere.
Când consideră că măsura preventivă este ilegală sau nu
este justificată, instanța dispune revocarea ei.
Plângerea învinuitului sau inculpatului împotriva ordonanței
procurorului, prin care s-a dispus luarea măsurii preventive, nu
este suspensivă de executare.
Dosarul se restituie procurorului în termen de 24 de ore de
la soluționarea plângerii.“
În opinia autorului excepției aceste dispoziții de lege
contravin prevederilor art. 21 și 20 din Constituție, precum
și dispozițiilor art. 5 pct. 4 din Convenția pentru apărarea
drepturilor omului și a libertăților fundamentale și celor ale
art. 2 din Protocolul nr. 7 adițional la convenție.
Examinând excepția de neconstituționalitate formulată,
Curtea constată că aceasta este neîntemeiată și, în
consecință, urmează să fie respinsă.
Curtea reține că prevederile art. 140 2 din Codul de
procedură penală reglementează procedura prin care se
poate ataca în fața instanței ordonanța procurorului prin
care se dispune măsura preventivă a obligării de a nu
părăsi localitatea, respectiv măsura obligării de a nu părăsi
țara. Textul mai sus menționat, prin necuprinderea unor
prevederi speciale privind atacarea încheierii instanței,
determină aplicabilitatea implicită a cadrului general în
materie, respectiv a prevederilor art. 3851 alin. 2 din Codul
de procedură penală, potrivit cărora încheierile pot fi
atacate cu recurs numai odată cu sentința sau decizia
recurată, cu excepția cazurilor când, potrivit legii, pot fi
atacate separat cu recurs.
Se constată că folosirea căilor de atac se realizează în
condițiile legii, astfel cum prevede art. 129 din Constituție.
Prin urmare, este de competența exclusivă a legiuitorului
de a stabili care sunt căile de atac și în ce condiții pot fi
exercitate, potrivit art. 126 alin. (2) din Legea
fundamentală, care prevede: îCompetența [...] și procedura
de judecată sunt prevăzute numai prin lege.“
Faptul că încheierea de ședință prin care s-a respins
cererea de revocare a măsurii preventive a obligării de a
nu părăsi localitatea, cum este cazul în speță, nu este
supusă separat căii de atac a recursului nu aduce atingere
dreptului unei persoane de a se adresa justiției sau a
posibilității de a se folosi căile de atac stabilite de legea
procedurală. Lipsa reglementării privind exercitarea căii de

atac a recursului împotriva unor atare încheieri se justifică
prin nevoia de a se evita tergiversarea inutilă a soluționării
fondului cauzei.
De asemenea, este de reținut că liberul acces la justiție
presupune accesul la mijloacele procedurale prin care
justiția se înfăptuiește. Accesul liber la justiție nu înseamnă
însă că el trebuie asigurat la toate căile de atac prevăzute
de lege — apel, recurs —, deoarece, astfel cum s-a
arătat, competența și căile de atac sunt stabilite exclusiv
de legiuitor, care poate institui reguli deosebite, în
considerarea unor situații diferite, sens în care s-a statuat
prin Decizia Plenului Curții Constituționale nr. 1 din
8 februarie 1994.
În argumentarea excepției de neconstituționalitate se
susține că lipsa unui recurs separat față de încheierea de
ședință prin care s-a respins cererea de revocare a măsurii
preventive a obligării de a nu părăsi localitatea este de
natură a încălca prevederile art. 5 pct. 4 din Convenția
pentru apărarea drepturilor omului și a libertăților
fundamentale, referitoare la dreptul la libertate și la
siguranță, precum și pe cele ale art. 2 din Protocolul nr. 7
adițional la convenție, referitoare la dreptul la două grade
de jurisdicție în materie penală.
Cu privire la aceste susțineri este de observat că
dispozițiile art. 2 din Protocolul nr. 7 adițional la Convenția
pentru apărarea drepturilor omului și a libertăților
fundamentale fac referire la necesitatea examinării
îdeclarației de vinovăție sau a condamnării de către o
jurisdicție superioară“. Astfel, se instituie obligativitatea
existenței unui dublu grad de jurisdicție statuând că: îOrice
persoană declarată vinovată de o infracțiune de către un
tribunal are dreptul să ceară examinarea declarației de
vinovăție sau a condamnării de către o jurisdicție superioară.
Exercitarea acestui drept, inclusiv motivele pentru care acesta
poate fi exercitat, sunt reglementate de lege.“ Prin urmare
prevederile din Protocolul nr. 7 adițional la convenție
vizează două grade de jurisdicție cu privire la judecata pe
fond a cauzei și nu a contestării legalității și temeiniciei
unor măsuri preventive, cum sunt cele din articolul vizat în
excepția de neconstituționalitate.
În ceea ce privește dispozițiile art. 5 pct. 4 din
Convenția pentru apărarea drepturilor omului și a libertăților
fundamentale este de observat că acestea reglementează
condițiile și garanțiile ce trebuie acordate unei persoane
arestate sau deținute, care nu sunt aplicabile în speța de
față. În plus, așa cum s-a menționat, încheierea instanței
este atacabilă odată cu fondul, neputându-se invoca lipsa
unei căi jurisdicționale de atac față de aceasta.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1402 din Codul de procedură penală, excepție ridicată
de Olimpia Gava în dosarele nr. 421/P/2005 și nr. R-380/P/2005 ale Curții de Apel Pitești — Secția penală.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Florentina Geangu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII,
PĂDURILOR ȘI DEZVOLTĂRII RURALE
Nr. 772 din 8 august 2005

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR
Nr. 68 din 13 iulie 2005

MINISTERUL SĂNĂTĂȚII
Nr. 859 din 9 august 2005

AUTORITATEA NAȚIONALĂ
PENTRU PROTECȚIA CONSUMATORILOR
Nr. 442 din 11 august 2005

ORDIN
pentru aprobarea Normei privind Sistemul rapid de alertă pentru alimente și furaje
Având în vedere prevederile art. 22 din Legea nr. 150/2004 privind siguranța alimentelor și a hranei pentru
animale, modificată și completată prin Legea nr. 412/2004,
în temeiul art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
în temeiul art. 4 alin. (2) din Hotărârea Guvernului nr. 308/2004 privind organizarea și funcționarea Autorității
Naționale Sanitare Veterinare și pentru Siguranța Alimentelor și a unităților din subordinea acesteia, cu modificările și
completările ulterioare,
în temeiul art. 7 alin. (4) din Hotărârea Guvernului nr. 168/2005 privind organizarea și funcționarea Ministerului
Sănătății, cu modificările și completările ulterioare,
în temeiul art. 4 alin. (4) din Hotărârea Guvernului nr. 755/2003 privind organizarea Autorității Naționale pentru
Protecția Consumatorilor, cu modificările și completările ulterioare,
văzând Referatul de aprobare nr. 40.513 din 9 iunie 2005, întocmit de Direcția generală pentru siguranța
alimentelor din cadrul Autorității Naționale Sanitare Veterinare și pentru Siguranța Alimentelor,
ministrul agriculturii, pădurilor și dezvoltării rurale, președintele Autorității Naționale Sanitare Veterinare și
pentru Siguranța Alimentelor, ministrul sănătății și președintele Autorității Naționale pentru Protecția Consumatorilor
emit următorul ordin:
Art. 1. — Se aprobă Norma privind Sistemul rapid de
alertă pentru alimente și furaje, prevăzută în anexa care
face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, Autoritatea Națională pentru
Protecția Consumatorilor, Ministerul Sănătății și Ministerul
Agriculturii, Pădurilor și Dezvoltării Rurale, inclusiv structurile
subordonate acestora, vor duce la îndeplinire prevederile
prezentului ordin.
Art. 3. — Autoritatea Națională Sanitară Veterinară și
pentru Siguranța Alimentelor, Autoritatea Națională pentru
Protecția Consumatorilor, Ministerul Sănătății și Ministerul

Agriculturii, Pădurilor și Dezvoltării Rurale vor controla
modul de aplicare a prevederilor prezentului ordin.
Art. 4. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 377/2002 pentru aprobarea Normei sanitare
veterinare privind Sistemul rapid de alertă în domeniul
alimentelor de origine animală și furajelor, publicat în
Monitorul Oficial al României, Partea I, nr. 737 din
9 octombrie 2002.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
90 de zile de la publicare.

Ministrul agriculturii, pădurilor și dezvoltării rurale,
Gheorghe Flutur

p. Președintele Autorității Naționale Sanitare Veterinare
și pentru Siguranța Alimentelor,
Constantin Lupescu
Președintele Autorității Naționale
pentru Protecția Consumatorilor,
Cătălin Florin Teodorescu

Ministrul sănătății,
Mircea Cinteză

ANEXĂ

NORMĂ
privind Sistemul rapid de alertă pentru alimente și furaje
CAPITOLUL I
Dispoziții generale
Art. 1. — (1) Prezenta normă stabilește măsurile pentru
aplicarea la nivel național a unui sistem rapid de alertă în
domeniul siguranței alimentelor și furajelor. Prevederile
prezentei norme se aplică în domeniul producției,
depozitării, transportului și comercializării alimentelor și
furajelor.
(2) Sistemul rapid de alertă pentru alimente și furaje se
stabilește între autoritățile competente, așa cum sunt
prezentate la art. 22 din Legea nr. 150/2004 privind

siguranța alimentelor și a hranei pentru animale, cu
modificările și completările ulterioare.
(3) Prezenta normă nu se aplică:
a) produselor farmaceutice veterinare;
b) animalelor;
c) produselor contaminate radioactiv ca urmare a unui
accident nuclear.
Art. 2. — Sistemul rapid de alertă pentru alimente și
furaje, denumit în continuare Sistemul rapid de alertă, se
creează în scopul:
a) prevenirii pătrunderii pe piață sau asigurării returnării
de pe piață ori de la consumatorul final a alimentelor care
prezintă un risc pentru sănătatea publică;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 757/19.VIII.2005

b) prevenirii pătrunderii în consumul animalelor a unor
furaje care pot afecta indirect sănătatea publică;
c) prevenirii pătrunderii pe piață a oricărui material sau
produs care vine ori poate să vină în contact cu alimentele
și furajele și poate să prezinte un risc pentru sănătatea
publică;
d) informării rapide între autoritățile competente în
domeniul siguranței alimentelor, la cele trei niveluri, central,
județean și local, asupra pericolelor sau riscurilor cu privire
la alimente și la furajele care nu îndeplinesc cerințele
impuse de legislația privind siguranța alimentelor, astfel
încât acestea pot să constituie un factor de risc în lanțul
alimentar pentru consumatori.
Art. 3. — Principalele obiective ale Sistemului rapid de
alertă sunt următoarele:
a) schimbul rapid de informații între Comisia Europeană
și Autoritatea Națională Sanitară Veterinară și pentru
Siguranța Alimentelor, în calitatea sa de coordonator la
nivel național al Sistemului rapid de alertă și de punct de
contact cu Sistemul de alertă pentru alimente și furaje
european (Rapid Alert System for Food and Feed — RASFF);
b) schimbul rapid de informații între Autoritatea
Națională Sanitară Veterinară și pentru Siguranța
Alimentelor, Ministerul Sănătății, Ministerul Agriculturii,
Pădurilor și Dezvoltării Rurale și Autoritatea Națională
pentru Protecția Consumatorilor, atât prin structurile
centrale, cât și prin cele județene și locale;
c) schimbul rapid de informații între structurile județene
și locale, ca integratori locali ai Sistemului rapid de alertă,
și cele centrale ale Autorității Naționale Sanitare Veterinare
și pentru Siguranța Alimentelor, Ministerului Sănătății,
Ministerului Agriculturii, Pădurilor și Dezvoltării Rurale și
Autorității Naționale pentru Protecția Consumatorilor;
d) schimbul rapid de informații între laboratoarele de
profil și integratorii locali ai Sistemului rapid de alertă;
e) schimbul rapid de informații între punctele de
inspecție la frontieră și structurile centrale și județene ale
Autorității Naționale Sanitare Veterinare și pentru Siguranța
Alimentelor, Ministerului Agriculturii, Pădurilor și Dezvoltării
Rurale, Ministerului Sănătății și Autorității Naționale pentru
Protecția Consumatorilor;
f) schimbul rapid de informații între consumatori,
producători și procesatori, pe de-o parte, și integratorii
locali ai Sistemului rapid de alertă, pe de altă parte.
CAPITOLUL II
Structura și modul de operare
ale Sistemului rapid de alertă
Art. 4. — (1) Structura Sistemului rapid de alertă se
bazează pe informațiile transmise/primite la și/sau de la
Comisia Europeană sau alte țări terțe de către și/sau către
Autoritatea Națională Sanitară Veterinară și pentru
Siguranța Alimentelor.
(2) La nivel național Sistemul rapid de alertă se
bazează pe informațiile transmise sau primite la nivel
central ori local de către: Autoritatea Națională Sanitară
Veterinară și pentru Siguranța Alimentelor, Ministerul
Agriculturii, Pădurilor și Dezvoltării Rurale, Autoritatea
Națională pentru Protecția Consumatorilor și Ministerul
Sănătății.
Art. 5. — (1) Sistemul rapid de alertă operează prin
transmiterea de informații sub formă de notificare scrisă
într-un formular-tip, denumit formular de notificare alertă,
cuprins în anexa nr. 2. Transmiterea se efectuează în
sistem informatic cu circuit închis sau prin fax ori e-mail.
(2) În cazul informațiilor primare transmise/primite între
structurile locale și cele județene, comunicarea se poate
realiza și telefonic.
(3) Circuitul informației notificate în cadrul Sistemului
rapid de alertă se realizează între autoritățile competente,
orizontal, pe două niveluri, și anume la nivelul structurilor
centrale și al structurilor județene. În cadrul fiecărei

autorități competente informația va circula vertical între
structura județeană și cea de la nivel central.
CAPITOLUL III
Criterii de bază ale informării și notificării
Art. 6. — (1) Criteriile de bază pentru notificare sunt
cunoașterea sau suspiciunea că:
a) un aliment prezintă sau poate prezenta un risc
pentru sănătatea publică;
b) un produs furajer prezintă sau poate prezenta un risc
pentru sănătatea publică, în cazul alimentelor obținute de
la animale care au fost hrănite cu astfel de furaje;
c) orice material sau produs care vine ori poate să vină
în contact cu alimentele și furajele poate să prezinte astfel
un risc pentru sănătatea publică.
(2) Categoriile de pericole și definițiile acestora, utilizate
în Sistemul rapid de alertă, sunt cuprinse în anexa nr. 1.
Notificarea în cadrul Sistemului rapid de alertă

Art. 7. — În cazul în care autoritățile competente obțin
informații care creează suspiciunea referitoare la existența
unui risc cu privire la alimente sau furaje, acestea trebuie
să țină seama de următoarele cerințe:
a) stabilirea destinației, conform art. 11—13 — informația
va fi comunicată punctelor oficiale de contact din structurile
destinatare; punctele oficiale de contact sunt stabilite de
către fiecare autoritate competentă și comunicate celorlalte
autorități până la data intrării în vigore a prevederilor
prezentei norme; orice modificare ulterioară va fi
comunicată în termen de 3 zile;
b) structura mesajului — informația va fi comunicată
sub formă de notificare oficială, prin completarea
formularului-tip, conform anexei nr. 2;
c) conținutul mesajului — informația trebuie să fie
completă și va trebui să se răspundă la toate punctele din
formularul pentru notificare, în special la cele marcate.
Atunci când informația nu este disponibilă, acest lucru
trebuie menționat;
d) transmiterea mesajului — lipsa unei informații
complete nu trebuie să împiedice transmiterea unei
notificări urgente. Ulterior, în cel mai scurt timp posibil,
formularul va fi completat integral și retransmis.
Utilizarea formularului pentru notificare

Art. 8. — (1) Formularul pentru notificare trebuie
completat în format electronic și transmis prin mijloacele
prevăzute la art. 5 alin. (1).
(2) Informațiile care vin în completarea notificării inițiale,
la o perioadă de timp după aceasta, precum certificate,
rapoarte de analiză, facturi, vor fi transmise utilizându-se
formularul oficial de notificare alertă, prezentat în anexa
nr. 4. Toate documentele disponibile în momentul notificării
originale o vor însoți pe aceasta.
Art. 9. — (1) În cazul în care Autoritatea Națională
Sanitară Veterinară și pentru Siguranța Alimentelor posedă
orice informație legată de existența unui risc semnificativ
direct ori indirect pentru sănătatea publică cu privire la
alimente și furaje, va notifica imediat Comisiei Europene
prin intermediul sistemului european, utilizând formularele și
procedurile europene.
(2) În cazul în care Autoritatea Națională Sanitară
Veterinară și pentru Siguranța Alimentelor primește o
notificare din partea Comisiei Europene privind existența
unui risc pentru sănătatea publică cu privire la alimente și
furaje, ia măsurile necesare corespunzătoare pentru
protecția sănătății publice și transmite toate informațiile
referitoare la măsurile luate și rezultatele acestora către
Comisia Europeană, prin intermediul sistemului european.
Clasificarea notificărilor

Art. 10. — (1) Notificările se clasifică după cum
urmează:
a) notificare de alertă: notificare originală — notificarea
care se transmite prin Sistemul rapid de alertă pe
formularul-tip prezentat în anexa nr. 2, cu privire la un caz

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005
nou în care există un risc actual sau potențial pentru
sănătatea publică;
b) notificare informativă (nonalertă) — acest tip de
notificare va fi transmis prin Sistemul rapid de alertă
utilizându-se formularul prezentat în anexa nr. 3, la care se
atașează tabelul cuprins în anexa nr. 2;
c) informații adiționale — informațiile furnizate după
notificarea inițială, de alertă sau informativă, utilizându-se
formularul prezentat în anexa nr. 4.
(2) Notificarea de alertă se utilizează pentru:
1. un produs necorespunzător care poate avea
consecințe negative importante asupra sănătății sau poate
provoca moartea;
2. un produs care poate avea consecințe negative
temporare asupra sănătății;
3. cazul în care există posibilitatea ca alimentul să
fie periculos dacă este consumat de grupuri vulnerabile de
consumatori — copii, femei gravide, bătrâni;
4. cazul în care există riscul unei contaminări
încrucișate cu alte produse alimentare în timpul depozitării
sau al comercializării.
(3) Notificarea informativă se utilizează pentru:
1. cazul în care produsul a fost respins la graniță,
pentru ca acesta să nu poată intra prin alt punct de
frontieră;
2. produsele alimentare periculoase care nu au ajuns
pe piață, iar condițiile existente sau măsurile luate
garantează lipsa oricărui risc pentru sănătatea publică.
(4) Codificarea alertelor — coordonatorul Sistemului
rapid de alertă va codifica fiecare notificare de alertă sau
notificare informativă, după transmiterea ei, în ziua primirii,
transmițând tuturor membrilor Sistemului rapid de alertă
această codificare. Orice referire ulterioară la alerta în
cauză va fi făcută utilizându-se această codificare.
Structurile centrale au obligația de a transmite această
codificare structurilor județene și locale proprii.
(5) Notificările vor fi completate în limba română și în
limba engleză.
CAPITOLUL IV
Măsuri de reacție pre- și postnotificare care se iau de
către autoritățile competente
Art. 11. — (1) Autoritatea Națională Sanitară Veterinară
și pentru Siguranța Alimentelor înregistrează orice notificare
venită din partea Comisiei Europene și ia măsurile
necesare corespunzătoare pentru protecția sănătății publice,
în conformitate cu legislația sanitară veterinară și pentru
siguranța alimentelor în vigoare.
(2) Autoritatea Națională Sanitară Veterinară și pentru
Siguranța Alimentelor transmite Ministerului Sănătății,
Autorității Naționale pentru Protecția Consumatorilor,
Ministerului Agriculturii, Pădurilor și Dezvoltării Rurale
și/sau, după caz, direcțiilor sanitar-veterinare și pentru
siguranța alimentelor județene, respectiv a municipiului
București, și punctelor de inspecție la frontieră notificările
de alertă transmise de Comisia Europeană sau de alte țări
terțe și se asigură că acestea au fost primite pentru a fi
luate măsurile corespunzătoare.
(3) Autoritatea Națională Sanitară Veterinară și pentru
Siguranța Alimentelor transmite notificări Comisiei Europene
pentru orice situație care poate necesita notificarea alertelor
privind alimentele și furajele de către Comisia Europeană.
Art. 12. — (1) Circumscripția sanitară veterinară și
pentru siguranța alimentelor va transmite direcției sanitarveterinare și pentru siguranța alimentelor județene,
respectiv a municipiului București, informații asupra
pericolului pentru sănătatea publică și măsurilor întreprinse
la nivel local.
(2) Direcția sanitar-veterinară și pentru siguranța
alimentelor județeană, respectiv a municipiului București, va
dispune, pe baza informațiilor, inspecția la producător sau
la importator/exportator și efectuarea unui raport complet cu

7

furnizarea de informații referitoare la distribuția către alți
beneficiari sau distribuitori.
(3) Direcția sanitar-veterinară și pentru siguranța
alimentelor județeană, respectiv a municipiului București,
dispune, pe baza informațiilor din raportul de inspecție și a
rezultatelor de laborator, extinderea prelevărilor de probe,
oprirea producției, retragerea autorizației sau alte măsuri
legale în vigoare care nu au fost luate la nivel local.
(4) Direcția sanitar-veterinară și pentru siguranța
alimentelor județeană, respectiv a municipiului București,
comunică Institutului de Igienă și Sănătate Publică
Veterinară rezultatele analizelor efectuate asupra probelor
recoltate și trimite probe complementare în vederea
confirmării rezultatelor.
(5) Direcția sanitar-veterinară și pentru siguranța
alimentelor județeană, respectiv a municipiului București,
informează, după caz, structurile județene ale Ministerului
Sănătății,
Autorității
Naționale
pentru
Protecția
Consumatorilor, Ministerului Agriculturii, Pădurilor și
Dezvoltării Rurale, prin punctele oficiale de contact, asupra
pericolelor pentru sănătatea publică.
(6) Direcția sanitar-veterinară și pentru siguranța
alimentelor județeană, respectiv a municipiului București,
este obligată să informeze Autoritatea Națională Sanitară
Veterinară și pentru Siguranța Alimentelor despre toate
cazurile care presupun un risc pentru sănătatea publică cu
privire la alimente și furaje, atât în timpul, cât și în afara
orelor de program.
(7) Institutul de Igienă și Sănătate Publică Veterinară
efectuează analize și comunică Autorității Naționale
Sanitare Veterinare și pentru Siguranța Alimentelor
rezultatele analizelor de laborator.
(8) Autoritatea Națională Sanitară Veterinară și pentru
Siguranța Alimentelor notifică, după caz, Ministerului
Sănătății,
Autorității
Naționale
pentru
Protecția
Consumatorilor și Ministerului Agriculturii, Pădurilor și
Dezvoltării Rurale alertele privind alimentele și furajele.
(9) Punctele de inspecție la frontieră notifică nonalertele
Autorității Naționale Sanitare Veterinare și pentru Siguranța
Alimentelor și celorlalte puncte de inspecție la frontieră.
Art. 13. — (1) Structurile județene ale Ministerului
Sănătății,
Autorității
Naționale
pentru
Protecția
Consumatorilor și Ministerului Agriculturii, Pădurilor și
Dezvoltării Rurale vor transmite propriilor structuri centrale
informații privind riscurile pentru sănătatea publică, precum
și asupra măsurilor întreprinse.
(2) Structurile județene ale Ministerului Sănătății,
Autorității Naționale pentru Protecția Consumatorilor și
Ministerului Agriculturii, Pădurilor și Dezvoltării Rurale își
vor transmite reciproc, precum și direcției sanitar-veterinare
și pentru siguranța alimentelor județene, respectiv a
municipiului București, informații privind riscurile pentru
sănătatea publică, precum și asupra măsurilor întreprinse.
(3) Autoritatea Națională Sanitară Veterinară și pentru
Siguranța Alimentelor, Ministerul Sănătății, Autoritatea
Națională pentru Protecția Consumatorilor și Ministerul
Agriculturii, Pădurilor și Dezvoltării Rurale își notifică
reciproc alertele, utilizând formularele-tip prevăzute în
anexele nr. 2, 3 și 4.
Art. 14. — (1) În toate cazurile de urgență, în funcție
de gradul de risc, atunci când au fost notificate situații
periculoase pentru sănătatea publică cu privire la alimente
și furaje, autoritățile competente, în conformitate cu
legislația în vigoare, iau măsuri pentru:
a) colectarea tuturor informațiilor necesare de la toate
părțile implicate;
b) organizarea controalelor cu privire la siguranța
alimentelor și furajelor;
c) recoltarea de probe din alimentele și furajele
incriminate sau din fragmentele rămase din aceste produse
alimentare suspecte care fac obiectul controalelor;
d) recoltarea de probe din orice material sau produs
care vine ori poate să vină în contact cu alimentele și

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 757/19.VIII.2005

furajele și poate să prezinte un risc pentru sănătatea
publică;
e) sechestrarea alimentelor și furajelor și atenționarea,
după caz, a tuturor celor care le produc, le depozitează,
le transportă și le valorifică;
f) sechestrarea oricărui material sau produs care vine
ori poate să vină în contact cu alimentele și furajele și
poate să prezinte un risc pentru sănătatea publică;
g) informarea, atunci când este necesar, în timp optim,
a tuturor celor care pot fi expuși pericolului;
h) interzicerea, după caz, pentru o perioadă
determinată, a circulației produselor incriminate și
transmiterea de instrucțiuni precise privind procedurile de
manipulare și depozitare;
i) interzicerea punerii pe piață a produselor incriminate
și asigurarea că există indicații precise asupra pericolului
pe care îl prezintă, iar acestea sunt marcate
corespunzător;
j) organizarea și luarea unor măsuri imediate pentru
denaturarea și distrugerea acestor produse alimentare în
condiții de siguranță.
(2) Măsurile luate la nivel central, județean și local de
către autoritățile competente sunt obligatorii pentru:
a) agenții care produc, procesează, depozitează,
transportă și valorifică alimente sau furaje pe întregul lanț
de la materiile prime la produsele finite;
b) agenții care produc, procesează, depozitează,
transportă și valorifică materiale sau produse care vin ori
pot să vină în contact cu alimentele și furajele și pot să
prezinte un risc pentru sănătatea publică;
c) orice alte persoane fizice sau juridice care sunt
implicate în luarea măsurilor de eliminare a riscurilor cu
privire la alimente și furaje.
(3) Măsurile luate se bazează pe normele legale în
vigoare, iar în cazul pericolelor noi sau al riscurilor
emergente, pe analiza de risc.
Reguli de confidențialitate
Art. 15. — (1) Atunci când există motive suficiente
pentru a considera că un aliment, furaj, material sau
produs care vine ori poate să vină în contact cu alimentele

și furajele poate implica un risc pentru sănătatea publică,
depinzând de natura, gravitatea și extinderea riscului,
autoritățile competente vor lua măsurile necesare pentru a
informa publicul larg asupra naturii riscului, identificând cât
mai complet posibil factorul incriminat, riscul asociat și
măsurile care sunt luate sau urmează a fi luate pentru a
preveni, a reduce și a elimina acel risc. Când este cazul,
publicul va avea acces la informația privind datele de
identificare a factorului incriminat, natura riscului și măsurile
adoptate.
(2) Membrii Sistemului rapid de alertă vor lua măsurile
necesare pentru a se asigura că personalul angajat nu va
dezvălui informațiile obținute pentru scopurile sistemului,
care, prin natura lor, sunt protejate de secretul profesional,
cu excepția cazului în care informațiile trebuie să devină
publice, dacă circumstanțele o cer, pentru a proteja
sănătatea publică.
(3) Protejarea secretului profesional nu va împiedica
diseminarea de către autoritățile competente a informațiilor
relevante pentru eficiența supravegherii pieței și a aplicării
măsurilor necesare cu privire la siguranța alimentelor și
furajelor.
CAPITOLUL V
Dispoziții finale
Art. 16. — (1) Autoritatea Națională Sanitară Veterinară
și pentru Siguranța Alimentelor, Ministerul Sănătății,
Autoritatea Națională pentru Protecția Consumatorilor și
Ministerul Agriculturii, Pădurilor și Dezvoltării Rurale adoptă
acte normative sau prevederi administrative suplimentare
prezentei norme pentru a se asigura implementarea în
conformitate cu prevederile acesteia.
(2) Autoritatea Națională Sanitară Veterinară și pentru
Siguranța Alimentelor, Ministerul Sănătății, Autoritatea
Națională pentru Protecția Consumatorilor și Ministerul
Agriculturii, Pădurilor și Dezvoltării Rurale vor lua măsurile
administrative adecvate pentru a sancționa orice încălcare
a prevederilor prezentei norme.
Art. 17. — Anexele nr. 1—4 fac parte integrantă din
prezenta normă.
ANEXA Nr. 1
la normă

CATEGORIILE

pericolelor notificate prin Sistemul rapid de alertă
1. Biologice
Microbiologic și parazitologic — sursa contaminării are o
origine microbiologică sau parazitară.
2. Chimice
Chimic — sursa contaminării este rezultatul unui proces
chimic intrinsec, al unei contaminări chimice directe sau
acumularea unor contaminanți proveniți din agricultură,
mediu, industrie.
3. Fizice
Corpuri străine — produsul conține corpuri străine care
pot periclita sănătatea publică.
4. Modificări organoleptice
Aspectul, mirosul, consistența sau alte caracteristici
organoleptice ale produsului sunt modificate, indicând astfel
modificarea stării de inocuitate a produsului.
5. Etichetare
De pe etichetă lipsesc informații importante, ceea ce
poate duce la un posibil risc pentru sănătatea publică.

6. Falsificare
Produsul a fost falsificat și prin aceasta reprezintă un
risc pentru sănătatea publică.
7. Ambalaj
Ambalajul unui produs este într-o stare care presupune
un risc de contaminare a produsului sau este un ambalaj
confecționat din materiale care nu sunt permise în contact
cu alimentele. Contaminarea este datorată altor materiale
care vin sau pot să vină în contact cu alimentele.
8. Radiații
Produsul este contaminat radioactiv peste nivelurile de
radioactivitate fixate pentru produsul în cauză.
9. Altele
Natura pericolului este de altă natură decât cele
menționate mai sus.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

9
ANEXA Nr. 21)
la normă

1)

Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 757/19.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 757/19.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 757/19.VIII.2005
ANEXA Nr. 3*)
la normă

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 757/19.VIII.2005

15
ANEXA Nr. 4*)
la normă

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 757/19.VIII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 757/19.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047426]
ISSN 1453—4495

PDF compression, OCR, web-optimization with CVISION's PdfCompressor

