PARTEA

Anul 173 (XVII) — Nr. 916

I

LEGI, DECRETE, HOTĂRÂRI ȘI ALTE ACTE

Joi, 13 octombrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 430 din 13 septembrie 2005 referitoare la
excepția de neconstituționalitate a dispozițiilor
art. 403 din Codul de procedură civilă ...................

7

1–4
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

138. — Ordonanță de urgență privind exploatarea în
siguranță a acumulărilor cu folosință piscicolă, de
agrement sau locală, din categoriile de importanță
C și D ........................................................................

ALE

Pagina

1.204. — Hotărâre privind darea în administrare Casei
Naționale de Asigurări de Sănătate — Casa de
Asigurări de Sănătate a Municipiului București
a unui bun imobil, proprietate publică a statului....

ORDONANȚE ȘI HOTĂRÂRI
ALE GUVERNULUI ROMÂNIEI

DECIZII

Nr.

5–6

CURȚII

1.027. — Ordin al ministrului agriculturii, pădurilor și
dezvoltării rurale pentru aprobarea cuantumului
estimat al plafonului maxim la hectar, unitar la
nivel național, al subvențiilor de la bugetul de stat
pentru acoperirea cheltuielilor necesare desfășurării
activității de irigații pentru anul 2006 ......................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 430
din 13 septembrie 2005

referitoare la excepția de neconstituționalitate a dispozițiilor art. 403
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 403 din Codul de procedură
civilă, excepție ridicată de Societatea Comercială îMagna
Holding“ — S.R.L. în Dosarul nr. 3.379/2005 al Judecătoriei
Ploiești.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, arătând că instanța de contencios
constituțional s-a mai pronunțat asupra constituționalității
acestor dispoziții, statuând prin numeroase decizii, de

2

MONITORUL OFICIAL AL ROMÂNIEI, PARTEA I, Nr. 916/13.X.2005

exemplu prin Decizia nr. 160 din 30 mai 2002, publicată în
Monitorul Oficial al României, Partea I, nr. 493 din 9 iulie
2002, Decizia nr. 227 din 18 mai 2004, publicată în
Monitorul Oficial al României, Partea I, nr. 482 din 28 mai
2004, Decizia nr. 55 din 6 februarie 2003, publicată în
Monitorul Oficial al României, Partea I, nr. 153 din
10 martie 2003, că acestea sunt constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 30 martie 2005, pronunțată în
Dosarul nr. 3.379/2005, Judecătoria Ploiești a sesizat
Curtea Constituțională cu excepția de neconstituționalitate
a dispozițiilor art. 403 din Codul de procedură civilă.
În motivarea excepției de neconstituționalitate autorul
acesteia susține că dispozițiile art. 403 din Codul de
procedură civilă contravin prevederilor constituționale ale
art. 16, întrucât, în măsura în care debitorul are
posibilitatea de a valorifica dispozițiile art. 403 din Codul
de procedură civilă, creditorul este împiedicat în încercarea
de a-și valorifica drepturile, ajungându-se la concluzia că
îcele două părți, cu interese evident contrare, se bucură de
avantaje diferite în fața legii“. Astfel, creditorul aflat în
posesia unui titlu executoriu este împiedicat să își valorifice
creanța, drepturile conferite debitorului de art. 403 din
Codul de procedură civilă avantajându-l pe acesta din
urmă. De asemenea, textul de lege criticat vine în
contradicție și cu dispozițiile art. 44 din Constituție, prin
posibilitatea oferită debitorului de a solicita și obține
suspendarea executării silite a titlului deținut de creditorul
său, prin valorificarea dispozițiilor art. 399—403 din Codul
de procedură civilă. îDreptul de proprietate al unei
persoane poate avea ca obiect multe categorii de bunuri,
între care și creanțele, astfel încât orice limitare în
valorificarea acestora din urmă, prin posibilitatea oferită
debitorului de a suspenda executarea lor silită, este
echivalentă cu limitarea concomitentă a dreptului de
proprietate“. îPosibilitatea oferită unui debitor de a întârzia
executarea silită a unui titlu“ prin valorificarea dispozițiilor
art. 399—403 din Codul de procedură civilă reprezintă o
încălcare a dispozițiilor art. 20 din Constituție și a
dispozițiilor art. 6 din Convenția pentru apărarea drepturilor
omului și a libertăților fundamentale.
Judecătoria Ploiești apreciază că excepția de
neconstituționalitate este neîntemeiată, întrucât din
interpretarea dispozițiilor art. 399—403 din Codul de
procedură civilă rezultă că legiuitorul a reglementat cadrul
legal al contestației la executare, fără a aduce atingere
drepturilor creditorilor stabilite prin hotărâri judecătorești
definitive ori prin alte înscrisuri ce constituie, conform legii,
titluri executorii, părțile aflându-se pe poziții de egalitate,
fiind stabilite atât drepturile, cât și obligațiile acestora.
Suspendarea executării silite, ce poate fi dispusă de
instanțe în condițiile art. 403 din Codul de procedură civilă,
este o măsură cu caracter provizoriu, care nu durează
decât până la soluționarea contestației la executare în
cadrul căreia s-a formulat cerere de suspendare, iar
eventuala exercitare cu rea-credință a drepturilor de către
debitor, prin solicitarea unei suspendări a executării silite
ce a fost respinsă de instanță, poate atrage acoperirea
eventualului prejudiciu suferit de creditor din cauțiunea
consemnată la dispoziția instanței de către debitor.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula

punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
este neîntemeiată. În acest sens arată că, potrivit art. 126
alin. (2) din Legea fundamentală, legiuitorul este abilitat să
reglementeze competența și procedura de judecată,
stabilind cadrul organizatoric și funcțional în care se
realizează accesul liber la justiție. Procedura de judecată a
contestației la executare se întemeiază tocmai pe aceste
dispoziții constituționale, Constituția consacrând dreptul
fundamental de acces liber la justiție, permițând stabilirea
prin lege a anumitor condiții, reguli de procedură, în
privința exercitării acestui drept. În ceea ce privește
invocarea încălcării art. 16 din Constituție, arată că normele
cuprinse în textele de lege criticate sunt aplicabile tuturor
persoanelor aflate în aceeași situație, fără a exista vreo
contradicție între prevederile constituționale invocate și
reglementările de lege criticate, tratamentul diferențiat
aplicabil părților raportului procesual civil decurgând din
situațiile diferite în care se află acestea, una în calitate de
creditor, cealaltă în calitate de debitor. Stabilirea cauțiunii
în sarcina debitorului care folosește procedura contestației
la executare reprezintă o garanție instituită în favoarea
creditorului pentru acoperirea pagubelor ce li s-ar aduce ca
urmare a suspendării executării silite, având totodată
funcția de prevenire a exercitării abuzive a unor drepturi
procesuale și, prin aceasta, a tergiversării executării
obligațiilor lor, constatate printr-un titlu care se bucură de
forță executorie. De asemenea, arată că nu poate fi
reținută nici critica potrivit căreia dispozițiile de lege
criticate vin în contradicție cu prevederile art. 44 din
Constituție, deoarece, potrivit art. 44 din Legea
fundamentală, conținutul și limitele dreptului de proprietate
sunt stabilite de lege, astfel încât regulile precise ale
executării silite garantează inclusiv drepturile recunoscute
creditorului.
În ceea ce privește invocarea dispozițiilor art. 6 din
Convenția pentru apărarea drepturilor omului și a libertăților
fundamentale și a dispozițiilor art. 20 din Constituție, arată
că nu se poate reține existența unei încălcări a dreptului la
un proces echitabil, întrucât conținutul acestui drept nu
este restrâns prin instituirea procedurii contestației la
executare, eventuala exercitare cu rea-credință a acestui
drept de către debitor putând atrage acoperirea
eventualului prejudiciu suferit de creditor din cauțiunea
consemnată de către acesta la dispoziția instanței.
Avocatul Poporului apreciază că excepția de
neconstituționalitate este neîntemeiată. În ceea ce privește
critica de neconstituționalitate a dispozițiilor art. 399—403
din Codul de procedură civilă, față de prevederile art. 16
din Constituție, arată că aceasta nu poate fi reținută,
dispozițiile de lege criticate nu creează vreo discriminare
între părțile raportului juridic, întrucât nu se poate reține o
similitudine între situația juridică a debitorilor și cea a
creditorilor, de natură să permită caracterizarea regimului
juridic diferențiat ce le este aplicabil ca fiind discriminatoriu.
De asemenea, arată că nu poate fi reținută nici critica de
neconstituționalitate potrivit căreia dispozițiile art. 399—403
din Codul de procedură civilă vin în contradicție cu
prevederile art. 44 din Constituție, deoarece procedura
contestației la executare asigură garanții suficiente pentru
protecția dreptului de proprietate al tuturor părților implicate
în proces. Pe cale de consecință, părțile interesate au
posibilitatea de a contesta executarea, de a solicita
suspendarea acesteia, iar în cazul admiterii contestației și
desființării titlului executoriu sau a executării silite înseși,
persoanele interesate au dreptul la întoarcerea executării,

MONITORUL OFICIAL AL ROMÂNIEI, PARTEA I, Nr. 916/13.X.2005
prin restabilirea situației anterioare. De altfel, dispozițiile de
lege criticate reprezintă norme de procedură a căror
reglementare este de competența exclusivă a legiuitorului,
care poate institui, în considerarea unor situații deosebite,
reguli speciale de procedură, potrivit art. 126 alin. (2) din
Constituție.
În
ceea
ce
privește
critica
de
neconstituționalitate a dispozițiilor art. 399—403 din Codul
de procedură civilă, față de art. 20 din Legea
fundamentală, raportat la art. 6 din Convenția pentru
apărarea drepturilor omului și a libertăților fundamentale,
astfel cum a fost valorificat de art. 21 alin. (3) din
Constituție, arată că dispozițiile legale indicate nu conțin
norme contrare dreptului părților la un proces echitabil și la
soluționarea cauzei într-un termen rezonabil.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2),
art. 2, 3, 10 și 29 din Legea nr. 47/1992, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 403 din Codul de procedură civilă. Dispoziția
de lege criticată a fost introdusă prin Ordonanța de urgență
a Guvernului nr. 138/2000 pentru modificarea și
completarea Codului de procedură civilă, ordonanță
publicată în Monitorul Oficial al României, Partea I, nr. 479
din 2 octombrie 2000. Alin. 4 al art. 403 din Codul de
procedură civilă a fost modificat ulterior sesizării Curții
Constituționale prin Legea nr. 219/2005, publicată în
Monitorul Oficial al României, Partea I, nr. 609 din 14 iulie
2005.
Textul de lege criticat are următorul conținut:
— Art. 403: îPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel.
Dacă bunurile urmărite sunt supuse stricăciunii, pieirii sau
deprecierii, se va suspenda numai distribuirea prețului.
Asupra cererii de suspendare formulate potrivit alin. 1 și 2
instanța, în toate cazurile, se pronunță prin încheiere, care
poate fi atacată cu recurs, în mod separat.
În cazuri urgente, dacă s-a plătit cauțiunea, președintele
instanței poate dispune, prin încheiere și fără citarea părților,
suspendarea provizorie a executării până la soluționarea
cererii de suspendare de către instanță. Încheierea nu este
supusă nici unei căi de atac. Cauțiunea care trebuie depusă
este în cuantum de 10% din valoarea obiectului cererii sau de
5 milioane lei pentru cererile neevaluabile în bani. Cauțiunea
depusă este deductibilă din cauțiunea stabilită de instanță,
dacă este cazul.“
În susținerea neconstituționalității acestor dispoziții
legale, autorul excepției invocă încălcarea prevederilor
art. 16 alin. (1) și ale art. 20 și 44 din Constituție, care au
următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;

3

— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
De asemenea, autorul excepției invocă și încălcarea
prevederilor art. 6 din Convenția pentru apărarea drepturilor
omului și a libertăților fundamentale, cu următorul conținut:
î1. Orice persoană are dreptul la judecarea în mod echitabil,
în mod public și într-un termen rezonabil a cauzei sale, de
către o instanță independentă și imparțială, instituită de lege,
care va hotărî fie asupra încălcării drepturilor și obligațiilor sale
cu caracter civil, fie asupra temeiniciei oricărei acuzații în
materie penală îndreptate împotriva sa. Hotărârea trebuie să
fie pronunțată în mod public, dar accesul în sala de ședință
poate fi interzis presei și publicului pe întreaga durată a
procesului sau a unei părți a acestuia în interesul moralității, al
ordinii publice ori al securității naționale într-o societate
democratică, atunci când interesele minorilor sau protecția
vieții private a părților la proces o impun, sau în măsura
considerată absolut necesară de către instanță atunci când, în
împrejurări speciale, publicitatea ar fi de natură să aducă
atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;

4

MONITORUL OFICIAL AL ROMÂNIEI, PARTEA I, Nr. 916/13.X.2005

b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător
ales de el și, dacă nu dispune de mijloacele necesare pentru a
plăti un apărător, să poată fi asistat în mod gratuit de un avocat
din oficiu, atunci când interesele justiției o cer;
d) să întrebe dacă să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării;
e) să fie asistat în mod gratuit de un interpret, dacă nu
înțelege sau nu vorbește limba folosită la audiere.“
Examinând excepția de neconstituționalitate, Curtea
constată că dispozițiile de lege criticate au mai fost supuse
controlului de constituționalitate, de exemplu prin Decizia
nr. 160 din 30 mai 2002, publicată în Monitorul Oficial al
României, Partea I, nr. 493 din 9 iulie 2002, Decizia
nr. 227 din 18 mai 2004, publicată în Monitorul Oficial al
României, Partea I, nr. 482 din 28 mai 2004, Decizia
nr. 55 din 6 februarie 2003, publicată în Monitorul Oficial al
României, Partea I, nr. 153 din 10 martie 2003, și Decizia
nr. 404 din 7 octombrie 2004, publicată în Monitorul Oficial
al României, Partea I, nr. 1.027 din 8 noiembrie 2004.
Cu acele prilejuri Curtea a statuat că art. 403 alin. 1
din Codul de procedură civilă reglementează posibilitatea
instanței de a suspenda executarea silită până la
soluționarea contestației la executare, dacă se depune o
cauțiune al cărei cuantum este fixat de instanță. Cu același
prilej, Curtea a statuat că relevant în cauză pentru
soluționarea excepției de neconstituționalitate este faptul că
procedura executării silite, inclusiv contestația la executare,
reglementată de îCartea V — Despre executarea silită“,
face parte din Codul de procedură civilă — art. 3711—580.
Or, potrivit art. 126 alin. (2) din Constituție, competența și
procedura de judecată sunt stabilite de lege. Astfel,
legiuitorul are latitudinea de a stabili modalitatea în care
poate fi suspendată executarea silită, și anume dacă să
opereze de drept sau numai la cerere expresă și cu plata
unei cauțiuni. În consecință, procedura contestației la
executare asigură garanții suficiente atât pentru ocrotirea
accesului liber la justiție, cât și pentru protecția dreptului de
proprietate al tuturor părților implicate în proces, prin însuși
faptul că le oferă posibilitatea de a contesta executarea, de
a solicita suspendarea acesteia, iar în cazul admiterii
contestației și desființării titlului executoriu sau a înseși
executării silite, persoanele interesate au dreptul la
întoarcerea executării prin restabilirea situației anterioare
acesteia. De asemenea, Curtea a constatat că dispozițiile

art. 403 din Codul de procedură civilă trebuie apreciate în
raport cu întregul sistem de garanții procedurale instituite
de lege pentru asigurarea posibilității debitorului de a se
apăra prin mijloace judiciare, iar potrivit art. 403 alin. 3 din
Codul de procedură civilă, încheierea de soluționare a
cererii de suspendare poate fi atacată cu recurs, atât
debitorul, cât și creditorul beneficiind astfel de toate
garanțiile accesului liber la justiție. De altfel, chiar instituirea
obligației de plată a cauțiunii, ca o condiție a suspendării
executării, are o dublă finalitate, și anume, pe de o parte,
aceea de a constitui o garanție pentru creditor, în ceea ce
privește acoperirea eventualelor daune suferite ca urmare
a întârzierii executării silite, prin efectul suspendării
acesteia, și, pe de altă parte, de a preveni și limita
eventualele abuzuri în valorificarea unui atare drept de
către debitorii rău-platnici. Cu privire la critica de
neconstituționalitate a dispozițiilor art. 403 din Codul de
procedură civilă, prin raportare la art. 16 din Constituție,
Curtea constată că, în măsura în care reglementarea
dedusă controlului se aplică tuturor celor aflați în situația
prevăzută în ipoteza normei legale, fără nici o discriminare
pe considerente arbitrare, critica cu un atare obiect nu este
întemeiată.
De asemenea, nu poate fi reținută nici critica potrivit
căreia dispozițiile de lege criticate vin în contradicție cu
prevederile art. 20 din Constituție și ale art. 6 din
Convenția pentru apărarea drepturilor omului și a libertăților
fundamentale. Astfel, potrivit art. 403 alin. 3 din Codul de
procedură civilă, asupra cererilor de suspendare a
executării silite instanța se pronunță prin încheiere, care
poate fi atacată cu recurs, în mod separat, astfel încât cu
prilejul exercitării acestei căi de atac partea interesată
poate formula toate apărările pe care le consideră
necesare. Așa fiind, se constată că dispozițiile art. 403 din
Codul de procedură civilă sunt în concordanță cu
prevederile constituționale privind dreptul la apărare,
precum și cu reglementările internaționale cuprinse în art. 6
din Convenția pentru apărarea drepturilor omului și a
libertăților fundamentale, privind dreptul persoanei la un
proces echitabil. În acest sens a statuat Curtea prin
Decizia nr. 67 din 24 februarie 2004, publicată în Monitorul
Oficial al României, Partea I, nr. 205 din 9 martie 2004.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură să determine reconsiderarea
jurisprudenței Curții Constituționale.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 din Codul de procedură civilă, excepție ridicată
de Societatea Comercială îMagna Holding“— S.R.L. în Dosarul nr. 3.379/2005 al Judecătoriei Ploiești.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

MONITORUL OFICIAL AL ROMÂNIEI, PARTEA I, Nr. 916/13.X.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind exploatarea în siguranță a acumulărilor cu folosință piscicolă, de agrement sau locală,
din categoriile de importanță C și D
Având în vedere necesitatea existenței unui cadru bine structurat de organizare, exploatare și urmărire a
comportării în timp a unui număr foarte mare de mici acumulări cu folosință piscicolă, de agrement sau locale,
ținând cont de pierderile de vieți omenești și pagubele materiale cauzate de unele deficiențe în exploatarea
acumulărilor,
în vederea preîntâmpinării pe viitor a repetării unor situații similare ce pot apărea în orice moment, elemente care
vizează interesul public și constituie situații de urgență și extraordinare, care impun reglementarea imediată a acestui
domeniu,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale

face cu asistența tehnică din partea personalului desemnat
de către Administrația Națională îApele Române“.

Art. 1. — Prezenta ordonanță de urgență are ca scop
stabilirea competențelor și a cadrului juridic privind
exploatarea în condiții de siguranță a acumulărilor cu
folosință piscicolă, de agrement sau locală, în vederea
evitării efectelor negative cauzate asupra populației și
bunurilor materiale din aval, prin eliberarea necontrolată a
volumelor de apă acumulate.
Art. 2. — În sensul prezentei ordonanțe de urgență,
termenul și expresia de mai jos, denumite în continuare
mici acumulări, au următoarea semnificație:
a) acumulările cu folosință piscicolă, de agrement sau
locală sunt acumulări de apă înmagazinate prin bararea
unui curs de apă natural sau artificial, cu volume mai mari
de 5.000 m3 sau înălțimea coloanei de apă reținută în
secțiunea barajului mai mare de 2 m;
b) barajele care realizează acumulările cu folosință
piscicolă, de agrement sau locală de la lit. a) sunt cele
încadrate în categoriile de importanță C și D, conform legii.
Art. 3. — (1) Exploatarea micilor acumulări în situații de
avertizare meteohidrologică și în regim de ape mari se
realizează obligatoriu conform dispozițiilor dispeceratului
direcțiilor de ape, care poate decide inclusiv cotele de
retenție, pregolirile și manevrele echipamentului
hidromecanic aferent acumulărilor și orice alte intervenții
justificate de situații în care se impune necesitatea
tranzitării și atenuării viiturilor.
(2) Exploatarea micilor acumulări se face numai cu
personal de exploatare calificat și atestat în domeniul
hidrotehnic.
Art. 4. — (1) Prin personal de exploatare calificat și
atestat se înțelege personalul care are pregătire tehnică cel
puțin de nivel postliceal și o vechime în domeniul
gospodăririi apelor de cel puțin 3 ani, atestat de direcțiile
de ape aflate în subordinea Administrației Naționale îApele
Române“.
(2) Atestarea personalului de exploatare calificat se
efectuează în baza procedurii specifice. Procedura se
elaborează de autoritatea publică centrală din domeniul
gospodăririi apelor și se aprobă prin ordin al conducătorului
acesteia.
(3) În cazul când deținătorul nu are personal de
exploatare calificat, exploatarea micilor acumulări se va

CAPITOLUL II
Inspecția tehnică a acumulărilor
Art. 5. — Inspecția de Stat a Apelor din cadrul
autorității publice centrale din domeniul gospodăririi apelor
coordonează realizarea inspecțiilor tehnice anuale ale
micilor acumulări, prin personalul cu atribuții de inspecție
din domeniul gospodăririi apelor, urmărind:
a) existența autorizației de funcționare în condiții de
siguranță a lucrării, în conformitate cu prevederile
Ordonanței de urgență a Guvernului nr. 244/2000 privind
siguranța barajelor, republicată, a autorizației de gospodărire
a apelor, precum și a regulamentelor și documentelor
necesare, conform legii;
b) starea tehnică și funcționalitatea lucrărilor și
echipamentelor hidromecanice prin care se realizează
controlul cotei de retenție și evacuarea debitelor
excedentare în condiții de ape mari;
c) sistemul de comunicații între personalul de exploatare
al micilor acumulări și dispeceratul direcției de ape
aferente, precum și dintre personalul de exploatare și
autoritățile administrației publice locale de pe raza de
influență a acumulării.
Art. 6. — (1) Deținătorii micilor acumulări care nu dețin
autorizații de funcționare în condiții de siguranță și
autorizații de gospodărire a apelor au obligația să obțină
autorizațiile prevăzute la art. 5, până la termenul stabilit de
către persoanele cu atribuții de inspecție din domeniul
gospodăririi apelor, în funcție de indicele de risc asociat
barajului, stabilit în conformitate cu normele de încadrare în
categoriile de importanță, aprobate prin ordin al autorității
publice centrale din domeniul gospodăririi apelor și al
autorității publice centrale din domeniul lucrărilor publice și
amenajării teritoriului.
(2) Termenele maxime de obținere a autorizațiilor de
funcționare în condiții de siguranță și a autorizațiilor de
gospodărire a apelor nu vor depăși un an de la data
intrării în vigoare a prezentei ordonanțe de urgență, pentru
micile acumulări care prezintă risc crescut privind
consecințele produse asupra populației, proprietății și
mediului în cazul cedării și, respectiv, 3 ani pentru micile
acumulări care nu prezintă un asemenea risc în caz de
cedare.

6

MONITORUL OFICIAL AL ROMÂNIEI, PARTEA I, Nr. 916/13.X.2005

(3) Până la obținerea autorizației de funcționare în
condiții de siguranță a lucrării, acumularea se va exploata
cu restricțiile impuse de persoanele cu atribuții de inspecție
din domeniul gospodăririi apelor și aprobate de autoritatea
publică centrală din domeniul gospodăririi apelor.
(4) Dacă deținătorul nu obține autorizația de funcționare
în condiții de siguranță și autorizația de gospodărire a
apelor a lucrării până la împlinirea termenelor maxime
prevăzute la alin. (2), acumularea se dezafectează și se
trece în conservare pe cheltuiala deținătorului.
Art. 7. — La micile acumulări care, datorită intervențiilor
constructive neautorizate, nu mai dispun de instalații și
echipamente hidromecanice funcționale, prin care să se
asigure reglarea nivelului în acumulare, pregolirea acestora
se va efectua prin breșe practicate la propunerea
persoanelor cu atribuții de inspecție din domeniul
gospodăririi apelor și cu aprobarea autorității publice
centrale din domeniul gospodăririi apelor. Micile acumulări
vor fi menținute goale până la reabilitarea instalațiilor și a
echipamentelor și aducerea acestora în stare de
funcționare la capacitatea prevăzută prin proiect.
Art. 8. — Exploatarea micilor acumulări se va face
numai în scopul pentru care au fost realizate și în
conformitate cu prevederile regulamentului de exploatare.
Schimbarea folosinței și modificarea condițiilor de
exploatare se vor face cu respectarea reglementărilor în
vigoare.
CAPITOLUL III
Exploatarea în perioadele de ape mari
Art. 9. — (1) Exploatarea micilor acumulări în situațiile
de avertizare meteohidrologică se face pe baza
regulamentelor de exploatare la ape mari, întocmite prin
grija deținătorului și aprobate de direcțiile de ape.
(2) În perioadele de ape mari, definite ca atare de
regulamentul de exploatare, acumularea este exploatată cu
respectarea strictă a deciziilor dispeceratului direcției de
ape aferente.
(3) În perioadele de ape mari, personalul de exploatare
al micilor acumulări sau, după caz, personalul care asigură
asistența tehnică a acestora își desfășoară activitatea sub

coordonarea tehnică a corpului de specialitate desemnat de
direcția de ape aferentă.
Art. 10. — Costurile cauzate de exploatarea micilor
acumulări în perioadele de ape mari se suportă de
deținătorul cu orice titlu al acumulării.
Art. 11. — Pierderile cauzate deținătorului atunci când
prin exploatarea acumulării în perioadele de ape mari sunt
evacuate în aval fond piscicol, floră cultivată sau sunt
afectate amenajări de agrement pot fi asigurate prin
contract de asigurare de daune. În acest caz autoritățile
administrației publice locale, beneficiare directe sau
indirecte ale acumulării, acoperă parțial sau total primele
de asigurare, conform clauzelor stabilite prin contractul de
asigurare.
CAPITOLUL IV
Dispoziții tranzitorii și finale
Art. 12. — În termen de 30 de zile de la data intrării în
vigoare a prezentei ordonanțe de urgență, Administrația
Națională îApele Române“, prin direcțiile de ape aflate în
subordinea sa, va stabili lista micilor acumulări care intră
sub incidența prezentei ordonanțe de urgență, precum și
lista cu micile acumulări care prezintă risc crescut privind
consecințele produse asupra populației, proprietății și
mediului în cazul cedării.
Art. 13. — În termen de 45 de zile de la data intrării în
vigoare a prezentei ordonanțe de urgență, autoritatea
publică centrală din domeniul gospodăririi apelor va elabora
și aproba prin ordin procedura de atestare a personalului
de exploatare, prevăzută la art. 4 alin. (2).
Art. 14. — În termen de 45 de zile de la data intrării în
vigoare a prezentei ordonanțe de urgență, Inspecția de
Stat a Apelor va întocmi tematica și programul inspecțiilor
tehnice prevăzute la art. 5.
Art. 15. — Pe baza proceselor verbale și a rapoartelor
de inspecție tehnică se vor emite, la propunerea Inspecției
de Stat a Apelor, ordine ale ministrului autorității publice
centrale din domeniul gospodăririi apelor privind obligațiile
imediate ale deținătorilor în vederea exploatării în
continuare a acumulării, în conformitate cu prevederile
art. 6 alin. (1) și (2) din prezenta ordonanță de urgență și
cu cele ale Ordonanței de urgență a Guvernului
nr. 244/2000.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul agriculturii, pădurilor și dezvoltării rurale,
Gheorghe Flutur
Ministrul administrației și internelor,
Vasile Blaga
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély

București, 29 septembrie 2005.
Nr. 138.

MONITORUL OFICIAL AL ROMÂNIEI, PARTEA I, Nr. 916/13.X.2005

7

GUVERNUL ROMÂNIEI

HOTĂRÂRE
privind darea în administrare Casei Naționale de Asigurări
de Sănătate — Casa de Asigurări de Sănătate
a Municipiului București a unui bun imobil,
proprietate publică a statului
În temeiul art. 108 din Constituția României, republicată, al art. 12
alin. (1) și (2) din Legea nr. 213/1998 privind proprietatea publică și regimul
juridic al acesteia, cu modificările și completările ulterioare, precum și al
art. 164 alin. (7) din Ordonanța Guvernului nr. 92/2003 privind Codul de
procedură fiscală, republicată,
Guvernul României adoptă prezenta hotărâre.
Art. 1. — Se aprobă darea în administrare Casei Naționale de
Asigurări de Sănătate — Casa de Asigurări de Sănătate a Municipiului
București a unui bun imobil (clădire și terenul aferent), proprietate publică a
statului, situat în municipiul București, str. Alexandru Ivasiuc nr. 34—40,
bl. 7, sectorul 6, identificat potrivit anexei care face parte integrantă din
prezenta hotărâre.
Art. 2. — Predarea-preluarea bunului imobil prevăzut la art. 1 se face
pe bază de proces-verbal încheiat între părțile interesate, în termen de
30 de zile de la data intrării în vigoare a prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Mara Rîmniceanu,
secretar de stat
p. Ministrul sănătății,
Virgil Păunescu,
secretar de stat
Președintele Casei Naționale
de Asigurări de Sănătate,
Cristian Vlădescu
București, 5 octombrie 2005.
Nr. 1.204.

ANEXĂ
DATELE DE IDENTIFICARE

a bunului imobil*) (clădire și terenul aferent) care se dă în administrare Casei Naționale de Asigurări de Sănătate —
Casa de Asigurări de Sănătate a Municipiului București
Adresa bunului imobil

Municipiul București, str. Alexandru Ivasiuc nr. 34—40,
bl. 7, sectorul 6

Caracteristicile tehnice
ale bunului imobil

Teren în suprafață de 698,11 m2
Clădire (cămin nefamiliști) formată din subsol+parter+4 etaje:
— suprafața utilă = 2.935,21 m2
— suprafața desfășurată = 3.427,19 m2

*) Bunul imobil a fost trecut în proprietatea publică a statului prin Procesul-verbal nr. 21.179 din 29 august 2005, emis de Agenția Națională
de Administrare Fiscală — Direcția Generală a Marilor Contribuabili București, în temeiul dispozițiilor art. 163 alin. (3) din Ordonanța Guvernului
nr. 92/2003 privind Codul de procedură fiscală, republicată, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 916/13.X.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea cuantumului estimat al plafonului maxim la hectar, unitar la nivel național,
al subvențiilor de la bugetul de stat pentru acoperirea cheltuielilor necesare desfășurării
activității de irigații pentru anul 2006
Având în vedere prevederile art. 68 alin. (1) din Legea îmbunătățirilor funciare nr. 138/2004, cu modificările și
completările ulterioare, precum și prevederile art. 2 lit. e) din Normele metodologice privind alocarea și acordarea
subvențiilor de la bugetul de stat pentru acoperirea unor categorii de cheltuieli necesare desfășurării activităților de
îmbunătățiri funciare, aprobate prin Ordinul ministrului agriculturii, pădurilor și dezvoltării rurale nr. 749/2004,
văzând Referatul de aprobare nr. 98.172 din 21 mai 2005 al Direcției consolidarea proprietății, reforma structurilor
de exploatare și conservarea solurilor privind emiterea unui ordin pentru aprobarea cuantumului estimat al plafonului
maxim la hectar, unitar la nivel național, al subvențiilor de la bugetul de stat pentru acoperirea cheltuielilor necesare
desfășurării activității de irigații pentru anul 2006,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă cuantumul estimat al plafonului
maxim la hectar, unitar la nivel național, al subvențiilor de
la bugetul de stat pentru acoperirea cheltuielilor necesare
desfășurării activității de irigații pentru anul 2006 în limita
sumei de 300 lei (RON) la hectar.
Art. 2. — Direcția buget finanțe, Direcția consolidarea
proprietății, reforma structurilor de exploatare și conservarea
solurilor și Oficiul de reglementare a organizațiilor de
îmbunătățiri funciare din cadrul Ministerului Agriculturii,

Pădurilor și Dezvoltării Rurale, Administrația Națională a
Îmbunătățirilor Funciare, direcțiile pentru agricultură și
dezvoltare rurală județene și a municipiului București,
precum și organizațiile de îmbunătățiri funciare și federațiile
de organizații de îmbunătățiri funciare vor fundamenta
necesarul de alocații bugetare și vor aloca subvențiile de
la bugetul de stat în limita plafonului prevăzut la art. 1.
Art. 3. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 6 octombrie 2005.
Nr. 1.027.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 916/13.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063280]
ISSN 1453—4495

