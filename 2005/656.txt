Anul 173 (XVII) — Nr. 656

PARTEA

I

LEGI, DECRETE, HOTĂRÂRI ȘI ALTE ACTE

Luni, 25 iulie 2005

SUMAR

Nr.

Pagina

Nr.

LEGI ȘI DECRETE
246.
639.

— Lege pentru aprobarea Ordonanței Guvernului
nr. 26/2000 cu privire la asociații și fundații ........

6

HOTĂRÂRI ALE GUVERNULUI ROMÂNIEI
755.

— Hotărâre privind declanșarea procedurilor de
expropriere a imobilelor proprietate privată situate

LEGI

pe amplasamentul lucrării îFluidizare trafic DN 1
km 11+938 – 17+165 sector Băneasa—Otopeni“
din cadrul etapei a II-a de reabilitare a drumurilor
naționale ...................................................................

1–5

— Decret privind promulgarea Legii pentru
aprobarea Ordonanței Guvernului nr. 26/2000 cu
privire la asociații și fundații ...................................

ȘI

Pagina

757.

6–7

— Hotărâre privind transmiterea, cu titlu gratuit, a
unui teren din domeniul privat al statului și din
administrarea Agenției Domeniilor Statului în
domeniul public al județului Tulcea și în
administrarea Regiei Autonome îAeroportul Tulcea“

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 26/2000 cu privire la asociații și fundații
Parlamentul României adoptă prezenta lege.
Art. I. — Se aprobă Ordonanța Guvernului nr. 26 din
30 ianuarie 2000 cu privire la asociații și fundații, adoptată
în temeiul art. 1 lit. S pct. 2 din Legea nr. 206/1999 privind
abilitarea Guvernului de a emite ordonanțe și publicată în
Monitorul Oficial al României, Partea I, nr. 39 din
31 ianuarie 2000, cu următoarele modificări și completări:
1. La articolul 1, alineatul (1) va avea următorul cuprins:
îArt. 1. — (1) Persoanele fizice și persoanele juridice
care urmăresc desfășurarea unor activități de interes
general sau în interesul unor colectivități ori, după caz, în
interesul lor personal nepatrimonial pot constitui asociații ori
fundații în condițiile prezentei ordonanțe.“

2. La articolul 2, litera c) va avea următorul cuprins:
îc) urmărirea realizării unui interes general, local sau de
grup;“.
3. Articolul 4 va avea următorul cuprins:
îArt. 4. — Asociația este subiectul de drept constituit de
trei sau mai multe persoane care, pe baza unei înțelegeri,
pun în comun și fără drept de restituire contribuția
materială, cunoștințele sau aportul lor în muncă pentru
realizarea unor activități în interes general, al unor
colectivități sau, după caz, în interesul lor personal
nepatrimonial.“

2

MONITORUL OFICIAL AL ROMÂNIEI, PARTEA I, Nr. 656/25.VII.2005

4. Articolul 6 va avea următorul cuprins:
îArt. 6. — (1) În vederea dobândirii personalității
juridice, membrii asociați încheie actul constitutiv și statutul
asociației, în formă autentică sau atestată de avocat.
(2) Actul constitutiv cuprinde, sub sancțiunea nulității
absolute:
a) datele de identificare a membrilor asociați: numele
sau denumirea și, după caz, domiciliul sau sediul acestora;
b) exprimarea voinței de asociere și precizarea scopului
propus;
c) denumirea asociației;
d) sediul asociației;
e) durata de funcționare a asociației — pe termen
determinat, cu indicarea expresă a termenului, sau, după
caz, pe termen nedeterminat;
f) patrimoniul inițial al asociației; activul patrimonial, în
valoare de cel puțin un salariu minim brut pe economie, la
data constituirii asociației, este alcătuit din aportul în natură
și/sau în bani al asociaților. În cazul aportului în natură,
forma autentică a actului constitutiv și a statutului este
obligatorie;
g) componența nominală a celor dintâi organe de
conducere, administrare și control ale asociației;
h) persoana sau, după caz, persoanele împuternicite să
desfășoare procedura de dobândire a personalității juridice;
i) semnăturile membrilor asociați.
(3) Statutul cuprinde, sub sancțiunea nulității absolute:
a) elementele prevăzute la alin. (2), cu excepția celor
precizate la lit. g) și h);
b) precizarea scopului și a obiectivelor asociației;
c) modul de dobândire și de pierdere a calității de
asociat;
d) drepturile și obligațiile asociaților;
e) categoriile de resurse patrimoniale ale asociației;
f) atribuțiile organelor de conducere, administrare și
control ale asociației;
g) destinația bunurilor, în cazul dizolvării asociației, cu
respectarea dispozițiilor art. 60.“
5. Articolul 7 va avea următorul cuprins:
îArt. 7. — (1) Oricare dintre membrii asociați, pe baza
împuternicirii date în condițiile art. 6 alin. (2) lit. h), poate
formula o cerere de înscriere a asociației în Registrul
asociațiilor și fundațiilor aflat la grefa judecătoriei în a cărei
circumscripție teritorială urmează să-și aibă sediul.
(2) Cererea de înscriere va fi însoțită de următoarele
documente:
a) actul constitutiv;
b) statutul asociației;
c) actele doveditoare ale sediului și patrimoniului inițial;
d) dovada disponibilității denumirii eliberată de Ministerul
Justiției sau, după caz, refuzul motivat al eliberării acesteia.
(3) Este interzisă utilizarea în denumirea asociației a
denumirilor specifice autorităților și instituțiilor publice.
(4) În cazul nerespectării dispozițiilor alin. (3), Ministerul
Justiției va refuza motivat eliberarea dovezii disponibilității
denumirii.“
6. La articolul 8, după alineatul (2) se introduce un
alineat nou, alineatul (21), cu următorul cuprins:
î(21) În cadrul procedurii de verificare a legalității cererii
de înscriere și a documentelor prevăzute la art. 7 alin. (2),
judecătorul desemnat de președintele instanței verifică

respectarea dispozițiilor art. 7 alin. (3) și poate dispune,
prin încheiere motivată, înscrierea asociației în Registrul
asociațiilor și fundațiilor, chiar dacă există un refuz motivat
al Ministerului Justiției de a elibera dovada disponibilității
denumirii, pe care îl apreciază ca neîntemeiat.“
7. La articolul 8, alineatul (3) va avea următorul
cuprins:
î(3) Odată cu efectuarea înscrierii, încheierea prin care
s-a dispus înscrierea se comunică din oficiu, pentru
evidența fiscală, organului financiar local în a cărui rază
teritorială se află sediul asociației, cu menționarea
numărului de înscriere în Registrul asociațiilor și fundațiilor.“
8. La articolul 9, alineatul (2) va avea următorul
cuprins:
î(2) Dacă neregularitățile constatate privesc dispozițiile
art. 40 alin. (2) din Constituție, pentru termenul fixat va fi
citat și parchetul de pe lângă instanța sesizată, căruia i se
vor comunica, în copie, cererea de înscriere, împreună cu
actul constitutiv și statutul asociației. În acest caz punerea
concluziilor de către procuror este obligatorie.“
9. La articolul 13, alineatele (2)—(4) vor avea următorul
cuprins:
î(2) Filialele sunt entități cu personalitate juridică, putând
încheia, în nume propriu, acte juridice în condițiile stabilite
de asociație prin actul constitutiv al filialei. Ele pot încheia
acte juridice de dispoziție, în numele și pe seama
asociației, numai pe baza hotărârii prealabile a consiliului
director al asociației.
(3) Filiala se constituie prin hotărârea adunării generale
a asociației. Personalitatea juridică se dobândește de la
data înscrierii filialei în Registrul asociațiilor și fundațiilor.
(4) În vederea înscrierii filialei, reprezentantul asociației
va depune cererea de înscriere, împreună cu hotărârea de
constituire a filialei, statutul, actul constitutiv, actele
doveditoare ale sediului și patrimoniului inițial ale acesteia,
la judecătoria în a cărei circumscripție teritorială urmează
să-și aibă sediul filiala. Dispozițiile art. 6 și ale art. 9—12
sunt aplicabile în mod corespunzător.“
10. După articolul 13 se introduce un articol nou,
articolul 131, cu următorul cuprins:
îArt. 131. — (1) Asociația își poate constitui sucursale,
ca structuri teritoriale fără personalitate juridică.
(2) Sucursalele se constituie prin hotărâre a adunării
generale.
(3) Sucursalele desfășoară activitățile date în
competența lor de către asociație.“
11. La articolul 15, alineatul (1) va avea următorul
cuprins:
îArt. 15. — (1) Fundația este subiectul de drept înființat
de una sau mai multe persoane care, pe baza unui act
juridic între vii ori pentru cauză de moarte, constituie un
patrimoniu afectat, în mod permanent și irevocabil, realizării
unui scop de interes general sau, după caz, al unor
colectivități.“
12. La articolul 17 alineatul (2), după litera c) se
introduce o literă nouă, litera d), cu următorul cuprins:
îd) dovada disponibilității denumirii eliberată de
Ministerul Justiției sau, după caz, refuzul motivat al
eliberării acesteia.“

MONITORUL OFICIAL AL ROMÂNIEI, PARTEA I, Nr. 656/25.VII.2005
13. La articolul 17, alineatul (3) va avea următorul
cuprins:
î(3) Dispozițiile art. 17 alin. (1) și alin. (2) lit. d), ale
art. 8—12 și ale art. 14 se aplică în mod corespunzător.“
14. La articolul 18, alineatul (1) va avea următorul
cuprins:
îArt. 18. — (1) Fundația își poate constitui filiale, ca
structuri teritoriale, pe baza hotărârii consiliului director,
prin care le este alocat patrimoniul.“
15. La articolul 19, alineatul (3) va avea următorul
cuprins:
î(3) Dacă fundația dobândește personalitate juridică
după decesul fondatorului, efectele liberalităților făcute în
favoarea fundației anterior constituirii ei se vor produce de
la data actului constitutiv, pentru fundațiile înființate prin
acte între vii, iar pentru fundațiile înființate prin testament,
de la data morții testatorului.“
16. La articolul 23, alineatele (1) și (2) vor avea
următorul cuprins:
îArt. 23. — (1) Hotărârile luate de adunarea generală în
limitele legii, ale actului constitutiv și ale statutului sunt
obligatorii chiar și pentru membrii asociați care nu au luat
parte la adunarea generală sau au votat împotrivă.
(2) Hotărârile adunării generale, contrare legii, actului
constitutiv sau dispozițiilor cuprinse în statut, pot fi atacate
în justiție de către oricare dintre membrii asociați care nu
au luat parte la adunarea generală sau care au votat
împotrivă și au cerut să se insereze aceasta în procesulverbal de ședință, în termen de 15 zile de la data când
au luat cunoștință despre hotărâre sau de la data când a
avut loc ședința, după caz.“
17. Articolul 27 va avea următorul cuprins:
îArt. 27. — (1) Actul constitutiv poate prevedea numirea
unui cenzor sau a unei comisii de cenzori.
(2) Dacă numărul asociaților este mai mare de 15,
numirea unui cenzor este obligatorie. Acesta poate fi o
persoană din afara asociației.
(3) În cazul în care asociația nu are obligația numirii
unui cenzor, fiecare dintre asociați care nu este membru
al consiliului director poate exercita dreptul de control.“
18. După articolul 27 se introduc două articole noi,
articolele 271 și 272, cu următorul cuprins:
îArt. 271. — (1) Pentru asociațiile cu mai mult de 100
de membri înscriși până la data întrunirii ultimei adunări
generale, controlul financiar intern se exercită de către o
comisie de cenzori.
(2) Comisia de cenzori este alcătuită dintr-un număr
impar de membri. Membrii consiliului director nu pot fi
cenzori.
(3) Cel puțin unul dintre cenzori trebuie să fie contabil
autorizat sau expert contabil, în condițiile legii.
(4) Regulile generale de organizare și funcționare a
comisiei de cenzori se aprobă de adunarea generală.
Comisia de cenzori își poate elabora un regulament intern
de funcționare.
Art. 272. — În realizarea competenței sale cenzorul sau,
după caz, comisia de cenzori:
a) verifică modul în care este administrat patrimoniul
asociației;
b) întocmește rapoarte și le prezintă adunării generale;
c) poate participa la ședințele consiliului director, fără
drept de vot;

3

d) îndeplinește orice alte atribuții prevăzute în statut sau
stabilite de adunarea generală.“
19. Articolul 33 va avea următorul cuprins:
îArt. 33. — (1) Modificarea actului constitutiv sau a
statutului asociației se face prin înscrierea modificării în
Registrul asociațiilor și fundațiilor aflat la grefa judecătoriei
în a cărei circumscripție teritorială își are sediul asociația,
cu aplicarea corespunzătoare a prevederilor art. 8—12.
(2) Cererea de înscriere a modificării va fi însoțită de
hotărârea adunării generale, iar în cazul modificării sediului,
de hotărârea consiliului director.
(3) Despre schimbarea sediului se va face mențiune,
dacă este cazul, atât în Registrul asociațiilor și fundațiilor
aflat la grefa judecătoriei vechiului sediu, cât și în cel aflat
la grefa judecătoriei noului sediu. În acest scop, o copie a
încheierii prin care s-a dispus schimbarea sediului va fi
comunicată din oficiu judecătoriei în circumscripția căreia
asociația urmează să-și aibă noul sediu.“
20. Articolul 34 va avea următorul cuprins:
îArt. 34. — Dispozițiile art. 33 se aplică în mod
corespunzător în cazul modificării actului constitutiv sau a
statutului fundației.“
21. După articolul 34 se introduc trei articole noi,
articolele 341—343, cu următorul cuprins:
îArt. 341. — (1) Fuziunea se face prin absorbția unei
asociații de către o altă asociație sau prin contopirea a
două ori mai multe asociații pentru a alcătui o asociație
nouă.
(2) Divizarea se face prin împărțirea întregului
patrimoniu al unei asociații care își încetează existența
între două sau mai multe asociații existente ori care iau
astfel ființă.
(3) Dispozițiile alin. (1) și (2) se aplică și în cazul
fuziunii sau divizării unei fundații.
Art. 342. — (1) În cazul asociațiilor, decizia de fuziune
sau de divizare se ia prin hotărârea a cel puțin două treimi
din numărul total al membrilor organului de conducere.
(2) În cazul fundațiilor, dispozițiile art. 29 alin. (5) se
aplică în mod corespunzător.
Art. 34 3 . — Dispozițiile art. 39—44 din Decretul
nr. 31/1954 privitor la persoanele fizice și persoanele
juridice se aplică în mod corespunzător.“
22. Articolul 37 va avea următorul cuprins:
îArt. 37. — (1) În cazul dizolvării federațiilor, dacă nu
se prevede altfel în lege sau în statut, bunurile rămase în
urma lichidării se transmit, în cote egale, către persoanele
juridice constituente.
(2) Dispozițiile alin. (1) se aplică prin asemănare și în
cazul retragerii din federație a unei asociații sau fundații.
(3) Retragerea din federație se poate face numai în
urma aprobării de către cenzori sau experți independenți a
unui raport cu privire la exercițiul financiar.“
23. Titlul capitolului VI va avea următorul cuprins:
îCAPITOLUL VI
Asociațiile, fundațiile și federațiile recunoscute
ca fiind de utilitate publică“
24. La articolul 38, alineatul (1) va avea următorul
cuprins:
îArt. 38. — (1) O asociație sau o fundație poate fi
recunoscută de Guvernul României ca fiind de utilitate
publică dacă sunt întrunite cumulativ următoarele condiții:

4

MONITORUL OFICIAL AL ROMÂNIEI, PARTEA I, Nr. 656/25.VII.2005

a) activitatea acesteia se desfășoară în interes general
sau al unor colectivități, după caz;
b) funcționează de cel puțin 3 ani;
c) prezintă un raport de activitate din care să rezulte
desfășurarea unei activități anterioare semnificative, prin
derularea unor programe ori proiecte specifice scopului
său, însoțit de situațiile financiare anuale și de bugetele de
venituri și cheltuieli pe ultimii 3 ani anteriori datei depunerii
cererii privind recunoașterea statutului de utilitate publică;
d) valoarea activului patrimonial pe fiecare dintre cei
3 ani anteriori în parte este cel puțin egală cu valoarea
patrimoniului inițial.“
25. După articolul 38 se introduce un articol nou,
articolul 381, cu următorul cuprins:
îArt. 381. — În sensul prezentei ordonanțe, prin utilitate
publică se înțelege orice activitate care se desfășoară în
domenii de interes public general sau al unor colectivități.“
26. La articolul 39, alineatul (1) va avea următorul
cuprins:
îArt. 39. — (1) Recunoașterea unei asociații sau fundații
de utilitate publică se face prin hotărâre a Guvernului. În
acest scop, asociația sau fundația interesată adresează o
cerere Secretariatului General al Guvernului, care o
înaintează, în termen de 15 zile, ministerului sau organului
de specialitate al administrației publice centrale în a cărui
sferă de competență își desfășoară activitatea.“
27. La articolul 39, după alineatul (1) se introduce un
alineat nou, alineatul (11), cu următorul cuprins:
î(11) Cererea prevăzută la alin. (1) va fi însoțită, pe
lângă dovada îndeplinirii condițiilor prevăzute la art. 38
alin. (1), de următoarele documente:
a) copii de pe actul constitutiv și de pe statutul
asociației sau fundației;
b) copie de pe dovada dobândirii personalității juridice;
c) dovada privind bonitatea asociației sau fundației,
emisă de banca la care are deschis contul;
d) copie de pe dovada privind situația juridică a sediului
asociației sau fundației;
e) numele și adresa persoanelor fizice, respectiv
denumirea și sediul persoanelor juridice, cu care asociația
sau fundația colaborează în mod frecvent în vederea
realizării obiectului său de activitate pentru care aceasta
solicită recunoașterea statutului de utilitate publică.“
28. La articolul 39, alineatul (3) va avea următorul
cuprins:
î(3) În vederea stabilirii autorității prevăzute la alin. (1),
persoanele interesate sunt obligate să pună la dispoziție
Secretariatului General al Guvernului toate informațiile
necesare rezolvării cererii.“
29. Articolul 40 va avea următorul cuprins:
îArt. 40. — (1) Autoritatea administrativă competentă
este obligată ca, în termen de 60 de zile, să examineze
cererea și îndeplinirea condițiilor prevăzute de lege. În
cazul în care constată îndeplinirea acestor condiții,
autoritatea administrativă competentă va propune
Guvernului României recunoașterea. În caz contrar aceasta
va transmite persoanelor juridice solicitante un răspuns
motivat, în termen de 30 de zile de la data luării deciziei.
(2) În cel mult 90 de zile de la data depunerii cererii
prevăzute la alin. (1), precum și a tuturor documentelor
necesare luării deciziei, Guvernul României decide asupra

propunerii de recunoaștere. Dacă propunerea se respinge,
soluția va fi comunicată asociației sau fundației de către
autoritatea administrativă la care s-a înregistrat cererea de
recunoaștere, în termen de 120 de zile de la data
depunerii cererii și a documentelor necesare luării deciziei.“
30. La articolul 41, literele a), e) și f) vor avea următorul
cuprins:
îa) dreptul de a i se atribui în folosință gratuită bunurile
proprietate publică;
...........................................................................................
e) obligația de a comunica autorității administrative
competente orice modificări ale actului constitutiv și ale
statutului, precum și rapoartele de activitate și situațiile
financiare anuale; autoritatea administrativă are obligația să
asigure consultarea acestor documente de către orice
persoană interesată;
f) obligația de a publica, în extras, în termen de 3 luni
de la încheierea anului calendaristic, rapoartele de
activitate și situațiile financiare anuale în Monitorul Oficial
al României, Partea a IV-a, precum și în Registrul național
al persoanelor juridice fără scop patrimonial. Modelul
extrasului situațiilor financiare se aprobă prin ordin al
ministrului finanțelor publice.“
31. La articolul 41, litera b) se abrogă.
32. La articolul 42, alineatul (4) va avea următorul
cuprins:
î(4) Împrejurările prevăzute la alin. (2) și (3) pot fi
sesizate autorității administrative competente, Ministerului
Justiției sau Guvernului de către orice persoană fizică sau
persoană juridică interesată.“
33. Articolul 43 va avea următorul cuprins:
îArt. 43. — (1) În evidențele contabile ale asociației sau
fundației se vor înregistra separat bunurile achiziționate sau
edificate din bani publici. În cazul dizolvării asociației sau
fundației recunoscute ca fiind de utilitate publică, bunurile
provenite din resurse bugetare și rămase în urma lichidării
se vor repartiza, prin hotărâre a Guvernului, către alte
asociații ori fundații cu scop similar sau către instituții
publice cu același obiect de activitate.
(2) În cazul dizolvării, celelalte bunuri rămase în
patrimoniul asociației sau fundației vor fi repartizate
conform dispozițiilor art. 60.“
34. Articolul 44 va avea următorul cuprins:
îArt. 44. — Litigiile referitoare la recunoașterea utilității
publice a asociațiilor și fundațiilor se soluționează potrivit
Legii contenciosului administrativ nr. 554/2004.“
35. Articolul 45 va avea următorul cuprins:
îArt. 45. — (1) Dispozițiile prezentului capitol referitoare
la condițiile recunoașterii statutului de utilitate publică,
precum și la drepturile și obligațiile asociațiilor sau
fundațiilor recunoscute ca fiind de utilitate publică se aplică
în mod corespunzător și federațiilor.
(2) O federație poate fi recunoscută de Guvernul
României ca fiind de utilitate publică dacă cel puțin două
treimi din numărul asociațiilor și fundațiilor care o alcătuiesc
sunt recunoscute ca fiind de utilitate publică.“
36. La articolul 46 alineatul (1), litera f) va avea
următorul cuprins:
îf) resurse obținute de la bugetul de stat sau de la
bugetele locale;“.

MONITORUL OFICIAL AL ROMÂNIEI, PARTEA I, Nr. 656/25.VII.2005
37. Articolul 47 va avea următorul cuprins:
îArt. 47. — Asociațiile, fundațiile și federațiile pot înființa
societăți comerciale. Dividendele obținute de asociații,
fundații și federații din activitățile acestor societăți
comerciale, dacă nu se reinvestesc în aceleași societăți
comerciale, se folosesc în mod obligatoriu pentru realizarea
scopului asociației, fundației sau federației.“
38. Articolul 48 va avea următorul cuprins:
îArt. 48. — Asociațiile, fundațiile și federațiile pot
desfășura orice alte activități economice directe dacă
acestea au caracter accesoriu și sunt în strânsă legătură
cu scopul principal al persoanei juridice.“
39. La articolul 49, alineatul (2) va avea următorul
cuprins:
î(2) Autoritățile administrației publice locale întocmesc
liste de prioritate pentru atribuirea imobilelor prevăzute la
alin. (1). Listele de prioritate se realizează pe baza unor
proceduri de evaluare cuprinzând în mod explicit criteriile
folosite. Autoritățile au obligația de a face publice aceste
proceduri înainte de utilizarea lor.“
40. Articolul 51 va avea următorul cuprins:
îArt. 51. — (1) În cadrul Camerelor Parlamentului,
Administrației Prezidențiale, aparatului de lucru al Guvernului,
instituției Avocatul Poporului, autorităților administrative
autonome, ministerelor, al celorlalte organe de specialitate
ale administrației publice centrale și autorităților
administrației publice locale funcționează structuri pentru
relația cu mediul asociativ. Acolo unde asemenea structuri
lipsesc, ele se vor constitui.
(2) Autoritățile publice menționate la alin. (1) se vor
consulta cu reprezentanții asociațiilor și fundațiilor care își
desfășoară activitatea în sfera lor de competență, în
vederea stabilirii unor programe sau activități comune.“
41. Articolul 53 va avea următorul cuprins:
îArt. 53. — Litigiile născute în legătură cu aplicarea
dispozițiilor prezentului capitol se soluționează în
conformitate cu Legea nr. 554/2004.“
42. La articolul 55 alineatul (1), litera c) va avea
următorul cuprins:
îc) imposibilitatea constituirii adunării generale sau a
consiliului director în conformitate cu statutul asociației,
dacă această situație durează mai mult de un an de la
data la care, potrivit statutului, adunarea generală sau,
după caz, consiliul director trebuia să se constituie;“.
43. La articolul 56, alineatul (2) va avea următorul
cuprins:
î(2) Instanța competentă să hotărască dizolvarea este
judecătoria în circumscripția căreia asociația își are sediul.“

5

44. Articolul 57 va avea următorul cuprins:
îArt. 57. — Asociația se poate dizolva și prin hotărârea
adunării generale. În termen de 15 zile de la data ședinței
de dizolvare, hotărârea adunării generale se depune la
judecătoria în a cărei circumscripție teritorială își are sediul,
pentru a fi înscrisă în Registrul asociațiilor și fundațiilor.“
45. La articolul 61, alineatul (4) va avea următorul
cuprins:
î(4) Lichidatorii vor putea fi persoane fizice sau
persoane juridice, autorizate în condițiile legii.“
46. La articolul 71, alineatul (1) va avea următorul
cuprins:
îArt. 71. — (1) Asociația sau fundația încetează a ființa
la data radierii din Registrul asociațiilor și fundațiilor.“
47. La articolul 74, alineatul (2) va avea următorul
cuprins:
î(2) Asociațiile și fundațiile recunoscute ca fiind de
utilitate publică sunt obligate să comunice Ministerului
Justiției, în extras, copii de pe rapoartele de activitate și
situațiile financiare anuale, însoțite de dovada eliberată de
Regia Autonomă «Monitorul Oficial» că s-a solicitat
publicarea acestora și în Monitorul Oficial al României,
Partea a IV-a.“
48. Titlul capitolului XI va avea următorul cuprins:
îCAPITOLUL XI
Dispoziții privind persoanele juridice străine fără scop
patrimonial“
49. La articolul 79, litera b) va avea următorul cuprins:
îb) va stabili forma și conținutul certificatelor de
înscriere prevăzute la art. 12 alin. (1) și la art. 17 alin. (3),
precum și condițiile de eliberare a dovezii menționate la
art. 7 alin. (2) lit. d).“
Art. II. — Asociațiile, fundațiile, uniunile, federațiile și
grupările de persoane juridice care nu posedă certificatul
prevăzut la art. 12 alin. (1) din Ordonanța Guvernului
nr. 26/2000 vor solicita eliberarea acestuia în termen de un
an de la intrarea în vigoare a prezentei legi.
Art. III. — La data intrării în vigoare a prezentei legi se
abrogă Ordonanța Guvernului nr. 37/2003 pentru
modificarea și completarea Ordonanței Guvernului
nr. 26/2000 cu privire la asociații și fundații, publicată în
Monitorul Oficial al României, Partea I, nr. 62 din
1 februarie 2003.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 18 iulie 2005.
Nr. 246.

6

MONITORUL OFICIAL AL ROMÂNIEI, PARTEA I, Nr. 656/25.VII.2005
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 26/2000 cu privire la asociații și fundații
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru aprobarea Ordonanței
Guvernului nr. 26/2000 cu privire la asociații și fundații și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 18 iulie 2005.
Nr. 639.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind declanșarea procedurilor de expropriere a imobilelor proprietate privată
situate pe amplasamentul lucrării îFluidizare trafic DN 1 km 11+938 – 17+165
sector Băneasa—Otopeni“ din cadrul etapei a II-a de reabilitare a drumurilor naționale
În temeiul art. 108 din Constituția României, republicată, al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îFluidizare trafic DN 1
km 11+938 – 17+165 sector Băneasa—Otopeni“ din cadrul
etapei a II-a de reabilitare a drumurilor naționale, prevăzut
în anexa nr. 1*) care face parte integrantă din prezenta
hotărâre.
Art. 2. — (1) Se aprobă declanșarea procedurilor de
expropriere a imobilelor proprietate privată, situate pe
amplasamentul lucrării prevăzute la art. 1, prin Compania
Națională de Autostrăzi și Drumuri Naționale din România —
S.A., în calitatea sa de expropriator în numele statului
român, de sub autoritatea Ministerului Transporturilor,
Construcțiilor și Turismului.
(2) Imobilele supuse exproprierii sunt menționate în
tabelul prevăzut în anexa nr. 2*) care face parte integrantă
din prezenta hotărâre.
Art. 3. — Se aprobă suma globală estimată de
1.202.426,5 lei (RON), finanțată prin bugetul Ministerului
Transporturilor, Construcțiilor și Turismului în limita

prevederilor anuale aprobate cu destinația contribuția
Guvernului României la împrumutul acordat de Banca
Internațională de Reconstrucție și Dezvoltare prin Acordul
de împrumut (Proiectul privind reabilitarea drumurilor —
etapa a II-a) dintre România și Banca Internațională pentru
Reconstrucție și Dezvoltare, semnat la Washington D.C. la
1 iulie 1997, ratificat prin Ordonanța Guvernului nr. 23/1997,
aprobată prin Legea nr. 184/1997, cu modificările ulterioare,
ca justă despăgubire pentru imobilele ce constituie
amplasamentul lucrării prevăzut la art. 1.
Art. 4. — Suma prevăzută la art. 3 se virează de către
Ministerul Transporturilor, Construcțiilor și Turismului, în
termen de 15 zile de la data intrării în vigoare a prezentei
hotărâri, într-un cont bancar deschis pe numele Companiei
Naționale de Autostrăzi și Drumuri Naționale din
România — S.A. pentru lucrarea de utilitate publică
prevăzută la art. 1, în vederea efectuării despăgubirilor în
cadrul procedurilor de expropriere.

*) Anexele nr. 1 și 2 se comunică Ministerului Transporturilor, Construcțiilor și Turismului.

MONITORUL OFICIAL AL ROMÂNIEI, PARTEA I, Nr. 656/25.VII.2005
Art. 5. — Planurile de situație cu amplasamentul lucrării,
delimitarea suprafețelor și a construcțiilor supuse
exproprierii, precum și tabelul prevăzut în anexa nr. 2 se
aduc la cunoștință publică prin afișare la sediul consiliilor
locale implicate din județul Ilfov.

7

Art. 6. — Regularizarea documentațiilor cadastrale se
va efectua de către expropriator pe baza proiectului tehnic
și a detaliilor de execuție, cu respectarea reglementărilor
în vigoare și fără a fi necesară modificarea prezentei
hotărâri.

PRIM-MINISTRU

CĂLIN POPESCU-TĂRICEANU

Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu

București, 14 iulie 2005.
Nr. 755.

GUVERNUL ROMÂNIEI

HOTĂRÂRE
privind transmiterea, cu titlu gratuit, a unui teren din domeniul privat al statului
și din administrarea Agenției Domeniilor Statului în domeniul public al județului Tulcea
și în administrarea Regiei Autonome îAeroportul Tulcea“
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu titlu gratuit, a unui
teren în suprafață de 95,74 ha, pe care se află zona de
siguranță a pistei de aterizare a Aeroportului Tulcea,
identificat potrivit anexei care face parte integrantă din
prezenta hotărâre, din domeniul privat al statului și din
administrarea Agenției Domeniilor Statului în domeniul

public al județului Tulcea și în administrarea Regiei
Autonome îAeroportul Tulcea“, în condițiile legii.
Art. 2. — Predarea-preluarea terenului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU

Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu

București, 14 iulie 2005.
Nr. 757.

8

MONITORUL OFICIAL AL ROMÂNIEI, PARTEA I, Nr. 656/25.VII.2005
ANEXĂ
DATELE DE IDENTIFICARE

a terenului care se transmite, cu titlu gratuit, din domeniul privat al statului și din administrarea
Agenției Domeniilor Statului în domeniul public al județului Tulcea
și în administrarea Regiei Autonome îAeroportul Tulcea“
Localitatea
în care este situat
terenul

Comuna
Mihail Kogălniceanu,
județul Tulcea

Persoana juridică
de la care se
transmite terenul

Statul român,
din administrarea
Agenției Domeniilor
Statului

Persoana juridică
la care se transmite
terenul

Județul Tulcea,
în administrarea
Regiei Autonome
îAeroportul Tulcea“

Caracteristicile tehnice
ale terenului

— suprafața = 95,74 ha
— categoria de folosință —
teren arabil
— tarlaua 18, parcela A178

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 656/25.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044944]
ISSN 1453—4495

