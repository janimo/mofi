PARTEA

Anul 173 (XVII) — Nr. 58

I

Marți, 18 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 502 din 16 noiembrie 2004 referitoare
la excepția de neconstituționalitate a dispozițiilor
art. 388 alin. 1 din Codul de procedură penală .........

1–3

ACTE ALE OFICIULUI ROMÂN
PENTRU DREPTURILE DE AUTOR
174/2004. — Decizie privind publicarea în Monitorul
Oficial al României a hotărârilor arbitrale nr. 1/2004
și nr. 2/2004 ............................................................

DECIZII

ALE

CURȚII

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 502
din 16 noiembrie 2004

referitoare la excepția de neconstituționalitate a dispozițiilor art. 388 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Marinela Mincă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 388 alin. 1 din Codul de procedură penală,
excepție ridicată de Cristian Marcu în Dosarul nr. 551/P/2004
al Curții de Apel Constanța — Secția penală.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca

neîntemeiată. În acest sens arată că instituirea regulilor de
desfășurare a procesului în fața instanțelor judecătorești
este de competența exclusivă a legiuitorului, care poate
institui, în considerarea unor situații deosebite, reguli
speciale de procedură, precum și modalitățile de exercitare
a drepturilor procedurale. Astfel, nu poate fi reținută critica
potrivit căreia instituirea unui termen pentru introducerea
contestației în anulare înfrânge principiul liberului acces la
justiție sau dreptul la apărare.
C U R T E A,

având în vedere actele și lucrările dosarului, reține
următoarele:
Prin Încheierea din 25 iunie 2004, pronunțată în Dosarul
nr. 551/P/2004, Curtea de Apel Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 388 alin. 1 din Codul
de procedură penală, excepție ridicată de Cristian Marcu.

2

MONITORUL OFICIAL AL ROMÂNIEI, PARTEA I, Nr. 58/18.I.2005

În motivarea excepției de neconstituționalitate, autorul
acesteia susține că instituirea, prin dispoziția de lege criticată,
a termenului de 10 zile în care poate fi introdusă contestația
în anulare creează o discriminare față de termenul în care
poate fi introdusă cererea de revizuire, atâta timp cât și
contestația în anulare și revizuirea sunt căi extraordinare de
atac, fiind încălcate astfel dispozițiile constituționale ce privesc
liberul acces la justiție și dreptul la apărare.
Curtea de Apel Constanța — Secția penală consideră că
excepția de neconstituționalitate este neîntemeiată. În acest
sens arată că liberul acces la justiție presupune accesul la
mijloacele procedurale prin care se înfăptuiește justiția,
legiuitorul putând institui în considerarea unor situații
deosebite reguli specifice de procedură, precum și
modalități de exercitare a drepturilor procedurale. Aceste
proceduri pot fi utilizate de cei interesați în formele și
modalitățile instituite prin lege, accesul liber la justiție
nepresupunând asigurarea accesului la toate structurile
judecătorești și la toate căile de atac prevăzute de lege.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că, potrivit dispozițiilor
art. 126 alin. (2) din Constituție, instituirea regulilor de
desfășurare a procesului în fața instanțelor judecătorești este
de competența exclusivă a legiuitorului, care poate institui,
în considerarea unor situații deosebite, reguli speciale de
procedură, precum și modalitățile de exercitare a drepturilor
procedurale, astfel încât accesul liber la justiție nu înseamnă
accesul, în toate cazurile, la toate structurile judecătorești și
la toate căile de atac. Astfel, nu este întemeiată susținerea
conform căreia dispozițiile criticate creează o discriminare
prin instituirea unui termen de 10 zile pentru introducerea
contestației în anulare. În ceea ce privește susținerea potrivit
căreia dispozițiile art. 388 alin. 1 din Codul de procedură
penală sunt contrare prevederilor art. 24 din Constituție, se
arată că nici aceasta nu este întemeiată. Astfel, dreptul la
apărare cuprinde totalitatea drepturilor și regulilor procedurale
care oferă persoanei posibilitatea de a se apăra împotriva
învinuirilor ce i se aduc, de a dovedi nevinovăția sa și de a
avea posibilitatea de a fi asistată de un avocat. În
consecință, față de conținutul dreptului la apărare se
apreciază că prevederile art. 388 alin. 1 din Codul de
procedură penală, prin obiectul de reglementare, nu încalcă
dreptul la apărare recunoscut și garantat de Constituție.
Avocatul Poporului apreciază că excepția de
neconstituționalitate este neîntemeiată. Arată că dispozițiile
art. 388 alin. 1 din Codul de procedură penală, referitoare
la termenul în care poate fi introdusă contestația în anulare
de către persoana împotriva căreia se face executarea,
reprezintă norme de procedură penală, a căror
reglementare este de competența exclusivă a legiuitorului.
În acest context, prevederile legale criticate nu opresc
persoana împotriva căreia se face executarea de a apela
la instanțele judecătorești, de a fi apărată și de a se
prevala de toate garanțiile procesuale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere al
Guvernului și al Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din

Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 388 alin. 1 din Codul de procedură penală.
Textul de lege criticat are următorul conținut:
— Art. 388 alin. 1: î(1) Contestația în anulare pentru
motivele arătate în art. 386 lit. a)—c) poate fi introdusă de către
persoana împotriva căreia se face executarea, cel mai târziu în
10 zile de la începerea executării, iar de către celelalte părți în
termen de 30 de zile de la data pronunțării hotărârii a cărei
anulare se cere.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 21
alin. (1) și (2) și ale art. 24 din Constituția României, ce
au următorul conținut:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“ ;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
Examinând excepția de neconstituționalitate, Curtea
constată că dispozițiile de lege criticate reprezintă o normă
de procedură, a cărei stabilire, potrivit art. 126 alin. (2) din
Constituție, intră în competența exclusivă a legiuitorului.
Astfel, prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69
din 16 martie 1994, Curtea Constituțională a statuat că
liberul acces la justiție presupune accesul la mijloacele
procedurale prin care justiția se înfăptuiește, fiind de
competența exclusivă a legiuitorului instituirea regulilor de
desfășurare a procesului în fața instanțelor judecătorești.
Pe cale de consecință, legiuitorul poate institui, în
considerarea unor situații deosebite, reguli speciale de
procedură, ca și modalitățile de exercitare a drepturilor
procedurale, principiul liberului acces la justiție presupunând
posibilitatea neîngrădită a celor interesați de a utiliza
aceste proceduri, în formele și în modalitățile instituite de
lege. De aceea, regula art. 21 alin. (2) din Constituție,
potrivit căreia nici o lege nu poate îngrădi accesul la
justiție, are ca semnificație faptul că legiuitorul nu poate
exclude de la exercițiul drepturilor procesuale pe care le-a
instituit nici o categorie sau grup social.
Astfel, Curtea constată că nu se poate reține
incompatibilitatea stabilirii unui termen pentru introducerea
contestației în anulare cu prevederile constituționale ale
art. 21 referitoare la accesul liber la justiție și cu cele ale
art. 24 privind dreptul la apărare. Termenul pentru
introducerea contestației în anulare este determinat de
necesitatea aplicării și respectării dreptului și a garanțiilor
procesuale ale părților, de asigurarea siguranței și stabilității
raporturilor juridice, precum și de soluționarea într-un
termen rezonabil a proceselor, fără nici o discriminare. În
aceste condiții, părților interesate nu li se încalcă accesul
liber la justiție, atâta vreme cât pot sesiza instanțele
judecătorești în termen legal cu cererea de revizuire, iar
partea, care s-a adresat justiției în termen și cu
îndeplinirea condițiilor legale având posibilitatea să-și
exercite neîngrădit dreptul la apărare în tot cursul
procesului.
În ceea ce privește critica potrivit căreia termenul în
care poate fi introdusă contestația în anulare este
reglementat diferit față de termenul în care poate fi
introdusă cererea de revizuire, creându-se astfel o
discriminare, Curtea constată că nici aceasta nu este
întemeiată, deoarece contestația în anulare și cererea de
revizuire în favoarea condamnatului fiind două căi de atac
diferite, legiuitorul este în drept să stabilească condiții
diferite de exercitare a acestor căi de atac.

MONITORUL OFICIAL AL ROMÂNIEI, PARTEA I, Nr. 58/18.I.2005

3

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 388 alin. 1 din Codul de procedură penală, excepție
ridicată de Cristian Marcu în Dosarul nr. 551/P/2004 al Curții de Apel Constanța — Secția penală.
Definitivă și general obligatorie.
Pronunțată în ședința publică din data de 16 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind publicarea în Monitorul Oficial al României a hotărârilor arbitrale nr. 1/2004 și nr. 2/2004
Având în vedere dispozițiile art. 1312 alin. (8) din Legea nr. 8/1996 privind dreptul de autor și drepturile conexe,
cu modificările și completările ulterioare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se publică în Monitorul Oficial al României,
Partea I, Hotărârea arbitrală nr. 1 privind Metodologia
pentru utilizarea operelor muzicale ca tonuri de apel pentru
telefoanele mobile și drepturile patrimoniale cuvenite
titularilor drepturilor de autor, prevăzută în anexa nr. 1 la
prezenta decizie.
Art. 2. — Se publică în Monitorul Oficial al României,
Partea I, Hotărârea arbitrală nr. 2 privind Metodologia

pentru utilizarea operelor muzicale pe Internet și drepturile
patrimoniale cuvenite titularilor drepturilor de autor,
prevăzută în anexa nr. 2 la prezenta decizie.
Art. 3. — Metodologiile prevăzute în anexele nr. 1
și 2 nu conțin prevederi privind drepturile conexe ale
artiștilor interpreți sau executanți și producătorilor de
fonograme.

p. Directorul general al Oficiului Român pentru Drepturile de Autor,
Oprea Laurențiu
București, 24 decembrie 2004.
Nr. 174.
ANEXA Nr. 1

Comisia arbitrală de pe lângă Oficiul Român pentru Drepturile de Autor
HOTĂRÂREA ARBITRALĂ Nr. 1
din data de 18 decembrie 2004
Comisia arbitrală:
Duțescu Georgeta Felicia
Calmuschi Otilia
Țiclea Alexandru
Vasiliu Adrian
Vrânceanu Nicoleta
Pe rol se află pronunțarea privind medierea Metodologiei
pentru utilizarea operelor muzicale ca tonuri de apel pentru
telefoanele mobile și drepturile patrimoniale cuvenite
titularilor drepturilor de autor, proiectele proprii de

metodologie fiind elaborate de către Uniunea Compozitorilor
și Muzicologilor din România — Asociația pentru Drepturi
de Autor (UCMR—ADA), cu sediul în București, Calea
Victoriei nr. 141, sectorul 1, Asociația Națională a Internet
Service Provider-ilor (ANISP), cu sediul în București,
bd. Națiunile Unite nr. 1, bl. 108A, sectorul 5, și Asociația
Română a Operatorilor Naționali de Servicii Audiotext
(ARONSA), cu sediul în București, str. Gheorghe Lazăr
nr. 2, sectorul 1.
Dezbaterile au avut loc în data de 15 decembrie 2004,
în prezența celor două părți, reprezentate prin Ana Achim,

4

MONITORUL OFICIAL AL ROMÂNIEI, PARTEA I, Nr. 58/18.I.2005

director UCMR—ADA, și av. Alexandru Roată Palade și,
respectiv, prin Șerban Gheorghe, director executiv ANISP,
și Sorin Manea, vicepreședinte ARONSA.
Deliberarea și pronunțarea în soluționarea medierii de
față au fost amânate, pentru studierea actelor și lucrărilor
dosarului și pentru a se da părților posibilitatea de a
depune note scrise, pentru data de 18 decembrie 2004,
când Comisia arbitrală, deliberând cu participarea celor
cinci membri ai săi, a pronunțat hotărârea de față cu
unanimitate de voturi, la sediul Oficiului Român pentru
Drepturile de Autor din Calea Victoriei nr. 91—93,
sectorul 1, București.
COMISIA ARBITRALĂ

asupra Cererii de mediere înregistrate la Oficiul Român
pentru Drepturile de Autor sub nr. 5.121 din 6 septembrie
2004, formulată de UCMR—ADA și de asociațiile
utilizatorilor, respectiv ANISP și ARONSA
Obiectul medierii îl formează elaborarea unei metodologii
unitare privind utilizarea operelor muzicale ca tonuri de
apel, negociate în temeiul Deciziei directorului general al
Oficiului Român pentru Drepturile de Autor nr. 32 din
6 aprilie 2004 de cele două părți. În ședința din data de
25 noiembrie 2004, precum și cu prilejul dezbaterii din data
de 15 decembrie 2004, părțile și-au susținut punctele de
vedere precizate în proiectele proprii de metodologie
depuse la Oficiul Român pentru Drepturile de Autor
(ORDA) pentru a fi aduse la cunoștință arbitrilor atât oral,
cât și prin note scrise însoțite de înscrisuri.
Întrucât încercările repetate de soluționare pe cale
amiabilă nu au reușit, s-a procedat la medierea
metodologiilor în conformitate cu art. 1312 alin. (3) din
Legea nr. 8/1996 privind dreptul de autor și drepturile
conexe, cu modificările și completările ulterioare.
Înainte de a trece la examinarea în fond a problemelor
ce fac obiectul medierii se constată că numirea arbitrilor a
fost făcută cu respectarea Hotărârii Guvernului
nr. 1.287/2002 privind numirea membrilor corpului de arbitri
de pe lângă Oficiul Român pentru Drepturile de Autor,
părțile procedând la tragerea la sorți în vederea formării
completului de mediere a arbitrilor consemnați în Procesulverbal din data de 6 octombrie 2004 în persoana
următorilor: Duțescu Georgeta Felicia, Calmuschi Otilia,
Țiclea Alexandru, Vasiliu Adrian, Vrânceanu Nicoleta.
Trecând la examinarea în fond a obiectului medierii
constând în elaborarea unei metodologii unitare pentru
utilizarea operelor muzicale ca tonuri de apel pentru
telefoanele mobile și drepturile patrimoniale cuvenite
titularilor drepturilor de autor, Comisia arbitrală reține și se
pronunță asupra următoarelor aspecte rămase în
divergență:
1. Întrucât cuprinsul metodologiei îl formează activitatea
de comunicare publică, precum și aceea de reproducere a
operei muzicale, se va folosi în tot cuprinsul metodologiei
termenul îutilizare“, ce include ambele noțiuni.
2. Având în vedere că Legea nr. 8/1996, cu modificările
și completările ulterioare, acordă protecție operei muzicale,
fără să facă distincție între utilizarea ei, integrală sau
parțială [art. 1 alin. (2), art. 13, art. 33 din Legea
nr. 8/1996, cu modificările și completările ulterioare], se
exclude din cuprinsul metodologiei termenul îfragmente din
opere muzicale“.
3. Ținând seama de principiul libertății contractuale și al
nediscriminării între diferitele categorii de utilizatori, durata
autorizării se fixează la maximum 3 ani, cu posibilitatea

părților contractante, la cererea expresă a utilizatorului, de
a stabili un termen mai scurt.
4. Privitor la baza de calcul, aceasta este formată din
totalitatea încasărilor brute lunare, fără T.V.A., obținute de
utilizatori din folosirea operei muzicale, ca parte a
veniturilor rezultate, în conformitate cu dispozițiile art. 1311
alin. (4) din Legea nr. 8/1996, cu modificările și
completările ulterioare.
5. Luând în considerare limitele procentuale prevăzute
de Legea nr. 8/1996, cu modificările și completările
ulterioare, în art. 131 1 alin. (2), precum și procentele
practicate pe plan european, se stabilește, ca remunerație
lunară pentru utilizarea operelor muzicale, un cuantum
cuvenit autorilor de 10%, aplicat la baza de calcul
menționată anterior, dar nu mai puțin de 3.000 lei, pentru
fiecare descărcare de ton de apel, efectuată cu titlu
oneros. Prin stabilirea acestei modalități de calcul se evită
limitarea de la utilizare a repertoriului internațional de opere
muzicale, precum și posibilitatea diminuării artificiale a
bazei de calcul.
În ceea ce privește tonurile de apel comunicate cu titlu
gratuit, fiecare utilizator va plăti o remunerație fixă de
3.000 lei pentru fiecare descărcare de ton de apel.
Utilizatorii care stochează și oferă spre ascultare tonuri de
apel, cu posibilitatea de a fi descărcate de pe un mediu
de stocare cu acces public și ascultare gratuită în scop
promoțional, vor achita o remunerație fixă lunară de
6.000.000 lei.
Această soluție are drept consecință eliminarea oricăror
referiri la îdurata standard a tonului de apel“.
6. Referitor la nivelul penalităților datorate în caz de
întârziere la plată se stabilește un procent de 0,10% pe zi
de întârziere, în considerarea dublului caracter, reparatoriu
și sancționatoriu, al acestora.
7. Nu se impune fixarea unui termen de păstrare a
documentelor și informațiilor, transmise lunar organismului
de gestiune colectivă, întrucât regimul de păstrare a
documentelor și actelor este diferit de la caz la caz, iar
termenele sunt stabilite prin legi speciale. De altfel,
comunicările lunare către organismul de gestiune colectivă
nu sunt limitate de lege doar la rapoartele lunare și
statisticile de trafic, ci privesc și alte informații și
documente [art. 130 alin. (1) lit. h) din Legea nr. 8/1996,
cu modificările și completările ulterioare].
8. Întrucât legea stabilește explicit modalitatea de calcul
a prejudiciilor datorate pentru utilizările neautorizate
[art. 139 alin. (2) din Legea nr. 8/1996, cu modificările și
completările ulterioare], aceasta nu poate face obiectul
prezentei metodologii.
9. În ceea ce privește contractul standard, ca anexă la
prezenta metodologie, el nu face obiectul acesteia,
deoarece, potrivit art. 130 alin. (1) lit. b) din Legea
nr. 8/1996, cu modificările și completările ulterioare,
metodologia trebuie să cuprindă numai drepturile
patrimoniale cuvenite autorilor de opere muzicale ce trebuie
negociate cu utilizatorii în vederea plății acestor drepturi.
10. Instituirea în sarcina ORDA a obligației de a întocmi
și de a ține un registru național al utilizatorilor de opere
muzicale folosite la realizarea de tonuri de apel contravine
art. 137 alin. (2) și (3) din Legea nr. 8/1996, cu
modificările și completările ulterioare.
11. Intrarea în vigoare a metodologiei de față este
prevăzută de art. 1312 alin. (8) și (9) din Legea nr. 8/1996,
cu modificările și completările ulterioare, coroborat cu
art. 11 din Legea nr. 24/2000 privind normele de tehnică
legislativă pentru elaborarea actelor normative, republicată.

MONITORUL OFICIAL AL ROMÂNIEI, PARTEA I, Nr. 58/18.I.2005
PENTRU ACESTE MOTIVE
H O T Ă R Ă Ș T E:

Metodologia pentru utilizarea operelor muzicale ca tonuri
de apel pentru telefoanele mobile și drepturile patrimoniale
cuvenite titularilor drepturilor de autor are următorul
conținut:
Art. 1. — (1) Utilizarea ca tonuri de apel pentru
telefoanele mobile a operelor muzicale se poate face
numai după obținerea autorizației prevăzute la art. 130
alin. (1) lit. a) din Legea nr. 8/1996 privind dreptul de autor
și drepturile conexe, cu modificările și completările
ulterioare.
(2) Utilizatorii au obligația de a obține de la organismul
de gestiune colectivă a drepturilor de autor asupra operelor
muzicale autorizația neexclusivă de utilizare a operelor
muzicale ca tonuri de apel pentru telefoanele mobile și de
a plăti remunerațiile corespunzătoare.
Art. 2. — (1) Autorizația emisă de organismul de
gestiune colectivă, în conformitate cu prevederile prezentei
metodologii, conferă persoanelor autorizate dreptul
neexclusiv de utilizare a operelor muzicale ca tonuri de
apel pentru telefoanele mobile.
(2) Este utilizator, în sensul prezentei metodologii, orice
persoană fizică autorizată sau persoană juridică ce
efectuează comunicarea publică a operelor muzicale ca
tonuri de apel pentru telefoanele mobile.
Art. 3. — (1) Utilizarea operelor muzicale ca tonuri de
apel pentru telefoanele mobile se realizează numai după
obținerea de la organismul de gestiune colectivă a
autorizației scrise neexclusive de utilizare a operelor
muzicale ca tonuri de apel.
(2) În vederea obținerii autorizației, cu cel puțin 10 zile
înainte de utilizare, utilizatorii trebuie să solicite
organismului de gestiune colectivă eliberarea autorizației
neexclusive de utilizare.
(3) Organismul de gestiune colectivă va pune la
dispoziție utilizatorilor, la sediul său ori pe pagina sa de
Internet, modelul cererii de autorizare.
Art. 4. — (1) O dată cu depunerea cererii de
autorizare, utilizatorul are obligația de a depune la
organismul de gestiune colectivă următoarele documente:
certificat constatator de la Oficiul Național al Registrului
Comerțului și, după caz, certificate-tip de furnizare de
servicii de comunicații electronice.
(2) În termen de 10 zile de la depunerea cererii de
autorizare însoțite de toate documentele prevăzute la
alin. (1), organismul de gestiune colectivă este obligat să
elibereze solicitantului autorizația neexclusivă de utilizare a
operelor muzicale ca tonuri de apel pentru telefoanele
mobile.
(3) Autorizația neexclusivă se acordă pentru o perioadă
de maximum 3 ani, iar la cererea expresă a utilizatorului,
pentru o perioadă mai scurtă. La expirarea duratei se reia
procedura de autorizare reglementată prin prezenta
metodologie. Această autorizație este netransmisibilă și dă
dreptul la utilizarea reglementată de prezenta metodologie
pentru toate operele muzicale aflate în repertoriul
organismului de gestiune colectivă, cu excepția celor pentru
care titularii drepturilor de autor au interzis utilizarea ca
tonuri de apel pentru telefoanele mobile. În acest sens, o
dată cu autorizația neexclusivă, organismul de gestiune
colectivă va comunica utilizatorului și lista de opere
muzicale pentru care a fost interzisă utilizarea ca tonuri de
apel pentru telefoanele mobile.

5

(4) Organismul de gestiune colectivă va prezenta pe
pagina sa de Internet lista operelor muzicale pentru care
titularii drepturilor de autor au interzis utilizarea ca tonuri
de apel pentru telefoanele mobile.
(5) Ori de câte ori un titular de drepturi de autor
comunică organismului de gestiune colectivă faptul că
interzice utilizarea operelor muzicale din repertoriul său ca
tonuri de apel pentru telefoanele mobile, organismul de
gestiune colectivă va comunica în scris utilizatorilor
denumirea și autorul acelor opere muzicale. În termen de
cel mult 30 de zile de la primirea comunicării din partea
organismului de gestiune colectivă, utilizatorul va înceta
orice act de utilizare a oricărei opere muzicale cuprinse în
comunicare.
Art. 5. — (1) Pentru utilizarea operelor muzicale ca
tonuri de apel pentru telefoanele mobile, utilizatorii vor plăti
organismului de gestiune colectivă o remunerație lunară.
(2) Pentru utilizarea operelor muzicale ca tonuri de apel
pentru telefoanele mobile, utilizatorii vor plăti un cuantum
lunar de 10%, aplicat la baza de calcul, astfel cum este
ea reglementată de prezenta metodologie, dar nu mai puțin
de 3.000 lei pentru fiecare descărcare de ton de apel.
(3) Baza de calcul a remunerației pentru utilizarea
operelor muzicale ca tonuri de apel pentru telefoanele
mobile este formată din totalitatea încasărilor brute lunare,
fără T.V.A., obținute de utilizator din folosirea operei
muzicale, ca parte a veniturilor rezultate, în conformitate cu
dispozițiile art. 1311 alin. (4) din Legea nr. 8/1996, cu
modificările și completările ulterioare.
(4) Pentru tonurile de apel comunicate public cu titlu
gratuit, utilizatorii vor plăti o remunerație de 3.000 lei
pentru fiecare descărcare de ton de apel.
(5) Utilizatorii care stochează și oferă spre ascultare
tonuri de apel pentru telefoanele mobile, cu posibilitatea de
a fi descărcate de pe un mediu de stocare cu acces
public și ascultare gratuită în scop promoțional, vor achita
o remunerație fixă lunară de 6.000.000 lei.
Art. 6. — (1) Plata remunerațiilor pentru utilizarea
operelor muzicale, conform art. 5, se efectuează în termen
de 50 de zile de la sfârșitul lunii pentru care sunt datorate.
(2) În caz de întârziere la plata remunerației, utilizatorii
datorează penalități de 0,10% pentru fiecare zi de
întârziere.
Art. 7. — Remunerațiile stabilite în sumă fixă prin
prezenta metodologie vor fi modificate anual, în
conformitate cu dispozițiile art. 1314 din Legea nr. 8/1996,
cu modificările și completările ulterioare.
Art. 8. — Utilizatorii sunt obligați ca până la data de
30 a fiecărei luni să comunice organismului de gestiune
colectivă, pentru luna precedentă, un raport cuprinzând:
a) numărul de comunicări publice de tonuri de apel
pentru fiecare operă muzicală utilizată;
b) încasările obținute de utilizator din comunicarea
publică a operelor muzicale ca tonuri de apel pentru
telefoanele mobile;
c) tonurile de apel comunicate public, lunar, cu titlu
gratuit, precum și cele oferite spre ascultare gratuită în
scop promoțional.
Art. 9. — Prezenta metodologie intră în vigoare la data
publicării în Monitorul Oficial al României, Partea I, în
conformitate cu art. 131 2 alin. (8) și (9) din Legea
nr. 8/1996, cu modificările și completările ulterioare,
coroborat cu art. 11 din Legea nr. 24/2000, republicată.
Pronunțată azi, 18 decembrie 2004, la sediul ORDA din
Calea Victoriei nr. 91—93, sectorul 1, București.
Executorie de la data publicării în Monitorul Oficial al
României, Partea I.
Cu apel în termen de 15 zile de la data publicării.

6

MONITORUL OFICIAL AL ROMÂNIEI, PARTEA I, Nr. 58/18.I.2005
ANEXA Nr. 2

Comisia arbitrală de pe lângă Oficiul Român pentru Drepturile de Autor
HOTĂRÂREA ARBITRALĂ Nr. 2
din data de 18 decembrie 2004
Comisia arbitrală:
Duțescu Georgeta Felicia
Calmuschi Otilia
Țiclea Alexandru
Vasiliu Adrian
Vrânceanu Nicoleta
Pe rol se află pronunțarea privind medierea Metodologiei
pentru utilizarea operelor muzicale pe Internet și drepturile
patrimoniale cuvenite titularilor drepturilor de autor,
proiectele proprii de metodologie fiind elaborate de către
Uniunea Compozitorilor și Muzicologilor din România —
Asociația pentru Drepturi de Autor (UCMR—ADA), cu sediul
în București, Calea Victoriei nr. 141, sectorul 1, Asociația
Națională a Internet Service Provider-ilor (ANISP), cu sediul
în București, bd. Națiunile Unite nr. 1, bl. 108A, sectorul 5,
și Asociația Română a Operatorilor Naționali de Servicii
Audiotext (ARONSA), cu sediul în București, str. Gheorghe
Lazăr nr. 2, sectorul 1.
Dezbaterile au avut loc la data de 15 decembrie 2004,
în prezența celor două părți, reprezentate prin Ana Achim,
director UCMR—ADA, și av. Alexandru Roată Palade și,
respectiv, prin Șerban Gheorghe, director executiv ANISP,
și Sorin Manea, vicepreședinte ARONSA.
Deliberarea și pronunțarea în soluționarea medierii de
față au fost amânate, pentru studierea actelor și lucrărilor
dosarului și pentru a se da părților posibilitatea de a
depune note scrise, pentru data de 18 decembrie 2004,
când Comisia arbitrală, deliberând cu participarea celor
cinci membri ai săi, a pronunțat hotărârea de față cu
unanimitate de voturi, la sediul Oficiului Român pentru
Drepturile de Autor din Calea Victoriei nr. 91—93,
sectorul 1, București.
COMISIA ARBITRALĂ

asupra Cererii de mediere înregistrate la Oficiul Român
pentru Drepturile de Autor sub nr. 5.121 din data de
6 septembrie 2004, formulată de UCMR—ADA și de
asociațiile utilizatorilor, respectiv ANISP ȘI ARONSA
Obiectul medierii îl formează elaborarea unei metodologii
unitare privind utilizarea operelor muzicale pe Internet,
negociate în temeiul Deciziei directorului general al Oficiului
Român pentru Drepturile de Autor nr. 32 din 6 aprilie 2004
de către cele două părți. În ședința din data de
25 noiembrie 2004, precum și cu prilejul dezbaterii din data
de 15 decembrie 2004, părțile și-au susținut punctele de
vedere precizate în proiectele proprii de metodologie
depuse la Oficiul Român pentru Drepturile de Autor
(ORDA) pentru a fi aduse la cunoștință arbitrilor, atât oral,
cât și prin note scrise însoțite de înscrisuri.
Întrucât încercările repetate de soluționare pe cale
amiabilă nu au reușit, s-a procedat la medierea
metodologiilor în conformitate cu art. 131 2 alin. (3) din
Legea nr. 8/1996 privind dreptul de autor și drepturile
conexe, cu modificările și completările ulterioare.
Înainte de a trece la examinarea în fond a problemelor
ce fac obiectul medierii se constată că numirea arbitrilor a
fost făcută cu respectarea Hotărârii Guvernului
nr. 1.287/2002 privind numirea membrilor corpului de arbitri
de pe lângă Oficiul Român pentru Drepturile de Autor,

părțile procedând la tragerea la sorți în vederea formării
completului de mediere a arbitrilor consemnați în Procesulverbal din data de 6 octombrie 2004 în persoana
următorilor: Duțescu Georgeta Felicia, Calmuschi Otilia,
Țiclea Alexandru, Vasiliu Adrian, Vrânceanu Nicoleta.
Trecând la examinarea în fond a obiectului medierii
constând în elaborarea unei metodologii unitare pentru
utilizarea operelor muzicale pe Internet și drepturile
patrimoniale cuvenite titularilor drepturilor de autor, Comisia
arbitrală reține și se pronunță asupra următoarelor aspecte
rămase în divergență:
1. Întrucât obiectul metodologiei îl formează activitatea
de comunicare publică, precum și aceea de reproducere,
inclusiv prin stocare, a operei muzicale, se va folosi în tot
cuprinsul metodologiei termenul îutilizare“, care include
toate aceste noțiuni. Deoarece utilizatorii folosesc în
prezent numai Internetul, se va înlătura din întreg cuprinsul
metodologiei utilizarea noțiunii îrețele similare“.
2. Ținând seama de principiul libertății contractuale și al
nediscriminării dintre diferitele categorii de utilizatori, durata
autorizării se fixează la maximum 3 ani, cu posibilitatea
părților contractante, la cererea expresă a utilizatorului, de
a stabili un termen mai scurt.
3. Privitor la baza de calcul, aceasta este formată din
totalitatea încasărilor brute lunare, fără T.V.A., obținute de
utilizatori din folosirea operei muzicale, ca parte a
veniturilor rezultate, în conformitate cu dispozițiile art. 1311
alin. (4) din Legea nr. 8/1996, cu modificările și
completările ulterioare.
4. Luând în considerare limitele procentuale prevăzute
de Legea nr. 8/1996, cu modificările și completările
ulterioare, în art. 131 1 alin. (2), precum și procentele
practicate pe plan european, se stabilește, ca remunerație
lunară pentru utilizarea operei muzicale, cu cuantum cuvenit
autorilor de 10%, aplicat la baza de calcul menționată
anterior, dar nu mai puțin de 3.000 lei pentru fiecare
descărcare sau ascultare a unei opere muzicale, efectuată
cu titlu oneros.
Prin stabilirea acestei modalități de calcul se evită
limitarea de la utilizare a repertoriului internațional de opere
muzicale, precum și posibilitatea diminuării artificiale a
bazei de calcul.
În ceea ce privește utilizarea în scop ambiental, precum
și cea cu titlu gratuit a operelor muzicale stocate pe
Internet, utilizatorul va plăti anual o remunerație fixă de
3.000.000 lei, indiferent de numărul de accesări ale paginii
de Internet, precum și de caracterul comercial sau
necomercial al utilizării.
5. Plata remunerațiilor pentru utilizarea operelor muzicale
cu titlu gratuit sau ca muzică ambientală se va face în
termen de 30 de zile de la data autorizării pentru anul în
curs, respectiv până la data de 31 martie a fiecărui an.
Plata remunerațiilor pentru utilizarea operelor muzicale
cu titlu oneros se efectuează până la data de 30 a lunii
următoare celei pentru care sunt datorate.
6. Referitor la nivelul penalităților datorate în caz de
întârziere la plată se stabilește un procent de 0,10% pe zi
de întârziere, în considerarea dublului caracter, reparatoriu
și sancționatoriu, al acestora.

MONITORUL OFICIAL AL ROMÂNIEI, PARTEA I, Nr. 58/18.I.2005
7. Termenul de comunicare a raportului informativ este
stabilit până la data de 20 a fiecărei luni pentru luna
precedentă și va cuprinde: numărul de comunicări publice
pentru fiecare operă muzicală oferită contra cost; încasările
indirecte obținute de utilizator din comunicarea publică cu
titlu gratuit a operelor muzicale pe Internet; operele
muzicale utilizate în scop ambiental.
8. Nu se impune fixarea unui termen de păstrare a
documentelor și informațiilor transmise lunar organismului
de gestiune colectivă, întrucât regimul de păstrare a
documentelor și actelor este diferit de la caz la caz, iar
termenele sunt stabilite prin legi speciale. De altfel,
comunicările lunare către organismul de gestiune colectivă
nu sunt limitate de lege doar la rapoartele lunare și
statisticile de trafic, ci privesc și alte informații și
documente [art. 130 alin. (1) lit. h) din Legea nr. 8/1996,
cu modificările și completările ulterioare].
9. Întrucât legea stabilește explicit modalitatea de calcul
a prejudiciilor datorate pentru utilizările neautorizate
[art. 139 alin. (2) din Legea nr. 8/1996, cu modificările și
completările ulterioare], aceasta nu poate face obiectul
prezentei metodologii.
10. În ceea ce privește contractul standard, ca anexă la
prezenta metodologie, acesta nu face obiectul ei, deoarece,
potrivit art. 130 alin. (1) lit. b) din Legea nr. 8/1996, cu
modificările și completările ulterioare, metodologia trebuie
să cuprindă numai drepturile patrimoniale cuvenite autorilor
de opere muzicale ce trebuie negociate cu utilizatorii în
vederea plății acestor drepturi. De altfel, contractul nu a
fost negociat anterior de către părți.
11. Instituirea în sarcina ORDA a obligației de a întocmi
și de a ține un registru național al utilizatorilor de opere
muzicale folosite pe Internet contravine art. 137 alin. (2)
și (3) din Legea nr. 8/1996, cu modificările și completările
ulterioare.
12. Intrarea în vigoare a metodologiei de față este
prevăzută de art. 1312 alin. (8) și (9) din Legea nr. 8/1996,
cu modificările și completările ulterioare, coroborat cu
art. 11 din Legea nr. 24/2000 privind normele de tehnică
legislativă pentru elaborarea actelor normative, republicată.
PENTRU ACESTE MOTIVE
H O T Ă R Ă Ș T E:

Metodologia pentru utilizarea operelor muzicale pe
Internet și drepturile patrimoniale cuvenite titularilor
drepturilor de autor are următorul conținut:
Art. 1. — (1) Utilizarea operelor muzicale pe Internet se
poate face numai după obținerea autorizației prevăzute la
art. 130 alin. (1) lit. a) din Legea nr. 8/1996 privind dreptul
de autor și drepturile conexe, cu modificările și completările
ulterioare.
(2) Utilizatorii au obligația de a obține de la organismul
de gestiune colectivă a drepturilor autorilor de opere
muzicale autorizația neexclusivă de utilizare a operelor
muzicale pe Internet și de a plăti remunerațiile
corespunzătoare.
Art. 2. — (1) Autorizația emisă de organismul de
gestiune colectivă, în conformitate cu prevederile prezentei
metodologii, conferă persoanelor autorizate dreptul de
utilizare a operelor muzicale pe Internet.
(2) Prin utilizare, în sensul prezentei metodologii, se
înțelege efectuarea oricăreia dintre următoarele operațiuni:
a) reproducerea operelor muzicale în medii de stocare
disponibile la adresa paginii de Internet a utilizatorului
(URL) și comunicarea lor către public cu titlu gratuit sau
utilizate ca muzică ambientală;

7

b) reproducerea operelor muzicale în medii de stocare
disponibile la adresa paginii de Internet a utilizatorului
(URL) și comunicarea lor către public cu titlu oneros.
(3) Este utilizator, în sensul prezentei metodologii, orice
persoană fizică autorizată sau persoană juridică
responsabilă de conținutul paginii de Internet.
Art. 3. — (1) Utilizarea operelor muzicale, astfel cum
este definită de prezenta metodologie, se poate realiza
numai după obținerea din partea organismului de gestiune
colectivă a autorizației scrise neexclusive de utilizare.
(2) În vederea obținerii autorizației, cu cel puțin 10 zile
înainte, utilizatorii trebuie să solicite organismului de
gestiune colectivă eliberarea autorizației neexclusive de
utilizare.
(3) Organismul de gestiune colectivă va pune la
dispoziție utilizatorilor, la sediul său ori pe pagina sa de
Internet, modelul cererii de autorizare.
Art. 4. — (1) O dată cu depunerea cererii de
autorizare, utilizatorul, persoană fizică autorizată sau
persoană juridică, are obligația de a depune la organismul
de gestiune colectivă următoarele documente: certificat
constatator de la Oficiul Național al Registrului Comerțului
și, după caz, certificate-tip de furnizare de servicii de
comunicații electronice.
(2) În termen de 10 zile de la depunerea cererii de
autorizare însoțite de documentele prevăzute la alin. (1),
organismul de gestiune colectivă este obligat să elibereze
solicitantului autorizația neexclusivă de utilizare a operelor
muzicale pe Internet.
(3) Autorizația neexclusivă este temporară, netransmisibilă și dă dreptul la utilizarea reglementată de prezenta
metodologie pentru toate operele muzicale aflate în
repertoriul organismului de gestiune colectivă, cu excepția
celor pentru care titularii drepturilor de autor au interzis
utilizarea pe Internet. În acest sens, o dată cu autorizația
neexclusivă, organismul de gestiune colectivă va comunica
utilizatorului și lista de opere muzicale pentru care a fost
interzisă utilizarea pe Internet.
(4) Autorizația neexclusivă se acordă pentru o perioadă
de maximum 3 ani, iar la cererea expresă a utilizatorului,
pentru o perioadă mai scurtă. La expirarea duratei se reia
procedura de autorizare reglementată prin prezenta
metodologie.
(5) Organismul de gestiune colectivă va prezenta pe
pagina sa de Internet lista operelor muzicale pentru care
titularii drepturilor de autor au interzis utilizarea pe Internet.
(6) Ori de câte ori un titular de drepturi de autor
comunică organismului de gestiune colectivă faptul că
interzice utilizarea pe Internet a operelor muzicale din
repertoriul său, organismul de gestiune colectivă va
comunica în scris utilizatorilor denumirea și autorul acelor
opere muzicale. În termen de cel mult 30 de zile de la
primirea comunicării din partea organismului de gestiune
colectivă, utilizatorul va înceta orice act de utilizare a
oricărei opere muzicale cuprinse în comunicare.
Art. 5. — (1) Pentru utilizarea operelor muzicale pe
Internet, utilizatorii vor plăti organismului de gestiune
colectivă o remunerație după cum urmează:
a) pentru utilizarea operelor muzicale aflate în medii de
stocare disponibile la adresa paginii de Internet a
utilizatorului (URL), constând în ascultarea acestora de
către public cu titlu gratuit sau utilizate ca muzică
ambientală, o remunerație anuală de 3.000.000 lei,
indiferent de numărul de accesări ale paginii de Internet,
precum și de caracterul comercial sau necomercial al
utilizării;

8

MONITORUL OFICIAL AL ROMÂNIEI, PARTEA I, Nr. 58/18.I.2005

b) pentru utilizarea operelor muzicale aflate în medii de
stocare disponibile la adresa paginii de Internet a
utilizatorului (URL), constând în ascultarea sau descărcarea
acestora de către public, contra cost, un cuantum lunar de
10%, aplicat la baza de calcul, astfel cum este ea
reglementată de prezenta metodologie, dar nu mai puțin de
3.000 lei pentru fiecare descărcare sau ascultare a unei
opere muzicale.
(2) Baza de calcul a remunerației pentru utilizarea
operelor muzicale pe Internet este formată din totalitatea
încasărilor brute lunare, fără T.V.A., obținute de utilizator
din folosirea operei muzicale, ca parte a veniturilor
rezultate, în conformitate cu dispozițiile art. 1311 alin. (4)
din Legea nr. 8/1996, cu modificările și completările
ulterioare.
Art. 6. — (1) Plata remunerațiilor pentru utilizarea
operelor muzicale, conform art. 5 alin. (1) lit. a), se va
face în termen de 30 de zile de la data autorizării pentru
anul în curs, respectiv până la data de 31 martie a
fiecărui an.
(2) Plata remunerațiilor pentru utilizarea operelor
muzicale, conform art. 5 alin. (1) lit. b), se va face până la
data de 30 a lunii următoare celei pentru care sunt
datorate.
(3) În caz de întârziere la plata remunerației, utilizatorii
datorează penalități de 0,10% pentru fiecare zi de
întârziere.

Art. 7. — Remunerațiile stabilite în sumă fixă prin
prezenta metodologie vor fi modificate anual, în
conformitate cu dispozițiile art. 1314 din Legea nr. 8/1996,
cu modificările și completările ulterioare.
Art. 8. — Utilizatorii operelor muzicale, conform art. 5
alin. (1) lit. b), sunt obligați ca, până la data de 20 a
fiecărei luni pentru luna precedentă, să comunice
organismului de gestiune colectivă un raport cuprinzând:
a) numărul de comunicări publice pentru fiecare operă
muzicală oferită contra cost;
b) încasările obținute de utilizator din comunicarea
publică a operelor muzicale pe Internet;
c) operele muzicale utilizate în scop ambiental pe
pagina de Internet.
Art. 9. — Prezenta metodologie intră în vigoare la data
publicării în Monitorul Oficial al României, Partea I, în
conformitate cu art. 131 2 alin. (8) și (9) din Legea
nr. 8/1996, cu modificările și completările ulterioare,
coroborat cu art. 11 din Legea nr. 24/2000, republicată.
Pronunțată azi, 18 decembrie 2004, la sediul ORDA din
Calea Victoriei nr. 91—93, sectorul 1, București.
Executorie de la data publicării în Monitorul Oficial al
României, Partea I.
Cu apel în termen de 15 zile de la data publicării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 58/18.I.2005 conține 8 pagini.

Prețul de vânzare 5.500 lei

ISSN 1453—4495

