Anul 173 (XVII) — Nr. 103

PARTEA

I

LEGI, DECRETE, HOTĂRÂRI ȘI ALTE ACTE

Marți, 1 februarie 2005

SUMAR
Pagina
Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

desfășurare a concursului pentru ocuparea
posturilor/catedrelor didactice vacante din unitățile
de învățământ particular din învățământul
preuniversitar..............................................................

5.656/2004. — Ordin al ministrului educației și cercetării
privind aprobarea Metodologiei de organizare și

ACTE
ALE

ALE

ORGANELOR

ADMINISTRAȚIEI

DE

1–8

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de organizare și desfășurare a concursului
pentru ocuparea posturilor/catedrelor didactice vacante din unitățile de învățământ particular
din învățământul preuniversitar
În baza prevederilor Legii învățământului nr. 84/1995, republicată, cu modificările și completările ulterioare, și ale
art. 9 alin. (4) din Legea nr. 128/1997 privind Statutul personalului didactic, cu modificările și completările ulterioare,
în baza Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite următorul ordin:
Art. 1. — Se aprobă Metodologia de organizare și
desfășurare a concursului pentru ocuparea posturilor/catedrelor
didactice vacante din unitățile de învățământ particular din
învățământul preuniversitar, cuprinsă în anexa care face
parte integrantă din prezentul ordin.
Art. 2. — Pe data intrării în vigoare a prezentului ordin
se abrogă orice dispoziție contrară prezentei metodologii.

Art. 3. — Direcția generală evaluare, prognoze, strategii
și programe pentru învățământ preuniversitar din cadrul
Ministerului Educației și Cercetării și inspectoratele școlare
vor duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Alexandru Athanasiu

București, 22 decembrie 2004.
Nr. 5.656.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 103/1.II.2005
ANEXĂ

METODOLOGIA
de organizare și desfășurare a concursului pentru ocuparea posturilor/catedrelor didactice vacante
din unitățile de învățământ particular din învățământul preuniversitar
CAPITOLUL I
Dispoziții generale
Art. 1. — (1) În conformitate cu prevederile Legii învățământului
nr. 84/1995, republicată, cu modificările și completările ulterioare,
și ale Legii nr. 128/1997 privind Statutul personalului didactic, cu
modificările și completările ulterioare, în învățământul preuniversitar
posturile didactice se ocupă prin concurs.
(2) Coordonarea metodologică a concursurilor pentru ocuparea
posturilor/catedrelor didactice vacante din unitățile de învățământ
particular din învățământul preuniversitar (denumite în continuare
unități de învățământ particular) este asigurată de Ministerul
Educației și Cercetării, iar organizarea și desfășurarea acestora,
de către conducerile unităților de învățământ particular, conform
art. 9 alin. (4) din Legea nr. 128/1997, cu modificările și
completările ulterioare.
(3) Ocuparea posturilor/catedrelor didactice vacante din unitățile
de învățământ particular se face pe bază de concurs cu probe scrise
sau cu probe scrise și probe practice/orale, după caz, cu subiecte
elaborate în conformitate cu programele specifice la specialitatea
postului didactic vacant. Proba scrisă va cuprinde subiecte mixte din
specialitate și din metodica predării specialității respective.
(4) Concursul pentru ocuparea posturilor/catedrelor didactice
vacante din unitățile de învățământ particular se va organiza în
perioada stabilită de Ministerul Educației și Cercetării.
Art. 2. — (1) Posturile/catedrele didactice vacante vor fi
publicate, cu respectarea strictă a Centralizatorului privind
disciplinele de învățământ, domeniile și specializările, precum și
probele de concurs, valabil pentru încadrarea personalului didactic
din învățământul preuniversitar (denumit în continuare
Centralizator).
(2) Posturile/catedrele didactice vacante, pentru ocuparea prin
concurs, vor avea o viabilitate de cel puțin 4 (patru) ani școlari.
(3) La concursul pentru ocuparea posturilor/catedrelor didactice
declarate vacante în unitățile de învățământ particular au dreptul
să participe persoanele care îndeplinesc condițiile de studii
prevăzute de art. 7, raportate la prevederile art. 44 din Legea
nr. 128/1997, cu modificările și completările ulterioare, și în
conformitate cu Centralizatorul.
(4) Nu au dreptul să participe la concurs persoanele care au
fost înlăturate din învățământ printr-o hotărâre judecătorească
rămasă definitivă și cele care nu au obținut definitivarea în
învățământ, conform art. 34 alin. (4) din Legea nr. 128/1997, cu
modificările și completările ulterioare.
(5) Candidații care au obținut la concurs minimum media
7 (șapte) se pot titulariza în ordinea descrescătoare a mediilor, pe
posturi/catedre didactice vacante, în limita numărului de
posturi/catedre din lista afișată pentru concurs.
(6) Cadrul didactic titular, prezent la concursul pentru ocuparea
posturilor/catedrelor didactice declarate vacante în unitățile de
învățământ particular, care nu ocupă post/catedră, își păstrează
calitatea de titular în unitatea de învățământ din care provine.
Art. 3. — În cazul mediilor egale, obținute la concursul pentru
ocuparea posturilor/catedrelor didactice declarate vacante în
unitățile de învățământ particular din învățământul preuniversitar,
departajarea candidaților, absolvenți cu studii superioare, se face
pe baza mediei dintre media anilor de studii și media examenului
de licență/examenului de stat. Pentru absolvenții liceelor
pedagogice/școlilor echivalente, departajarea se face pe baza
mediei anilor de studii și a mediei examenului de bacalaureat/de
absolvire a școlilor echivalente. Dacă egalitatea se menține, se
aplică în ordine următoarele criterii:
— domiciliul stabil în localitatea unde se află postul vacant;
— soț/soție în învățământ;
— grad didactic;
— fiu/fiică în învățământ.

Art. 4. — Datele de organizare și desfășurare a concursului
sunt stabilite de conducerile unităților de învățământ particular, în
perioada stabilită de Ministerul Educației și Cercetării, după
consultarea conducerii inspectoratului școlar. La data publicării
postului/catedrei didactic/didactice vacant/vacante, inspectoratul
școlar va comunica Ministerului Educației și Cercetării (Direcția
planificare, rețea școlară și resurse umane) data programată
pentru susținerea concursului. Concursul va avea loc după cel
puțin 30 de zile de la publicarea în presa locală și centrală a
posturilor/catedrelor didactice vacante pentru care unitățile de
învățământ particular organizează concurs.
CAPITOLUL II
Înscrierea candidaților și disciplinele de concurs
Art. 5. — Cererile de înscriere la concursul pentru ocuparea
posturilor/catedrelor didactice vacante în unitățile de învățământ
particular din învățământul preuniversitar, însoțite de copii de pe
documentele solicitate, se înregistrează la secretariatul unității
școlare care organizează concursul. Candidații au obligația de a
respecta cu strictețe graficul afișat. Actele de studii se depun în
copie legalizată, iar celelalte documente sunt certificate pentru
conformitate cu originalul de către un membru al comisiei de
concurs. Pe cererea de înscriere la concurs candidatul va preciza
disciplina de concurs și specialitatea postului didactic pentru care
optează (o singură opțiune). Comisia de organizare a concursului
împreună cu consilierul juridic al inspectoratului școlar au obligația
de a verifica legalitatea documentelor.
Art. 6. — (1) Pentru ocuparea posturilor/catedrelor didactice
vacante se pot înscrie la concurs absolvenți de învățământ
superior de lungă/scurtă durată, care au înscrise pe diplomă
specializările corespunzătoare posturilor/catedrelor respective,
conform Centralizatorului. Pentru aceste posturi/catedre proba
scrisă se susține în specializarea/specializările postului/catedrei,
conform Centralizatorului, după programa specifică pentru
concursul național, elaborată de Ministerul Educației și Cercetării.
(2) Pentru posturile didactice de educatoare proba scrisă se
susține la limba și literatura română și la metodica predării
activităților instructiv-educative în grădinița de copii, după
programa specifică pentru concursul național, elaborată de
Ministerul Educației și Cercetării.
(3) Pentru posturile didactice de învățător/institutor, proba
scrisă se susține la limba și literatura română și la metodica
predării acesteia, după programa specifică pentru concursul
național, elaborată de Ministerul Educației și Cercetării.
(4) a) Pentru posturile didactice de pregătire/instruire practică
se pot înscrie la concurs absolvenți ai unei școli postliceale sau
absolvenți ai învățământului superior de lungă sau scurtă durată
în domeniu, conform Centralizatorului.
b) Pentru posturile didactice de pregătire/instruire practică,
proba scrisă se susține la disciplina cuprinsă în Centralizator.
(5) Pentru ocuparea posturilor didactice de educatoare/
învățător/institutor din unitățile de învățământ, clase sau grupe cu
predare în limbile minorităților naționale, concursul se desfășoară
în două zile consecutive și constă în susținerea următoarelor
probe: limba și literatura română (în prima zi), limba și literatura
maternă (a doua zi). Nota pentru promovare se obține din media
aritmetică a celor două probe, calculată cu trei zecimale. Notele
pentru fiecare probă trebuie să fie minimum 5 (cinci).
Art. 7. — Pentru disciplinele socioumane, deoarece nu se pot
constitui catedre dintr-o singură disciplină, profilul acestora se
stabilește în funcție de numărul dominant de ore, conform
Centralizatorului.
Art. 8. — Pentru ocuparea catedrelor didactice vacante, cu
excepția celor de limbă și literatură română, din unități de
învățământ și de la clasele cu predare în limbile minorităților
naționale, precum și din unitățile/clasele/grupele cu predare

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 103/1.II.2005
parțială în limbile minorităților naționale (inclusiv pentru limba
maternă ori disciplinele predate în limba maternă), concursul se
susține în limba maternă, la solicitarea candidatului prin fișa de
înscriere la concurs. Unitatea organizatoare asigură traducerea
subiectelor în limbile minorităților naționale.
Art. 9. — (1) Pentru ocuparea posturilor didactice de
specialitate din unitățile de învățământ particular cu clase speciale
de limbi moderne cu program intensiv și/sau bilingv, clase cu
profil artistic (specializarea muzică, coregrafie și arta actorului),
clase cu profil de arte plastice, clase cu profil sportiv, precum și
pentru ocuparea catedrelor de educație muzicală, informatică,
tehnologia informației, informatică—tehnologii asistate de calculator
(pentru profil tehnic și servicii) și instruire practică, candidații
susțin o probă practică/orală eliminatorie, în profilul postului/
catedrei.
(2) Proba practică se desfășoară cu cel puțin 48 de ore
înaintea probei scrise.
(3) Pentru ocuparea catedrelor de educație muzicală și a
posturilor didactice de specialitate din unitățile cu profil artistic
(specializarea muzică, coregrafie și arta actorului), proba practică
se desfășoară conform anexei nr. 1.
(4) Pentru ocuparea posturilor didactice din unitățile cu clase
speciale de limbi străine cu program intensiv și bilingv, proba
practică se desfășoară conform anexei nr. 2.
(5) Pentru ocuparea posturilor didactice de informatică,
tehnologia informației, informatică—tehnologii asistate de calculator,
proba practică se desfășoară conform anexei nr. 3.
(6) Pentru ocuparea catedrelor de instruire practică, proba
practică se desfășoară în specialitatea postului, conform anexei
nr. 4.
(7) Pentru ocuparea posturilor/catedrelor didactice de
specialitate din unitățile de învățământ cu profil de arte plastice,
proba practică se desfășoară conform anexei nr. 5.
(8) Pentru ocuparea posturilor didactice cu predare în altă
limbă decât aceea în care cadidații și-au făcut studiile, candidații
vor susține un test de cunoaștere a limbii respective.
(9) Rezultatul probei practice sau al testului se consemnează
prin îadmis“ sau îrespins“, această probă fiind eliminatorie.
Contestațiile la proba practică sau orală nu se admit, hotărârea
comisiei de concurs rămânând definitivă.
CAPITOLUL III
Comisiile de concurs
Art. 10. — (1) Coordonarea metodologică a concursului,
conform prevederilor art. 9 alin. (4) din Legea nr. 128/1997, cu
modificările și completările ulterioare, este asigurată de Ministerul
Educației și Cercetării, iar organizarea concursului se realizează
de unitatea de învățământ particular.
(2) Pentru pregătirea, organizarea și desfășurarea concursului
se constituie comisia de concurs la nivelul unității de învățământ
particular, având următoarea componență:
• președinte — directorul unității de învățământ particular;
• membri — 2 profesori, cu gradul didactic I sau II din
unitatea de învățământ particular;
• secretar — un cadru didactic din unitatea de învățământ
particular.
(3) a) Proba practică se susține în fața unei comisii alcătuite
din:
• președinte — directorul unității de învățământ particular;
• membri — 3 profesori de specialitate având gradul didactic I
sau II din unitatea de învățământ particular;
• secretar — un cadru didactic din unitatea de învățământ
particular.
b) Evaluarea testului, pentru ocuparea posturilor didactice, cu
predare în altă limbă decât aceea în care candidații și-au făcut
studiile, se va face de către o comisie formată din:
• președinte — directorul unității de învățământ particular;
• membri — 2 profesori de specialitate având gradul didactic I
sau II din unitatea de învățământ particular;
• secretar — un cadru didactic din unitatea de învățământ
particular.

3

(4) În cazul în care unitățile de învățământ particular care
organizează concurs nu dispun de suficienți profesori cu gradul
didactic I sau II, pentru organizarea comisiilor de concurs,
conducerile unităților vor apela la inspectorii de specialitate și la
metodiștii de specialitate ai inspectoratului școlar.
(5) În mod excepțional, pentru specializările la care nu există
corespondent în rețeaua învățământului de stat sau particular, din
comisie pot face parte ca membri specialiști în domeniile
respective angajați ai agenților economici.
Art. 11. — Comisia de concurs are următoarele atribuții:
1. afișează lista posturilor didactice vacante cu viabilitate de
4 ani, cu cel puțin 30 de zile înaintea consursului, conform
prevederilor art. 10 alin. (2) din Legea nr. 128/1997, cu
modificările și completările ulterioare;
2. înregistrează și verifică cererile și documentele anexate,
necesare înscrierii;
3. stabilește și afișează graficul desfășurării probei practice;
4. repartizează, nominal, candidații în sălile de concurs;
5. întocmește listele cu personalul didactic ce va asigura
supravegherea candidaților, verificarea identității acestora și
sigilarea lucrărilor scrise; numește, prin tragere la sorți, pentru
fiecare sală, 2—3 supraveghetori, care au altă specialitate decât
candidații din sala de concurs și care nu au rude printre candidați
(rude sau afini până la gradul IV inclusiv). În acest sens,
supraveghetorii vor depune o declarație scrisă. Unul dintre ei va fi
numit responsabil de sală;
6. asigură transcrierea sau multiplicarea subiectelor pentru
toate sălile de concurs, dacă este cazul;
7. verifică exactitatea și corectitudinea transcrierii subiectelor;
8. asigură afișarea, la loc vizibil, a baremului de corectare
pentru toate specialitățile la care s-a dat concurs;
9. verifică dacă numărul lucrărilor și numărul paginilor
acestora, predate de candidați supraveghetorilor de sală,
corespund înscrisurilor din borderoul de predare a lucrărilor;
10. predă, sub semnătură, comisiilor de evaluare lucrările
candidaților, însoțite de un borderou pe specialități, menționând
numărul lucrărilor și al paginilor acestora;
11. întocmește și afișează, pe specialități, tabelul nominal cu
rezultatele concursului, în ordinea descrescătoare a mediilor;
12. primește contestațiile și le transmite, sub semnătură,
comisiei de rezolvare a contestațiilor;
13. răspunde din punct de vedere material și financiar de
organizarea și desfășurarea concursului;
14. după primirea rezultatelor la contestații, pe baza
rezultatelor concursului, întocmește clasificarea finală a
candidaților, în funcție de postul didactic. Președintele comisiei de
concurs validează rezultatele finale și le comunică inspectoratului
școlar.
Art. 12. — Membrii comisiei de concurs care au asigurat
multiplicarea subiectelor nu vor părăsi încăperea unde a fost
asigurată multiplicarea decât după o oră de la începerea efectivă a
probei scrise. Toți membrii comisiei de concurs, înainte de începerea
concursului, vor depune o declarație prin care se angajează să
păstreze secretul subiectelor de concurs până la afișarea baremului
de corectare. Nerespectarea confidențialității atrage sancțiuni
administrativ-disciplinare, civile sau penale, după caz.
CAPITOLUL IV
Desfășurarea concursului
Art. 13. — (1) Lucrarea scrisă se desfășoară în ziua stabilită
de fiecare unitate de învățământ particular care organizează
concurs, începând cu ora 9,00. Candidații vor fi prezenți în sala
de concurs cel mai devreme la ora 7,30 și cel mai târziu la ora
8,30. După primirea subiectelor de concurs de către candidați,
durata de redactare a lucrărilor este de 4 ore, timp ce nu poate
fi depășit. Pentru redactarea lucrărilor se folosește cerneală sau
pix de culoare albastră; desenele/graficele se pot executa și cu
creionul negru.
(2) Se interzice accesul în sala de concurs al candidaților
care au asupra lor mijloace de comunicare la distanță.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 103/1.II.2005

(3) În vederea desfășurării probelor scrise, va fi asigurată
supravegherea fiecărei săli de către 2 supraveghetori, care
verifică identitatea candidaților prin buletinul/cartea de identitate
sau pașaport.
(4) Pe ușa fiecărei săli vor fi afișate tabele nominale
cuprinzând candidații repartizați în săli și disciplina la care susțin
concurs.
(5) Responsabilii de săli primesc, sub semnătură, de la
secretariatul comisiei, tabelul nominal cuprinzând candidații
repartizați în sala respectivă, precum și colile de examen și
ciornele necesare, în funcție de numărul concurenților.
(6) Membrii comisiei de concurs, desemnați pentru multiplicare,
asigură numărul necesar de exemplare care se introduc în plicuri
și se vor secretiza.
(7) Președintele comisiei de concurs împreună cu secretarul
comisiei distribuie la sălile de concurs plicurile cu subiecte, astfel
încât la ora 10,00 să se poată desface în prezența candidaților.
(8) Din momentul deschiderii plicului cu subiecte nici un
candidat nu mai poate intra sau părăsi sala decât dacă predă
lucrarea și semnează de predare.
(9) Candidații care nu se află în sală în momentul deschiderii
plicului cu subiecte pierd dreptul de a mai susține proba
respectivă.
(10) După înmânarea subiectelor candidaților, un membru al
comisiei de concurs, însoțit de un membru al comisiei de
elaborare a subiectelor, verifică dacă toți candidații au primit
subiectul corespunzător specializării/probei de concurs.
(11) În timpul desfășurării probei responsabilul de sală și
ceilalți supraveghetori nu vor discuta între ei și nu vor rezolva
subiectele.
(12) Înscrierea numelui candidaților în afara spațiului care se
sigilează, precum și a oricăror alte semne distinctive pe colile-tip
destinate lucrărilor scrise sau pe ciorne determină anularea
lucrărilor scrise.
(13) Candidații care în timpul desfășurării probelor de concurs
sunt surprinși copiind sau transmițând soluții cu privire la subiecte
sunt eliminați din concurs, încheindu-se un proces-verbal în acest
sens.
(14) Cadrele didactice supraveghetoare, care furnizează soluții
ale subiectelor de concurs, falsifică lucrări sau au manifestări de
neglijență în îndeplinirea atribuțiilor de supraveghetor (tolerarea
unor acțiuni sau intenții de fraudă ale candidaților, părăsirea
nejustificată a sălii de concurs etc.), vor fi sancționate
administrativ, civil sau penal.
(15) Sigilarea lucrărilor scrise se efectuează de către
candidați, în prezența supraveghetorului de sală, după care se
aplică ștampila unității de învățâmânt particular care organizează
concursul și semnătura președintelui comisiei de concurs.
(16) După ce termină redactarea lucrărilor, candidații le predau
responsabilului de sală, semnează în borderoul de predare a
lucrărilor, menționând numărul de pagini. Spațiile libere ale întregii
lucrări se anulează cu linie frântă în forma literei îZ“, de către un
supraveghetor, în fața candidatului.
(17) Ciornele se predau separat, o dată cu lucrarea,
responsabilului de sală, fără să aibă valabilitate în evaluarea
lucrării și la eventualele contestații. Ciornele se păstrează, în
arhiva unității de învățământ particular care organizează
concursul, timp de un an.
(18) La ieșirea candidaților din sală, aceștia vor putea
consulta baremele de corectare, la fiecare disciplină de concurs,
afișate la loc vizibil.
(19) După ieșirea candidaților din sala în care s-a desfășurat
proba, supraveghetorii de sală vor preda comisiei de concurs
lucrările candidaților, borderourile de predare a lucrărilor, tipizatele
anulate și cele nefolosite.
(20) Lucrările scrise, pe discipline de învățământ, sunt
amestecate și numerotate de la 1 la n, după caz, de către
comisia de concurs. Apoi acestea sunt depozitate în condiții de
securitate maximă, astfel încât o singură persoană, acționând
independent, să nu poată avea acces la lucrări până la predarea
acestora cu proces-verbal comisiilor de corectare, dar nu mai
târziu de următoarea zi. Rezultatele concursului se afișează la

sediul unității de învățământ particular unde s-a desfășurat
concursul, cel mai târziu după 3 zile de la susținerea acestuia.
(21) Contestațiile se depun la secretariatul comisiei de
contestații în termen de cel mult 48 de ore de la afișarea
rezultatelor.
CAPITOLUL V
Comisia de elaborare a subiectelor,
a baremelor de evaluare și de evaluare a lucrărilor
Art. 14. — (1) Subiectele se elaborează de unitatea de
învățământ particular, conform art. 11 alin. (2) din Legea
nr. 128/1997, cu modificările și completările ulterioare.
(2) Subiectele și baremele de evaluare sunt elaborate de către
comisia de elaborare a subiectelor, în dimineața concursului, și se
vor prezenta la ora 7,00 președintelui trei variante, din care se
extrage una.
(3) Comisia de elaborare a subiectelor și a baremelor de
evaluare se constituie la nivelul unităților de învățământ particular,
la propunerea conducerii unității de învățământ particular, prin
decizie a inspectoratului școlar, având următoarea componență:
• președinte — profesor/conferențiar universitar;
• membri — câte 2 profesori pentru fiecare specialitate,
inspectori de specialitate sau profesori cu gradul didactic I/
metodiști ai inspectoratului școlar;
• secretar — un cadru didactic.
(4) În mod excepțional, pentru specializările la care nu există
corespondent în rețeaua învățământului de stat, din comisie pot
face parte, ca membri specialiști în domeniile respective, angajați
ai agenților economici.
Art. 15. — (1) Comisia de evaluare a lucrărilor se constituie la
nivelul unităților de învățământ particular, la propunerea conducerii
unității de învățământ particular, prin decizie a inspectoratului
școlar, având următoarea componență:
• președinte — profesor/conferențiar universitar;
• membri — câte 2 profesori pentru fiecare specialitate,
inspectori de specialitate sau profesori cu gradul didactic I/
metodiști ai inspectoratului școlar;
• secretar — un cadru didactic.
(2) În mod excepțional, pentru specializările la care nu există
corespondent în rețeaua învățământului de stat, din comisie pot
face parte, ca membri specialiști în domeniile respective, angajați
ai agenților economici.
(3) Evaluarea și notarea lucrărilor scrise se desfășoară în săli
prestabilite, în care nu este permis accesul altor persoane, în
afara membrilor comisiei de evaluare. Fiecare lucrare scrisă este
verificată independent, în săli separate, de cei 2 membri ai
comisiei de evaluare și este apreciată separat, cu note de la 10
la 1, incluzând și punctul din oficiu, conform baremului de
corectare. Fiecare corector trece punctele acordate pentru fiecare
subiect, precum și nota finală în borderoul de notare, după
terminarea evaluării. La evaluare nu se fac însemnări pe lucrare.
Un corector nu are acces la borderoul celuilalt.
(4) Președintele comisiei de evaluare verifică borderourile și
semnalează diferențele mai mari de un punct dintre notele
acordate de cei 2 corectori, fie la subpuncte, fie la nota lucrării.
În această situație, cei 2 corectori vor reverifica împreună lucrarea
și vor acorda o nouă notă care va fi înregistrată într-un alt
borderou. Această notă trebuie să fie cuprinsă între notele inițiale.
În caz de divergențe între corectori, lucrarea va fi recorectată de
un al treilea corector, numit de inspectorul școlar general, la
propunerea președintelui comisiei de evaluare. Nota acestuia este
definitivă și va fi semnată de cei 3 corectori.
(5) Când nu s-au semnalat diferențe mai mari de un punct,
fiecare corector își înscrie propria notă pe lucrare, semnează în
dreptul notei, iar președintele calculează media aritmetică cu două
zecimale, fără rotunjire, o trece pe lucrare și semnează.
(6) Lucrările candidaților, împreună cu borderourile de
corectare și procesele-verbale cu mediile obținute, se vor preda
președintelui comisiei de concurs.
(7) După stabilirea mediei, președintele comisiei de evaluare
deschide lucrările în prezența corectorilor și consemnează mediile

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 103/1.II.2005
într-un proces-verbal-tip, care cuprinde numele candidaților,
numărul lucrării și media obținută.
(8) Evaluarea lucrărilor de concurs se va realiza într-un
interval ce nu poate depăși 48 de ore de la încheierea probei
scrise.
Art. 16. — Membrii comisiilor de elaborare a subiectelor și a
baremelor de evaluare vor declara în scris că vor păstra secretul
subiectului. În cazul divulgării subiectelor, vor suporta consecințele legii.
CAPITOLUL VI
Comisia de rezolvare a contestațiilor
Art. 17. — Lucrările pentru care s-au depus contestații în
termenul prevăzut se resigilează, în vederea reevaluării,
secretizându-se și nota/notele acordate la prima evaluare.
Art. 18. — (1) Comisia de rezolvare a contestațiilor va fi
formată, în întregime, din alte cadre didactice decât cele din
comisia de evaluare, este numită prin decizie a conducerii unității
de învățământ particular și este formată din:
• președinte — profesor/conferențiar universitar;
• membri — câte 2 profesori pentru fiecare specialitate,
inspectori de specialitate sau profesori cu gradul didactic I/
metodiști ai inspectoratului școlar;
• secretar — un cadru didactic.
(2) În mod excepțional, pentru specializările la care nu există
corespondent în rețeaua învățământului de stat, din comisie pot
face parte, ca membri specialiști în domeniile respective, angajați
ai agenților economici, alții decât cei din comisia de evaluare.
Art. 19. — (1) Recorectarea lucrărilor se face după
instrucțiunile prevăzute la cap. V, în termen de cel mult 24 de
ore de la termenul limită de înregistrare a contestației. Nota
acordată de comisia de rezolvare a contestațiilor se consideră
admisă și definitivă, dacă este o diferență mai mare de cel mult
0,5 puncte între nota inițială și cea finală (diferența poate fi
pozitivă sau negativă). Dacă diferența dintre nota acordată de
comisia de rezolvare a contestațiilor și nota stabilită în urma
evaluării inițiale este mai mică de 0,5 puncte, nota acordată de
comisia de evaluare este definitivă. În situația lucrărilor cu nota
inițială cuprinsă între 9,50 și 10,00, nota finală este cea atribuită
la recorectare.
(2) Hotărârile comisiei de contestații sunt definitive și se
afișează cel mai târziu în termen de 48 de ore de la data limită
de depunere a contestațiilor.
(3) Dacă diferența dintre media stabilită de comisia de
concurs și de comisia de rezolvare a contestațiilor este mai mare
de 1,5 puncte, directorul unității de învățământ particular este
autorizat să decidă constituirea unei noi comisii de recorectare,
formată din alți membri decât cei din comisiile anterioare.
Rezultatul acestei ultime corectări este definitiv. Inspectorul școlar
general și directorul unității de învățământ particular vor dispune,
după caz, aplicarea măsurilor legale asupra celor care nu și-au
îndeplinit atribuțiile în cadrul concursului.
Art. 20. — La toate etapele concursului participă, cu statut de
observator, reprezentantul/reprezentanții organizației/organizațiilor
sindicale reprezentative din unitatea de învățământ particular sau
reprezentantul/reprezentanții salariaților, stabilit/stabiliți de consiliul
profesoral al unității de învățământ particular. Aceștia au acces la
toate documentele comisiei și vor consemna în procesul-verbal
propriile observații.

5

CAPITOLUL VII
Repartizarea pe posturi a candidaților
Art. 21. — Imediat după soluționarea tuturor contestațiilor,
comisia concursului afișează la unitățile de învățământ particular
listele finale, în ordinea descrescătoare a mediilor, pentru fiecare
post didactic.
Art. 22. — Validarea concursurilor și angajarea pe post se fac
de către conducerea unității de învățământ particular și se
comunică în scris inspectoratului școlar.
CAPITOLUL VIII
Dispoziții finale
Art. 23. — (1) Cheltuielile pentru organizarea și desfășurarea
concursului pentru ocuparea posturilor/catedrelor vacante în
unitățile de învățământ particular, precum și plata cadrelor
didactice care fac parte din comisiile de concurs pentru ocuparea
posturilor/catedrelor vacante în unitățile de învățământ particular
se fac de către unitatea școlară care a organizat concursul.
(2) Normarea activității și salarizarea membrilor comisiilor de
concurs se fac în conformitate cu precizările aprobate prin ordin
al ministrului educației și cercetării.
Art. 24. — La organizarea/desfășurarea concursului nu pot
participa persoanele care concurează sau care au în rândul
candidaților rude ori afini până la gradul IV inclusiv.
Art. 25. — Lucrările de concurs și borderourile de corectare
se păstrează în arhiva unităților organizatoare, timp de un an, iar
celelalte documente, conform normativelor în vigoare.
Art. 26. — Unitățile de învățământ particular care organizează
concursul vor înainta inspectoratelor școlare tabele nominale cu
cadrele didactice care s-au prezentat la concurs, cu rezultatele
concursului și dosarele candidaților admiși, în termen de 5 zile de
la finalizarea acestuia.
Art. 27. — Pentru fiecare cadru didactic care, în urma
concursului, ocupă postul/catedra vacant/vacantă, conducerea
unității de învățământ particular va menționa în tabelul care se
înaintează la inspectoratul școlar situația încadrării candidatului.
Art. 28. — Președinții comisiilor de concurs, de elaborare a
subiectelor, a baremelor de corectare, de evaluare a lucrărilor și
de rezolvare a contestațiilor poartă răspunderea principală pentru
corectitudinea desfășurării concursului, conform atribuțiilor
specifice.
Art. 29. — Președintele comisiei de concurs și al celei de
rezolvare a contestațiilor sunt direct răspunzători de respectarea
prezentei metodologii și de corectitudinea desfășurării concursului
pentru ocuparea posturilor/ catedrelor didactice vacante de către
candidații cu studii corespunzătoare, precum și de transmiterea la
inspectoratele școlare județene/al municipiului București a
documentelor.
Art. 30. — Nerespectarea prevederilor legale de către
persoanele implicate în organizarea și desfășurarea concursului
pentru ocuparea posturilor didactice vacante din unitățile de
învățământ preuniversitar din județele-pilot atrage răspunderea
administrativ-disciplinară, civilă sau penală, după caz.
Art. 31. — Anexele nr. 1—5 fac parte integrantă din prezenta
metodologie.
ANEXA Nr. 1
la metodologie

A. Disciplina Educație muzicală
(pentru absolvenții învățământului superior de scurtă durată
și lungă durată, catedre/posturi din școli și licee
de cultură generală)
a) Elaborarea unei unități de învățare, în funcție de
nivelul de învățământ la care urmează să predea
candidatul, și prezentarea orală a acesteia;

b) Analiza unei lucrări muzicale din repertoriul pentru
copii și tineret.
Analiza lucrării va consta în:
— descifrarea lucrării din punct de vedere ritmic, ritmicomelodic și intonarea tuturor vocilor cursiv;
— stabilirea liniei dirijorale prin marcarea acesteia pe
partitură și intonarea ei;
— analiza formei prin delimitarea unităților de însușire
după auz (vocal) sau de citire instrumentală (repetate,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 103/1.II.2005

contrastante etc.) și stabilirea formei în care se încadrează
lucrarea;
— probleme de interpretare prin precizarea tehnicii
vocale interpretative (respirație, emisie, dicție) și stabilirea
problemelor de frazare și expresivitate a textului muzical
(evidențierea unor cuvinte prin accente etc.), tempoul și
nuanțele potrivite;
— încadrarea lucrării în opera compozitorului și a
lucrării în epoca din care face parte.
Unitatea de învățare se alege de către candidat,
conform programei, anterior probei.
Precizare: Lucrările muzicale vor face parte din oferta
de repertoriu pentru clasele I—XII ale curriculumului de
educație muzicală.
Comisia de concurs va pregăti biletele de examen,
fiecare cuprinzând câte o lucrare muzicală din repertoriul
pentru copii și tineret. Numărul biletelor de examen va fi
egal cu numărul candidaților plus o pătrime din numărul
acestora.
Evaluarea probelor a) și b) se va face pe baza
calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.
B. Educație artistică specializată.
Specializările muzică, coregrafie și arta actorului
(pentru absolvenții învățământului superior de lungă
durată, catedre/posturi din școlile și liceele de artă)
MUZICĂ INSTRUMENTALĂ, ARTĂ VOCALĂ (CANTO), MUZICĂ DE
CAMERĂ, COREGRAFIE, STUDII TEORETICE, ARTA ACTORULUI:

1. Muzică instrumentală/artă vocală/muzică de
cameră*), coregrafie
a) Elaborarea unui proiect de lecție: comisia de concurs
va face public, cu 48 de ore înainte, repertoriul
elevului/elevilor și nivelul de învățământ pe baza căruia
candidatul va concepe proiectul didactic; proiectul va fi
prezentat comisiei de concurs înainte de începerea probei.
b) Susținerea proiectului de lecție (lecția de
instrument/de muzică de cameră/coregrafie/artă vocală); pe
baza proiectului didactic prezentat, candidații vor susține
ora de instrument/muzică de cameră/coregrafie/artă vocală
cu elevul/elevii nominalizat/nominalizați de comisie;
asigurarea prezenței elevilor va fi făcută de directorul
unității de învățământ; proba nu va depăși 30 de minute.
c) Proba de recital instrumental/vocal, ce va conține
3 lucrări la alegere: un studiu și două lucrări diferite ca stil,
caracter, formă, cel puțin la nivelul programei de liceu.
Proba de recital pentru coregrafie:
Dans clasic:
• 5 variații clasice, din care comisia de concurs va
indica prezentarea a 3 dintre ele.
Dans contemporan/modern:
• 3 coregrafii la alegere, din 5 coregrafii consacrate
pregătite de candidat.
Proba de recital instrumental, vocal (canto) și coregrafie
nu va depăși 30 de minute.
Evaluarea probelor prevăzute la lit. a), b) și c) se va
face pe baza calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.
2. Studii teoretice (teorie — solfegiu — dicteu, armonie,
istoria muzicii, forme muzicale)
a) Elaborarea unui proiect de lecție care să vizeze
conținuturi ale disciplinelor teoria muzicii, armonie, istoria
muzicii, forme muzicale și prezentarea orală a acestuia.

b)1. Citirea, la prima vedere, a unui solfegiu de
16 măsuri de 3/4, 4/4, 5/4, 5/8, 6/8, 12/8, până la
4 alterații constitutive, în cheile Sol și Fa.
b)2. Citirea, la prima vedere, la pian, a unui dicteu
melodic și a unui dicteu armonic de 12 măsuri de 3/4, 4/4,
5/4, 5/8, 6/8, 12/8, până la 4 alterații constitutive, în cheile
Sol și Fa.
Comisia de concurs va pregăti biletele de examen,
fiecare cuprinzând câte un solfegiu, un dicteu melodic și
un dicteu armonic. Numărul biletelor de examen va fi egal
cu numărul candidaților plus o pătrime din numărul lor.
Proiectul de lecție se elaborează de către candidat,
conform programei, anterior probei.
b)3. Armonizarea unei teme de 16 măsuri (8 măsuri
sopran și 8 măsuri bas dat, necifrate).
b)4. Citirea, la prima vedere, la pian, cu analiză
armonică, a unor fragmente muzicale de 12—16 măsuri din
literatura universală și românească.
Comisia de concurs va pregăti biletele de examen,
fiecare cuprinzând câte o temă de armonizat și câte un
fragment muzical. Numărul biletelor de examen va fi egal
cu numărul candidaților plus o pătrime din numărul lor.
c) Recunoașterea și comentarea unor lucrări din creația
universală și românească; pe baza audiției, candidaților li
se cere recunoașterea și comentarea a 4 lucrări din epoci
stilistice diferite (cel puțin una va fi din creația
românească), alese de comisie dintr-o listă de 30—40 de
lucrări pusă la dispoziția candidaților de către direcțiunea
unității de învățământ cu cel puțin două săptămâni înainte
de susținerea probei; comentariul va cuprinde elemente
legate de epocă, stil, compozitor, gen, formă, interpretare
etc., precum și aspecte interdisciplinare.
Evaluarea probelor prevăzute la lit. a), b)1—b)4 și c) se
va face pe baza calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.
3. Arta actorului (pentru absolvenții învățământului
superior de lungă durată, catedre/posturi din școli și licee
de artă)
a) Candidatul va elabora un set de exerciții de inițiere
actoricească în cadrul unei lecții cu 3—5 elevi.
b) Lucrul pe text. Textul va fi la alegerea candidatului,
din literatura (proză/poezie) universală sau română.
Asigurarea prezenței elevilor va fi făcută de directorul
unității de învățământ.
Proba nu va depăși 30 de minute.
Evaluarea probelor prevăzute la lit. a) și b) se va face
pe baza calificativului îadmis“ sau îrespins“.
• La toate probele candidații trebuie să obțină
calificativul îadmis". Dacă la una dintre probe candidatul nu
este admis, acesta nu mai participă la probele următoare
și este declarat respins.
N O T Ă:

1. Unitățile de învățământ la care candidații vor susține
proba practică vor fi stabilite de inspectoratele școlare
județene/ al municipiului București. Pentru susținerea probei
practice inspectoratele școlare și unitățile de învățământ
desemnate să asigure desfășurarea probelor practice vor
pregăti și vor asigura toate condițiile necesare desfășurării
optime a acestora.
2. Prezenta anexă este valabilă pentru absolvenții care
optează pentru un post/catedră din școli generale, licee de
cultură generală, școli și licee de artă, cu specializările
muzică, arta actorului și coregrafie, cu program integrat și
suplimentar de artă.

*) Proba de recital pentru candidații care optează pentru postul de profesor de muzică de cameră va fi susținută la instrumentul absolvit.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 103/1.II.2005
3. Candidații care optează pentru ocuparea unui/unei
post/catedre prevăzut/prevăzute la pct. 2 — Studii teoretice
vor susține toate probele prevăzute la acest punct,
indiferent dacă postul/catedra prevede ore numai pentru
una/două dintre cele trei discipline.
4. Candidații absolvenți ai învățământului superior de
lungă durată și care au parcurs și absolvit și un modul de
folclor pot preda și disciplina muzică vocală tradițională
românească (canto popular) din liceele de muzică (clasele
IX—XII). Aceștia vor susține proba practică prevăzută la
Educație muzicală și o probă de recital vocal ce va consta
în interpretarea a trei lucrări diferite, specifice genului, cu
sau fără acompaniament, din zona de proveniență a
candidatului. Pentru această categorie de candidați, proba
scrisă va fi susținută conform programei de la Educație
muzicală.
5. Pentru posturile/catedrele de Ansambluri muzicale
vocale și instrumentale sau orchestrale, respectiv Dirijat
ansamblu coral ori Dirijat ansamblu instrumental sau

7

orchestral, sunt valabile probele practice de la Educație
muzicală (adaptate după caz). Pentru ansamblu coral,
instrumental sau orchestral, lucrările muzicale vor face
parte din oferta de repertoriu pentru clasele a VII-a—a XII-a
ale programei pentru ansamblu coral, respectiv ansamblu
instrumental sau orchestră — școli și licee de muzică.
Pentru această categorie de candidați, proba scrisă va fi
susținută conform programei de la Educație muzicală.
6. Candidații absolvenți ai învățământului superior de
lungă durată, care au studiat și au absolvit un instrument
sau au studiat și au absolvit un modul de instrument, pot
preda și instrumentul respectiv la școlile și liceele de artă.
Aceștia vor putea susține probele practice prevăzute la
Educație muzicală specializată — Muzică instrumentală.
Pentru această categorie de candidați, proba scrisă va
fi susținută conform programei de la Educație muzicală
specializată — Muzică instrumentală.
7. Prezenta anexă este valabilă și pentru candidații
aparținând minorităților naționale.
ANEXA Nr. 2
la metodologie

PROBA PRACTICĂ

din cadrul concursului pentru ocuparea posturilor didactice vacante din liceele cu clasele speciale — limbi străine,
cu program intensiv și bilingv
Proba practică va consta dintr-un interviu prin care
comisia de concurs va evalua:
1. competența de receptare și comunicare a candidatului
în limba străină respectivă;

2. capacitatea de a stabili obiective și conținuturi pentru
un curriculum (programă) special pentru clasele cu program
intensiv și/sau bilingv.
Evaluarea globală se va face pe baza calificativelor
îadmis“ sau îrespins“.
ANEXA Nr. 3
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Informatică
Proba practică va consta din realizarea practică a
subiectelor înscrise pe biletul de examinare.
Biletul de examinare va conține 5 subiecte care
tratează:
• o aplicație în mediul de programare Pascal sau C/C++
(cap. 4* al programei):
— se vor testa abilitățile candidatului în utilizarea
mediului de programare, depanarea programului/aplicației;
• o aplicație de baze de date (cap. 9 al programei):
— se vor verifica abilitățile candidatului în utilizarea
mediului FOX PRO;
• utilizarea unui sistem de operare (cap. 2* al
programei):
— se vor verifica abilitățile candidatului în utilizarea unui SO;
• implementarea unei aplicații de birotică (cap. 10 al
programei):
— se vor testa abilitățile candidatului în utilizarea

editorului de texte sau editorului de foi de calcul sau al
editorului prezentării;
• utilizarea serviciilor rețelei Internet (cap. 11* al
programei):
— se vor testa abilitățile candidatului în utilizarea
serviciilor Internet.
Proba practică nu va depăși 30 de minute pentru
fiecare candidat.
Evaluarea se va face pe baza calificativului îadmis“ sau
îrespins“.
N O T Ă:

1. Unitățile de învățământ și numărul acestora, unde
candidații vor susține proba practică, vor fi stabilite de
inspectoratele școlare județene/al municipiului București.
2. Prevederile prezentei anexe sunt valabile și pentru
candidații care vor opta pentru un post/catedră
vacant/vacantă din palate și cluburi ale elevilor.
ANEXA Nr. 4
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Instruire practică — maiștri instructori
1. Proba practică se susține în cabinete, ateliere,
laboratoare de specialitate, săli de demonstrație din unitățile
de învățământ, stabilite de comisia de examinare, sub
supravegherea permanentă a membrilor acesteia.

2. Proba practică constă în executarea unei
lucrări/produs/serviciu/tehnici de îngrijire — conform profilului
postului.
3. Subiectele pentru proba practică se elaborează de
comisia de examinare, în ziua examenului.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 103/1.II.2005

4. Durata probei practice variază între 30—180 de
minute pentru fiecare candidat, în funcție de complexitatea
lucrării.
5. Evaluarea probei practice se realizează pe baza unei
fișe de observații, elaborată de comisia de examinare.
6. Fișa de observații va cuprinde următoarele criterii de
evaluare:
— amenajarea ergonomică a locului de muncă;
— respectarea normelor de igienă, de protecția muncii
și prevenirea și stingerea incendiilor;

— alegerea materialelor, produselor, instrumentelor și
aparatelor necesare executării lucrării;
— respectarea algoritmului de execuție;
— respectarea procesului tehnologic (operațiilor, fazelor,
trecerilor, mânuirilor, mișcărilor);
— finisarea, aspectul lucrării/produsului/serviciului, tehnici
de îngrijire;
— atitudinea față de client/pacient;
— redactarea unui referat pentru probele de laborator.
7. Evaluarea se face pe baza calificativului îadmis“ sau
îrespins“.
ANEXA Nr. 5
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Arte plastice
Proba practică va consta dintr-un interviu prin care comisia de concurs va evalua:
• pregătirea metodică, pe baza unui proiect didactic elaborat de candidat în fața comisiei, la alegere, din
conținuturile disciplinei Studiul compoziției, disciplină fundamentală din cadrul curriculumului diferențiat, specific
învățământului de arte vizuale ................................................................................................................................. 50 de puncte;
• activitatea în specialitate, pe baza prezentării unui portofoliu de activitate.
Comisia de concurs va puncta fiecare manifestare artistică sau teoretică publicată, de nivel național, internațional
sau local, precum și premiile anuale acordate de uniunile de creație artistică sau filialele acestora din România, premiile
internaționale, inițierea/participarea de/la proiecte naționale sau internaționale, precum și orice contribuție teoretică în
domeniu, după cum urmează:
— premii anuale acordate de uniunile de creație sau filialele acestora, precum și premii internaționale acordate de
instituții culturale omoloage ........................................................................................................................... 40 de puncte;
— participări la expozițiile anuale, bienale, trienale etc., naționale și internaționale, creații scenografice sau de
costum de scenă, lucrări de artă monumentală, proiecte de arhitectură realizate individual sau în colectiv, creații
omologate în diferite domenii ale designului, lucrări de restaurare certificate de comisii de specialitate, literatură de
specialitate publicată etc. .......................................................................................................................................... 30 de puncte;
— coordonare de proiecte naționale sau internaționale .......................................................................... 40 de puncte;
— manifestări expoziționale individuale sau de grup:
• în spații administrate de muzee de artă ............................................................................................ 40 de puncte;
• în spații administrate de uniuni de creație ......................................................................................... 30 de puncte;
• în alte locații .......................................................................................................................................... 20 de puncte;
— manifestări expoziționale (jurizate) periodice sau ocazionale .............................................................. 30 de puncte;
— alte manifestări expoziționale ocazionale (nejurizate) ........................................................................... 20 de puncte;
— participare în cadrul unor proiecte naționale sau internaționale ....................................................... 20 de puncte;
— contribuții teoretice în domeniu (articole publicate în presă, comunicări științifice, intervenții în cadrul unor
seminarii pe teme de specialitate etc.) .................................................................................................................... 10 puncte.
Pentru calificativul admis candidatul va trebui să obțină minimum 70 de puncte.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 103/1.II.2005 conține 8 pagini.

Prețul de vânzare 5.500 lei

&JUYDGY|002319]
ISSN 1453—4495

PDF compression, OCR, web-optimization with CVISION's PdfCompressor

