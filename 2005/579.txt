Anul 173 (XVII) — Nr. 579

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 iulie 2005

SUMAR
Nr.

609.

611.

613.

639.

Pagina
HOTĂRÂRI ALE GUVERNULUI ROMÂNIEI
— Hotărâre privind plata debitului de 66.668 euro
al României către Comisia Europeană pentru
funcționarea Agenției pentru Cooperare Europeană
în Domeniul Tineretului (EUROTIN) — unitatea de
implementare a Programului comunitar îYouth“ în
anul 2001 .................................................................
— Hotărâre pentru aprobarea Regulamentului
privind modul în care se realizează controlul
producătorilor, comercianților și utilizatorilor
materialelor forestiere de reproducere.....................
— Hotărâre pentru modificarea și completarea
Hotărârii Guvernului nr. 2.059/2004 privind plata
cheltuielilor prilejuite de organizarea în România a
Conferinței Europene a Administrațiilor de Poștă și
Telecomunicații (CEPT) ...........................................
— Hotărâre privind garantarea de către Ministerul
Finanțelor Publice a unui împrumut extern în
valoare de maximum 7.203.215 euro, contractat
de Societatea Comercială îCompania de Apă
Someș“ — S.A. de la Banca Europeană pentru

HOTĂRÂRI

ALE

Nr.

Pagina
Reconstrucție și Dezvoltare, pentru finanțarea
obiectivului de investiții îReabilitarea sistemului de
alimentare cu apă în localități urbane din Bazinul
hidrografic Someș — Tisa“ .....................................

4

DECIZII ALE PRIMULUI-MINISTRU
1–2

2–3

384.

385.

— Decizie privind modificarea componenței
comisiei de disciplină pentru înalții funcționari
publici .......................................................................

4–5

— Decizie privind numirea domnului Constantin
Lupescu în funcția de vicepreședinte al Autorității
Naționale Sanitare Veterinare și pentru Siguranța
Alimentelor ................................................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3
115.

— Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Regulamentului de organizare și
funcționare a oficiilor teritoriale pentru întreprinderi
mici și mijlocii și cooperație .....................................

GUVERNULUI

5–8

ROMÂNIEI

GUVERNUL ROMÂNIEI

HOTĂRÂRE
privind plata debitului de 66.668 euro al României către Comisia Europeană
pentru funcționarea Agenției pentru Coooperare Europeană în Domeniul Tineretului
(EUROTIN) — unitatea de implementare a Programului comunitar îYouth“ în anul 2001
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata debitului României către
Comisia Europeană pentru funcționarea Agenției pentru

Cooperare Europeană în Domeniul Tineretului (EUROTIN) —
unitatea de implementare a Programului comunitar îYouth“

2

MONITORUL OFICIAL AL ROMÂNIEI, PARTEA I, Nr. 579/5.VII.2005

în anul 2001, în valoare de 66.668 euro, de către
Autoritatea Națională pentru Tineret.
Art. 2. — Se aprobă plata creanțelor aferente acestui
debit, de 5,59%, aplicate din data de 8 ianuarie 2005 până
la data achitării debitului, în limita echivalentului în lei al
sumei datorate de către Autoritatea Națională pentru
Tineret.
Art. 3. — Sumele prevăzute la art. 1 și 2 se suportă
din creditele bugetare aprobate Autorității Naționale pentru

Tineret la capitolul 59.01, titlul 38 îTransferuri“, alineatul
40.93 îPrograme comunitare“ prin Legea bugetului de stat
pe anul 2005 nr. 511/2004 și prin Ordonanța de urgență a
Guvernului nr. 17/2005 pentru stabilirea unor măsuri
organizatorice la nivelul administrației publice centrale.
Art. 4. — Autoritatea Națională pentru Tineret este
responsabilă pentru recuperarea de la persoanele vinovate
a sumelor menționate, reprezentând cheltuieli neeligibile
imputabile, inclusiv penalități de întârziere.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale pentru Tineret,
Károly Borbély
Ministrul finanțelor publice,
Ionel Popescu
București, 23 iunie 2005.
Nr. 609.

GUVERNUL ROMÂNIEI

HOTĂRÂRE
pentru aprobarea Regulamentului privind modul în care se realizează controlul producătorilor,
comercianților și utilizatorilor materialelor forestiere de reproducere
În temeiul art. 108 din Constituția României, republicată, și al art. 21 alin. (3) din Ordonanța Guvernului
nr. 11/2004 privind producerea, comercializarea și utilizarea materialelor forestiere de reproducere, aprobată cu modificări
și completări prin Legea nr. 161/2004,
Guvernul României adoptă prezenta hotărâre.
Articol unic. — Se aprobă Regulamentul privind modul în
care se realizează controlul producătorilor, comercianților și

utilizatorilor materialelor forestiere de reproducere, prevăzut
în anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 23 iunie 2005.
Nr. 611.
ANEXĂ

REGULAMENT
privind modul în care se realizează controlul producătorilor, comercianților și utilizatorilor
materialelor forestiere de reproducere
Art. 1. — Ministerul Agriculturii, Pădurilor și Dezvoltării
Rurale, prin structura centrală și unitățile teritoriale de
specialitate subordonate, în calitate de autoritate publică
centrală care răspunde de silvicultură, asigură controlul
aplicării prevederilor Ordonanței Guvernului nr. 11/2004
privind producerea, comercializarea și utilizarea materialelor
forestiere de reproducere, aprobată cu modificări și completări
prin Legea nr. 161/2004.
Art. 2. — Controlul se execută prin personalul de
specialitate, împuternicit în conformitate cu prevederile legale
în vigoare.
Art. 3. — Obiectivele controlului producătorilor,
comercianților și utilizatorilor materialelor forestiere de

reproducere, în raport cu domeniul controlat, sunt
următoarele:
I. În domeniul producerii materialelor forestiere de
reproducere:
a) starea de vegetație a unităților-sursă înscrise în
Catalogul național al materialelor de bază;
b) starea de vegetație a arboretelor propuse a fi incluse
în Catalogul național al materialelor de bază;
c) modul în care sunt ținute evidențele privind lucrările
specifice efectuate în unitățile-sursă, evaluarea fructificației,
cantitățile recoltate din fiecare unitate-sursă înscrisă în
Catalogul național al materialelor de bază;
d) modul în care sunt ținute evidențele în Registrul unic
al producătorului și documentele emise de acesta;

3

MONITORUL OFICIAL AL ROMÂNIEI, PARTEA I, Nr. 579/5.VII.2005
e) constituirea și etichetarea loturilor;
f) modul de colectare și păstrare a identității loturilor sau
loturilor divizate de materiale forestiere de reproducere.
II. În domeniul comercializării materialelor forestiere de
reproducere:
a) modul de întocmire a documentelor care însoțesc
materialul forestier de reproducere;
b) respectarea condițiilor de calitate a loturilor sau a
loturilor divizate.
III. În domeniul utilizării materialelor forestiere de
reproducere:
a) respectarea regulilor de utilizare și/sau de transfer al
materialelor forestiere de reproducere utilizate la lucrările de
împădurire;
b) corectitudinea documentelor de proveniență, de calitate
și a altor documente de însoțire a loturilor;
c) preluarea în amenajament a informațiilor despre
materialul forestier de reproducere utilizat în lucrările de
împădurire.
Art. 4. — Obligațiile specifice ale personalului de control
sunt următoarele:
a) propune excluderea din Catalogul național al
materialelor de bază a unităților-sursă care nu mai corespund
scopului;
b) întocmește anual centralizatorul modificărilor Catalogului
național al materialelor de bază pentru unitățile-sursă din

raza sa de competență și îl înaintează autorității publice
centrale care răspunde de silvicultură pentru aprobare;
c) întocmește și înaintează semestrial autorității publice
centrale care răspunde de silvicultură, responsabilă la nivel
național cu aplicarea prevederilor Ordonanței Guvernului
nr. 11/2004, aprobată cu modificări și completări prin Legea
nr. 161/2004, un raport privind rezultatul controalelor efectuate.
Art. 5. — Pentru îndeplinirea obiectivelor precizate la art. 3,
personalul silvic de specialitate, împuternicit cu sarcini de
control al producerii, comercializării și utilizării materialelor
forestiere de reproducere, are competențele și obligațiile
prevăzute la art. 44 alin. (1) din Ordonanța Guvernului
nr. 11/2004, aprobată cu modificări și completări prin Legea
nr. 161/2004.
Art. 6. — Personalul împuternicit cu controlul producerii,
comercializării și utilizării materialelor forestiere de
reproducere este obligat să se legitimeze cu legitimația de
serviciu și cu o copie a ordinului conducătorului autorității
publice centrale care răspunde de silvicultură, prin care a
fost nominalizat.
Art. 7. — Conducerea și/sau angajații persoanelor fizice și
juridice controlate au obligația de a pune la dispoziție
personalului de control documentele, registrele și actele
solicitate, referitoare la activitatea de producere,
comercializare sau utilizare a materialelor forestiere de
reproducere.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 2.059/2004 privind plata cheltuielilor
prilejuite de organizarea în România a Conferinței Europene a Administrațiilor de Poștă
și Telecomunicații (CEPT)
În temeiul art. 108 din Constituția României, republicată,
Guvernul României

adoptă prezenta hotărâre.

Articol unic. — Hotărârea Guvernului nr. 2.059/2004
privind plata cheltuielilor prilejuite de organizarea în
România a Conferinței Europene a Administrațiilor de Poștă
și Telecomunicații (CEPT), publicată în Monitorul Oficial al
României, Partea I, nr. 1.134 din 1 decembrie 2004, se
modifică și se completează după cum urmează:
1. Articolul 1 va avea următorul cuprins:

îArt. 1. — Se aprobă plata, în limita echivalentului în lei
al sumei de 84.000 euro, în vederea organizării în
România a Conferinței Europene a Administrațiilor de Poștă
și Telecomunicații (CEPT), conform anexei care face parte
integrantă din prezenta hotărâre.“
2. Se introduce anexa îDeviz estimativ“, cu următorul
cuprins:
îANEXĂ

DEVIZ ESTIMATIV
Valoarea estimată
(în euro)

Natura cheltuielilor

Închirieri sală de conferințe pentru plenară și secretariat
Dotări sală de conferințe pentru plenară și secretariat (tehnică de calcul,
configurație și acces la rețeaua Internet, echipament pentru translație,
linii telefonice, fax, xerox etc.)
Translație (interpreți), traducere documente CD-ROM pentru raportul
final cu documentele conferinței
Materiale promoționale, de birotică și cheltuieli pentru protocol

20.000
21.000
24.000
19.000“

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
Ministrul finanțelor publice,
Ionel Popescu
București, 23 iunie 2005.
Nr. 613.

4

MONITORUL OFICIAL AL ROMÂNIEI, PARTEA I, Nr. 579/5.VII.2005
GUVERNUL ROMÂNIEI

HOTĂRÂRE
privind garantarea de către Ministerul Finanțelor Publice a unui împrumut extern în valoare
de maximum 7.203.215 euro, contractat de Societatea Comercială îCompania de Apă Someș“ —
S.A. de la Banca Europeană pentru Reconstrucție și Dezvoltare, pentru finanțarea obiectivului
de investiții îReabilitarea sistemului de alimentare cu apă în localități urbane
din Bazinul hidrografic Someș-Tisa“
În temeiul art. 108 din Constituția României, republicată, și al art. 10 din Legea datoriei publice nr. 313/2004,
Guvernul României adoptă prezenta hotărâre.
Art. 1. — Se aprobă contractarea de către Societatea
Comercială îCompania de Apă Someș“ — S.A. a unui
împrumut extern în valoare de maximum 7.203.215 euro de
la Banca Europeană pentru Reconstrucție și Dezvoltare,
pentru finanțarea obiectivului de investiții îReabilitarea
sistemului de alimentare cu apă în localități urbane din
Bazinul hidrografic Someș-Tisa“.
Art. 2. — Se aprobă garantarea de către Ministerul
Finanțelor Publice, în proporție de 100%, a împrumutului
extern prevăzut la art. 1, precum și a dobânzilor,
comisioanelor și a altor costuri aferente.
Art. 3. — Rambursarea împrumutului extern prevăzut la
art. 1, precum și plata dobânzilor, comisioanelor și a altor
costuri aferente se efectuează din resursele financiare proprii
ale Societății Comerciale îCompania de Apă Someș“ — S.A.

Art. 4. — (1) Măsura de ajutor de stat prevăzută de
prezenta hotărâre va fi notificată Consiliului Concurenței de
către inițiator/furnizor, conform reglementărilor în vigoare în
domeniul ajutorului de stat, iar ajutorul de stat va fi efectiv
acordat numai după autorizarea acestuia.
(2) În cazul actelor administrative emise și al
contractelor administrative încheiate fără respectarea
obligației prevăzute la alin. (1), Consiliul Concurenței va
solicita instanțelor de judecată competente anularea
acestora, precum și recuperarea/rambursarea ajutoarelor de
stat ilegale, în conformitate cu prevederile Legii
nr. 143/1999 privind ajutorul de stat, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 29 iunie 2005.
Nr. 639.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind modificarea componenței comisiei de disciplină pentru înalții funcționari publici
Având în vedere prevederile art. 67 alin. (5) din Legea nr. 188/1999 privind Statutul funcționarilor publici, republicată,
cu modificările ulterioare, și ale art. 4 alin. (2), art. 5 alin. (4) și ale art. 6 alin. (3) din Hotărârea Guvernului nr. 1.210/2003
privind organizarea și funcționarea comisiilor de disciplină și a comisiilor paritare din cadrul autorităților și instituțiilor publice,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare, al art. 3 alin. (3) și al art. 18 alin. (3) din Hotărârea Guvernului nr. 1.210/2003 privind
organizarea și funcționarea comisiilor de disciplină și a comisiilor paritare din cadrul autorităților și instituțiilor publice,
primul-ministru emite prezenta decizie.
Art. 1. — Începând cu data prezentei decizii, componența
comisiei de disciplină pentru înalții funcționari publici este
următoarea:
Președinte:
— Chelmu Sergiu Sorin — secretar general al Ministerului
Agriculturii, Pădurilor și Dezvoltării Rurale

Membri titulari:
— Gavrilă Georgeta — secretar general al Ministerului
Apărării Naționale
— Ispas Eugen — secretar general al Ministerului
Transporturilor, Construcțiilor și Turismului

MONITORUL OFICIAL AL ROMÂNIEI, PARTEA I, Nr. 579/5.VII.2005
— Berechet Niculae — secretar general al Ministerului
Administrației și Internelor
— Dézsi Attila — secretar general al Prefecturii Județului
Hunedoara
— Romfeld Maria Magdolna — secretar general al
Prefecturii Județului Harghita
— Nicolescu Ioan — secretar general al Ministerului
Finanțelor Publice
Președinte supleant:
— Rujan Ion Cristinel — secretar general adjunct al
Ministerului Educației și Cercetării
Membri supleanți:
— Delia Mucică — secretar general al Ministerului Culturii
și Cultelor
— Merschi Anton — secretar general adjunct al
Ministerului Apărării Naționale

5

Art. 2. — Secretariatul comisiei de disciplină pentru înalții
funcționari publici este asigurat după cum urmează:
Secretar titular:
— Teodorescu Xenia Cosette— director general în cadrul
Agenției Naționale a Funcționarilor Publici
Secretar supleant:
— Pălan Smaranda Ramona— director în cadrul Agenției
Naționale a Funcționarilor Publici
Art. 3. — Predarea-preluarea arhivei comisiei de disciplină
pentru înalții funcționari publici se va face pe bază de
protocol încheiat, în termen de 30 de zile de la data
prezentei decizii, între comisia constituită prin Decizia
primului-ministru nr. 104 din 14 mai 2004 și comisia
prevăzută la art. 1.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 1 iulie 2005.
Nr. 384.
GUVERNUL ROMÂNIEI
PRIMUL-MINISTRU

DECIZIE
privind numirea domnului Constantin Lupescu în funcția
de vicepreședinte al Autorității Naționale Sanitare Veterinare și pentru Siguranța Alimentelor
În temeiul prevederilor art. 15 lit. e) și ale art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare, și având în vedere dispozițiile art. 66 din
Ordonanța Guvernului nr. 42/2004 privind organizarea activității sanitar-veterinare și pentru siguranța alimentelor, cu
modificările și completările ulterioare,
primul-ministru emite următoarea decizie:
Articol unic. — Începând cu data prezentei decizii,
domnul Constantin Lupescu se numește în funcția de

vicepreședinte, cu rang de subsecretar de stat, la Autoritatea
Națională Sanitară Veterinară și pentru Siguranța Alimentelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
București, 1 iulie 2005.
Nr. 385.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Regulamentului de organizare și funcționare a oficiilor teritoriale
pentru întreprinderi mici și mijlocii și cooperație
Având în vedere prevederile art. 31 alin. (2) din Legea nr. 346/2004 privind stimularea înființării și dezvoltării
întreprinderilor mici și mijlocii,
în temeiul art. 41 alin. (2) din Hotărârea Guvernului nr. 753/2003 privind organizarea și funcționarea Agenției
Naționale pentru Întreprinderi Mici și Mijlocii și Cooperație, cu modificările și completările ulterioare,

6

MONITORUL OFICIAL AL ROMÂNIEI, PARTEA I, Nr. 579/5.VII.2005
președintele Agenției Naționale pentru Întreprinderi Mici și Mijlocii și Cooperație emite prezentul ordin.

Art. 1. — Se aprobă Regulamentul de organizare și
funcționare a oficiilor teritoriale pentru întreprinderi mici și
mijlocii și cooperație, prevăzut în anexa care face parte
integrantă din prezentul ordin.

Art. 2. — Prezentul ordin se va publica în Monitorul
Oficial al României, Partea I, și va intra în vigoare de la
data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 28 iunie 2005.
Nr. 115.
ANEXĂ

REGULAMENT
de organizare și funcționare a oficiilor teritoriale pentru întreprinderi mici și mijlocii și cooperație
Art. 1. — (1) Oficiile teritoriale pentru întreprinderi mici
și mijlocii și cooperație, denumite în continuare OTIMMC,
se organizează și funcționează ca organ de specialitate al
administrației publice, cu personalitate juridică, în
subordinea Agenției Naționale pentru Întreprinderi Mici și
Mijlocii și Cooperație, denumită în continuare Agenția.
(2) OTIMMC au sediul în orașele Constanța, Craiova,
Iași și Timișoara și își desfășoară activitatea pentru
regiunile prevăzute în anexa nr. 1.
Art. 2. — OTIMMC îndeplinesc următoarele atribuții:
a) alcătuiesc și gestionează baza de date cu
întreprinderile mici și mijlocii din regiunea în care își
desfășoară activitatea, care cuprinde și prezentarea
detaliată a obiectului de activitate al fiecărei întreprinderi;
b) inițiază, promovează și colaborează cu centrele de
dezvoltare a întreprinderilor mici și mijlocii din regiunea
aflată în coordonare;
c) colaborează cu reprezentanții prefecturilor,
administrației publice locale, ai agențiilor de dezvoltare
regională și ai organizațiilor reprezentative ale mediului
regional de afaceri pentru implementarea Strategiei
guvernamentale pentru susținerea dezvoltării întreprinderilor
mici și mijlocii, respectiv a măsurilor și acțiunilor naționale,
precum și la componenta de eliminare a disparităților
regionale pentru asigurarea complementarității dintre
Programul operațional sectorial de creștere a competitivității
economice a întreprinderilor și Programul operațional
regional îSprijinirea participării echilibrate a tuturor regiunilor
României la procesul de dezvoltare socioeconomică“;
d) colaborează cu sucursalele/filialele Fondului Național
de Garantare a Creditelor pentru Întreprinderile Mici și
Mijlocii în scopul îmbunătățirii accesului întreprinderilor mici
și mijlocii la finanțare;
e) implementează și monitorizează prin delegare de
atribuții programele Agenției cu aplicabilitate regională;
f) urmăresc modul de implementare a programelor
gesionate de Agenție și formulează propuneri de
îmbunătățire a procedurilor de implementare, în vederea
respectării indicatorilor de performanță ai programelor;
g) reprezintă Agenția în raporturile cu autoritățile publice
locale și regionale în baza protocoalelor încheiate pentru
implementarea programelor de dezvoltare a întreprinderilor
mici și mijlocii și a organizațiilor cooperatiste derulate la
nivelul unităților administrativ-teritoriale locale;
h) acordă consultanță pentru accesarea programelor
derulate de Agenție, prin intermediul centrelor de informare,
consultanță și instruire create la nivelul OTIMMC în acest
scop;
i) participă în procesul de constituire a bazelor de date
privind transferul întreprinderilor mici și mijlocii, în sensul
transmiterii întreprinderii și/sau a fondului de comerț către

terțe persoane, și identifică potențialii ofertanți din regiunea
lor de activitate;
j) facilitează accesul întreprinderilor mici și mijlocii la
serviciile electronice de tip e-guvernare și e-business
deservite de portalul Agenției;
k) participă la stimularea mediului de afaceri local prin
acțiuni de conștientizare a factorilor locali și a asociațiilor
de reprezentare a întreprinderilor mici și mijlocii implicate
direct în crearea condițiilor necesare susținerii
incubatoarelor de afaceri, parcurilor științifice și tehnologice
și a altor infrastructuri;
l) participă la procesul de eficientizare și simplificare a
relațiilor întreprinzătorilor cu administrația locală și centrală,
prin:
— asigurarea accesului la informațiile de e-guvernare și
e-comerț disponibile prin centrele de informare, consultanță
și instruire;
— realizarea, în parteneriat cu agențiile de dezvoltare
regională, centrele EURO INFO, camerele de comerț și
industrie teritoriale și organizațiile reprezentative ale
întreprinderilor mici și mijlocii, de campanii de informare a
întreprinzătorilor asupra măsurilor și acțiunilor de dezvoltare
a mediului de afaceri;
m) facilitează accesul întreprinderilor mici și mijlocii la
serviciile și achizițiile publice, precum și la activele
aparținând regiilor autonome, societăților/companiilor
naționale și societăților comerciale cu capital majoritar de
stat, prin:
— identificarea barierelor la nivel regional;
— formularea unor soluții de simplificare prin diseminarea
informațiilor referitoare la acest domeniu;
— organizarea de seminarii de instruire și promovarea
procedurilor de achiziție publică împreună cu reprezentanții
Ministerului Finanțelor Publice;
n) participă la schimbul de date și informații de piață în
cadrul sistemului informațional creat pentru conectarea la
rețeaua internațională de servicii informaționale despre piața
agricolă AgriMISS;
o) pregătesc întreprinderile mici și mijlocii pentru
integrarea în Uniunea Europeană, prin:
— diseminarea de informații generale și specializate cu
privire la Uniunea Europeană;
— organizarea de seminarii și cursuri de pregătire cu
tematică europeană, cu privire la noul acquis din domeniile
de specialitate ale Agenției;
— realizarea unor studii tematice necesare implementării
politicilor și programelor în domeniul întreprinderilor mici și
mijlocii, cooperației și comerțului interior;
— organizarea la nivel regional a Târgului Întreprinderilor
Mici și Mijlocii;

7

MONITORUL OFICIAL AL ROMÂNIEI, PARTEA I, Nr. 579/5.VII.2005
p) constată contravențiile și aplică sancțiunile prevăzute
de art. 33 din Legea nr. 346/2004 privind stimularea
înființării și dezvoltării întreprinderilor mici și mijlocii;
q) participă la implementarea prevederilor Legii nr. 1/2005
privind organizarea și funcționarea cooperației și asigură
monitorizarea împreună cu consiliul consultativ constituit în
baza Legii nr. 1/2005.
Art. 3. — (1) OTIMMC sunt conduse fiecare de către
un director executiv, numit prin ordin al președintelui
Agenției.
(2) Directorul executiv reprezintă Agenția în raporturile
cu autoritățile administrației publice locale, cu organizațiile,
precum și în raporturile cu persoanele fizice și juridice.
Art. 4. — Directorul executiv este ordonator terțiar de
credite și are următoarele atribuții principale:
a) organizează și conduce activitatea OTIMMC;
b) îndeplinește toate atribuțiile ce îi revin conform
dispozițiilor legale în vigoare și răspunde, potrivit legii, de:
• angajarea, lichidarea, ordonanțarea și plata cheltuielilor —
numai în limita prevederilor și potrivit destinațiilor aprobate,
pentru cheltuieli strict legate de activitatea OTIMMC și cu
respectarea dispozițiilor legale;
• realizarea veniturilor;
• folosirea eficientă a sumelor primite de la bugetul de
stat;
• organizarea și ținerea la zi a contabilității și
prezentarea la termen a situațiilor financiare asupra
patrimoniului aflat în administrare și a execuției bugetare;
• organizarea sistemului de monitorizare a programului
de achiziții publice;
• organizarea, evidența și raportarea angajamentelor
bugetare și legale;
• integritatea bunurilor OTIMMC;
• organizarea activității de control financiar preventiv;
• organizarea inventarierii patrimoniului;
• angajarea unui auditor extern pentru evaluarea
activității;
c) aprobă regulamentul intern și asigură respectarea
acestuia de către personalul OTIMMC.
Art. 5. — (1) Structura organizatorică a fiecărui
OTIMMC este prevăzută în anexa nr. 2.
(2) În cazul fiecărui OTIMMC va funcționa în mod
obligatoriu un compartiment economic care va avea
principalele atribuții:

a) organizează și ține evidența financiar-contabilă a
OTIMMC;
b) întocmește și prezintă spre aprobare directorului
executiv proiectul anual al bugetului de venituri și cheltuieli;
c) înregistrează în evidența financiar-contabilă toate
operațiunile pe baza documentelor legal întocmite și
aprobate;
d) ține evidența sintetică și analitică a cheltuielilor după
natura lor;
e) ține evidența contabilă a mijloacelor fixe, obiectelor
de inventar, materialelor și a mijloacelor bănești;
f) organizează sistemul de circulație internă a
documentelor de evidență primară;
g) asigură derularea procedurilor de achiziții publice
conform prevederilor legale în vigoare, potrivit planului
anual de achiziții, precum și întocmirea, evidența, urmărirea
și raportarea contractelor;
h) organizează inventarierea patrimoniului;
i) întocmește statele de plată ale salariaților, urmărind
efectuarea reținerilor legale și virarea acestora la buget;
j) prezintă lunar Agenției solicitările privind necesarul de
credite bugetare;
k) organizează arhiva financiar-contabilă.
Art. 6. — (1) Statul de funcții și structura posturilor pe
compartimente se aprobă prin ordin al președintelui
Agenției.
(2) Încadrarea personalului, modificarea, suspendarea
sau încetarea raporturilor de muncă se fac prin ordin al
președintelui Agenției, la propunerea directorului executiv al
OTIMMC.
(3) Salarizarea personalului OTIMMC se realizează în
conformitate cu prevederile legale aplicabile personalului din
serviciile deconcentrate ale administrației publice centrale.
(4) Numărul maxim de posturi pentru fiecare OTIMMC
este de 15.
(5) Atribuțiile, sarcinile și răspunderile personalului
încadrat în OTIMMC se stabilesc prin fișa postului.
Art. 7. — (1) OTIMMC se finanțează din subvenții
acordate de la bugetul de stat și din venituri proprii.
(2) Bugetul OTIMMC se aprobă prin ordin al
președintelui Agenției.
Art. 8. — Anexele nr. 1 și 2 fac parte integrantă din
prezentul regulament.

ANEXA Nr. 1
la regulament
REGIUNILE

de activitate a oficiilor teritoriale pentru întreprinderi mici și mijlocii și cooperație
Nr.
crt.

1.

Oficiul teritorial

Constanța

Regiunea de activitate
pe județe

Brăila
Buzău
Călărași
Constanța
Galați
Ialomița
Ilfov
Prahova
Tulcea
Giurgiu

Nr.
crt.

2.

Oficiul teritorial

Craiova

Regiunea de activitate
pe județe

Argeș
Caraș-Severin
Dâmbovița
Dolj
Gorj
Hunedoara
Mehedinți
Olt
Teleorman
Vâlcea

8

MONITORUL OFICIAL AL ROMÂNIEI, PARTEA I, Nr. 579/5.VII.2005

Nr.
crt.

3.

Oficiul teritorial

Iași

Regiunea de activitate
pe județe

Nr.
crt.

Bacău
Brașov
Botoșani
Covasna
Harghita
Iași
Neamț
Suceava
Vaslui
Vrancea

4.

Oficiul teritorial

Timișoara

Regiunea de activitate
pe județe

Alba
Arad
Bistrița-Năsăud
Bihor
Cluj
Satu Mare
Sălaj
Sibiu
Timiș
Maramureș
Mureș

ANEXA Nr. 2
la regulament
STRUCTURA ORGANIZATORICĂ

a oficiilor teritoriale pentru întreprinderi mici și mijlocii și cooperație

Numărul maxim de posturi este de 15 pentru fiecare OTIMMC.
PREȘEDINTELE

Agenției Naționale
pentru Întreprinderi Mici și Mijlocii
și Cooperație

Direcția elaborare, implementare
și monitorizare programe
pentru întreprinderi mici și mijlocii
și cooperare internațională

Director
executiv

Biroul economic,
juridic și resurse
umane

Biroul politici
și programe
pentru întreprinderi mici
și mijlocii

Centre de informare,
consultanță și instruire

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 579/5.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033047]
ISSN 1453—4495

