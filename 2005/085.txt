PARTEA

Anul 173 (XVII) — Nr. 85

I

Marți, 25 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII

1.

— Decizie privind convocarea Camerei Deputaților
în sesiune ordinară ...................................................

1

DECIZII ALE CURȚII CONSTITUȚIONALE
Decizia nr. 545 din 7 decembrie 2004 referitoare la
excepția de neconstituționalitate a dispozițiilor
art. 56 lit. h) din Legea nr. 53/2003 — Codul
muncii .........................................................................

2–4

DECIZII
PARLAMENTUL ROMÂNIEI
CAMERA DEPUTAȚILOR

DECIZIE
privind convocarea Camerei Deputaților în sesiune ordinară
În temeiul art. 66 alin. (1) și (3) din Constituția României, republicată,
Camera Deputaților este convocată în prima sesiune ordinară a anului
2005 în ziua de marți, 1 februarie, ora 14,00.
PREȘEDINTELE CAMEREI DEPUTAȚILOR

ADRIAN NĂSTASE

București, 24 ianuarie 2005.
Nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 85/25.I.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 545
din 7 decembrie 2004

referitoare la excepția de neconstituționalitate a dispozițiilor art. 56 lit. h)
din Legea nr. 53/2003 — Codul muncii
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Daniela Ramona Marițiu — magistrat-asistent
Pe rol se află soluționarea excepției de neconstituționalitate a dispozițiilor art. 56 lit. h) din Legea nr. 53/2003 —
Codul muncii, excepție ridicată de instanță, din oficiu, în
Dosarul nr. 1.799/2004 al Tribunalului Mureș.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens arată
că nu oricine și oricând poate exercita o profesie, meserie
sau ocupație, pentru unele dintre acestea fiind nevoie de
anumite avize, autorizații sau atestări, fără ca prin aceasta
să se încalce dispozițiile constituționale invocate în
motivarea excepției. Persoanele care optează pentru
exercitarea unor profesii sau meserii pentru care
reglementările legale cer și existența avizului, autorizației ori
atestării se află într-o situație diferită față de celelalte
categorii de salariați cărora nu li se cer aceste documente
în momentul încadrării în funcție, ceea ce justifică, în mod
obiectiv și rezonabil, tratamentul juridic diferit. De
asemenea, nu poate fi reținută nici critica potrivit căreia
dispozițiile art. 56 lit. h) din Legea nr. 53/2003 — Codul
muncii încalcă principiul constituțional al liberului acces la
justiție. Astfel, dispozițiile art. 56 lit. h) din Codul muncii nu
opresc persoana interesată de a apela la instanțele
judecătorești, de a fi apărată și de a se prevala de toate
garanțiile procesuale.
C U R T E A,

având în vedere actele și lucrările dosarului, reține
următoarele:
Prin Încheierea din 17 august 2004, pronunțată în
Dosarul nr. 1.799/2004, Tribunalul Mureș a sesizat Curtea
Constituțională cu excepția de neconstituționalitate a
dispozițiilor art. 56 lit. h) din Legea nr. 53/2003 — Codul
muncii, excepție ridicată de instanță, din oficiu.
În motivarea excepției de neconstituționalitate
Tribunalul Mureș susține că dispoziția de lege criticată vine
în contradicție cu dispozițiile art. 1 alin. (3) și (4), art. 11,
art. 15 alin. (1), art. 16 alin. (1), art. 20, art. 21 alin. (1),
(2) și (3), art. 41 alin. (1), art. 53 și art. 124 alin. (2) din
Constituție, deoarece salariatul nu are la dispoziție o
contestație împotriva angajatorului în cazul încetării de
drept a contractului individual de muncă, o astfel de

contestație fiind inadmisibilă prin prisma prevederilor
art. 283 alin. (1) lit. a) din Codul muncii. De asemenea,
susține că dispozițiile art. 56 lit. h) din Legea nr. 53/2003 —
Codul muncii, pe de o parte, elimină egalitatea de arme și
de șanse între salariat și angajator, iar pe de altă parte,
instanța nu mai poate fi imparțială datorită efectelor
obligatorii ale actului administrativ, emis de un terț.
Totodată, introducerea de către salariat a unei acțiuni în
contencios administrativ nu ar opri producerea de drept a
efectelor dispozițiilor art. 56 lit. h) din Codul muncii,
repunerea în situația anterioară nefiind permisă decât în
cazul concedierii, nu și în ipoteza încetării de drept a
contractului. Textul de lege criticat restrânge și în mod
nejustificat, disproporționat și discriminatoriu exercitarea
dreptului la muncă și, de asemenea, creează o discriminare
între salariații cărora li se retrage avizul, autorizația sau
atestarea și ceilalți salariați, care prin promovarea unor
conflicte de drepturi pot obține de la angajator restabilirea
exercitării dreptului fundamental la muncă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că accesul la justiție
nu este îngrădit în nici un fel, angajatul putându-se adresa
instanței judecătorești, care în acest caz va verifica
încetarea de drept a contractului, respectiv intervenția
retragerii avizului, autorizației sau atestării necesare. De
asemenea, susținerea potrivit căreia dreptul la muncă este
îngrădit deoarece încetarea exercitării dreptului la muncă
operează de drept nu poate fi admisă, având în vedere că
situația prevăzută la art. 56 lit. h) din Codul muncii, ca și
celelalte cazuri de la art. 56, sunt situații obiective care
atrag încetarea de drept a contractului de muncă, fără a fi
necesară îndeplinirea unei formalități.
Avocatul Poporului apreciază că excepția de
neconstituționalitate este neîntemeiată. În ceea ce privește
critica de neconstituționalitate a art. 56 lit. h) din Codul
muncii, față de art. 16 alin. (1) din Constituție, arată că
aceasta nu este întemeiată, deoarece salariații care, pentru
exercitarea profesiei, au nevoie de obținerea prealabilă a
unui aviz, a unei autorizații sau a unei atestări se află
într-o situație diferită față de ceilalți salariați, ceea ce
justifică, în mod obiectiv și rezonabil, aplicarea unui
tratament juridic diferit, constând în modalități distincte de
încetare a raporturilor de muncă. Față de invocarea
dispozițiilor art. 21 alin. (1) din Constituție, arată că
prevederile legale criticate nu aduc atingere sub nici un
aspect accesului liber la justiție. Astfel, dispozițiile art. 56
lit. h) din Codul muncii nu opresc persoana interesată de a
apela la instanțele judecătorești, de a fi apărată și de a se
prevala de toate garanțiile procesuale. Cât privește critica
de neconstituționalitate a dispozițiilor art. 56 lit. h) din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 85/25.I.2005
Codul muncii față de prevederile art. 41 alin. (1) și (2) din
Constituție, arată că stabilirea, prin textele de lege criticate,
a unor cauze de încetare de drept a contractului individual
de muncă nu îngrădește dreptul la muncă și libertatea
alegerii profesiei sau a locului de muncă. Prin
reglementarea unor condiții speciale pentru exercitarea unor
profesii, respectiv obținerea prealabilă de avize, autorizații
sau aprobări, nu se încalcă prevederile art. 41 din
Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 56 lit. h) din Legea nr. 53/2003 — Codul muncii,
publicată în Monitorul Oficial al României, Partea I, nr. 72
din 5 februarie 2003, cu modificările și completările
ulterioare.
Textul de lege criticat are următorul conținut: îContractul
individual de muncă încetează de drept: [...] h) de la data
retragerii de către autoritățile sau organismele competente a
avizelor, autorizațiilor ori atestărilor necesare pentru
exercitarea profesiei;“.
Autorul excepției de neconstituționalitate susține că prin
dispozițiile legale criticate sunt încălcate prevederile art. 1
alin. (3) și (4), art. 11, art. 15 alin. (1), art. 16 alin. (1),
art. 20, art. 21 alin. (1), (2) și (3), art. 41 alin. (1), art. 53
și ale art. 124 alin. (2) din Constituția României, ce au
următorul conținut:
— Art. 1 alin. (3) și (4): î(3) România este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.
(4) Statul se organizează potrivit principiului separației și
echilibrului puterilor — legislativă, executivă și judecătorească —
în cadrul democrației constituționale.“;
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 15 alin. (1): îCetățenii beneficiază de drepturile și
de libertățile consacrate prin Constituție și prin alte legi și au
obligațiile prevăzute de acestea.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate

3

reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 124 alin. (2): îJustiția este unică, imparțială și
egală pentru toți.“
Examinând excepția de neconstituționalitate, Curtea
constată că dispoziția de lege criticată se referă la unul din
cazurile în care contractul individual de muncă încetează
de drept, și anume de la data retragerii de către
autoritățile sau organismele competente a avizelor,
autorizațiilor ori atestărilor care sunt necesare unei
persoane pentru exercitarea profesiei. Curtea observă că
libertatea alegerii profesiei, a meseriei sau a ocupației,
precum și a locului de muncă intră în conținutul dreptului
la muncă, Constituția dând fiecărei persoane posibilitatea
de a-și alege profesia, meseria sau ocupația și, desigur, de
a-și alege singură locul de muncă.
Curtea reține că dispozițiile constituționale referitoare la
alegerea liberă a profesiei, a meseriei sau a ocupației,
precum și a locului de muncă nu poate fi interpretată în
sensul că orice persoană, oricând poate opta pentru
exercitarea unei profesii ori a unei meserii sau pentru
alegerea oricărui loc de muncă fără a avea pregătirea și
calificarea corespunzătoare ori fără a face dovada că a
obținut avizul, autorizația sau atestatul, în cazul în care
pentru exercitarea unei profesii sau meserii se cere, pe
lângă absolvirea studiilor ori calificarea necesară, și acest
lucru. Obținerea acestor avize, autorizații sau atestări este
motivată de specificul fiecărei profesii sau meserii care
presupune o calificare corespunzătoare, precum și anumite
aptitudini pe care cel ce dorește să exercite acea meserie
sau profesie trebuie să le aibă, tocmai pentru îndeplinirea
sarcinilor de la locul de muncă ales. Retragerea avizului,
autorizației sau atestatului de către autoritatea sau
organismul competent se face numai în momentul în care
nu mai sunt îndeplinite condițiile din momentul acordării
acestora. Astfel, Curtea nu poate reține critica potrivit
căreia dispozițiile art. 56 lit. h) din Codul muncii încalcă
prevederile art. 41 alin. (1) din Constituție.
De asemenea, Curtea observă că atât emiterea avizelor,
autorizației sau atestatelor, cât și retragerea acestora se
fac de către autoritățile sau organismele competente în
anumite cazuri și condiții stabilite de lege, în mod obiectiv,
această retragere având ca efect încetarea de drept a
contractului individual de muncă ce se materializează
într-un act administrativ al angajatorului. Acest act, dacă a

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 85/25.I.2005

fost emis în mod abuziv, cu nerespectarea dispozițiilor
legale, poate fi contestat în justiție de cel interesat.
Totodată, Curtea reține că instanța judecătorească
învestită va soluționa acest litigiu cu respectarea tuturor
regulilor și garanțiilor procedurale care asigură desfășurarea
unui proces echitabil, fiind obligată să aplice în mod
imparțial, potrivit art. 124 alin. (3) din Constituție, dispozițiile
de lege care au legătură cu acest litigiu, fără a se încălca
în vreun fel principiul constituțional al liberului acces la
justiție. De asemenea, Curtea observă că, potrivit
dispozițiilor art. 52 alin. (1) din Legea fundamentală,
îpersoana vătămată într-un drept al său ori într-un interes
legitim, de o autoritate publică, printr-un act administrativ sau
prin nesoluționarea în termenul legal a unei cereri, este
îndreptățită să obțină recunoașterea dreptului pretins sau a
interesului legitim, anularea actului și repararea pagubei“.
Astfel, în cazul în care salariatul se consideră vătămat în
drepturile sau în interesele sale legitime prin actul
administrativ al autorității, care nu îi acordă sau îi retrage
avizul, autorizația sau atestarea, poate cere în justiție
recunoașterea dreptului pretins sau interesului legitim,
anularea actului și repararea pagubei suferite, în
conformitate cu prevederile art. 52 alin. (1) din Constituție.
În ceea ce privește critica de neconstituționalitate potrivit
căreia dispozițiile de lege criticate vin în contradicție cu
prevederile art. 16 alin. (1) din Constituție, Curtea constată
că nici aceasta nu este întemeiată.
Persoanele care optează pentru exercitarea unor profesii
sau meserii și pentru încadrarea în funcții pentru care
reglementările legale cer și existența avizului, autorizației
ori atestării din partea unor autorități de specialitate se află
într-o situație diferită față de celelalte categorii de salariați
cărora nu li se cer aceste documente în momentul
încadrării în funcție, ceea ce justifică, în mod obiectiv și
rezonabil, tratamentul juridic diferit. Astfel, retragerea de

către autoritatea care le-a emis a avizului, autorizației ori
atestării, în momentul în care constată că nu mai sunt
îndeplinite condițiile acordării, retragere ce determină
încetarea de drept a contractului individual de muncă
pentru încheierea căruia existența acestor documente era
o condiție obligatorie, nu reprezintă un tratament juridic
discriminator, în sensul interzis de art. 16 alin. (1) din
Constituție, ci aplicarea unui tratament juridic diferențiat în
raport cu situația diferită în care se află anumite categorii
de persoane. De asemenea, Curtea reține că în momentul
încheierii contractului individual de muncă persoanele ce
încheie acest contract sunt conștiente de existența condiției
obligatorii a obținerii avizului, autorizației sau atestatului, în
lipsa cărora nu pot fi numite în funcție, precum și de
consecințele retragerii acestor documente, care se
materializează în încetarea de drept a contractului
individual de muncă.
În ceea ce privește critica de neconstituționalitate potrivit
căreia dispozițiile de lege criticate vin în contradicție cu
prevederile art. 15 alin. (1) din Constituție, Curtea constată
că nici aceasta nu este întemeiată, nimeni neputând
pretinde inamovibilitate sau stabilitate într-o funcție, fără
îndeplinirea criteriilor și condițiilor legale.
În ceea ce privește pretinsa încălcare a dispozițiilor
art. 53 din Constituție, Curtea reține că acestea sunt
aplicabile numai în ipoteza în care există o restrângere a
exercitării drepturilor și libertăților fundamentale ale
cetățenilor, restrângere care, astfel cum s-a arătat anterior,
nu s-a constatat.
Față de invocarea dispozițiilor art. 11 și 20 din
Constituție, Curtea constată că instanța nu a indicat
dispozițiile internaționale considerate a fi încălcate de
dispozițiile art. 56 lit. h) din Legea nr. 53/2003 — Codul
muncii, astfel că nu poate fi reținută nici această critică de
neconstituționalitate.

Pentru considerentele expuse mai sus, în temeiul art. 146 lit. d) și art. 147 alin. (4) din Constituție, precum și al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 56 lit. h) din Legea nr. 53/2003 — Codul muncii,
excepție ridicată de instanță, din oficiu, în Dosarul nr. 1.799/2004 al Tribunalului Mureș.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Daniela Ramona Marițiu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 85/25.I.2005 conține 4 pagini.

Prețul de vânzare 2.500 lei

ISSN 1453—4495

PDF compression, OCR, web-optimization with CVISION's PdfCompressor

