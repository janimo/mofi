PARTEA

Anul 173 (XVII) — Nr. 767

I

Marți, 23 august 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE COLEGIULUI MEDICILOR DENTIȘTI
DIN ROMÂNIA

1.

ACTE

— Decizie privind adoptarea Codului deontologic
al medicului dentist și a Regulamentului de
organizare și funcționare al Colegiului Medicilor
Dentiști din România.................................................

ALE

COLEGIULUI

DENTIȘTI

DIN

1–16

MEDICILOR

ROMÂNIA

COLEGIUL MEDICILOR DENTIȘTI DIN ROMÂNIA

DECIZIE
privind adoptarea Codului deontologic al medicului dentist și a Regulamentului de organizare
și funcționare al Colegiului Medicilor Dentiști din România
În temeiul art. 50, 51 și 74 din Legea nr. 308/2004 privind exercitarea profesiei de medic dentist, precum și
organizarea și funcționarea Colegiului Medicilor Dentiști din România, cu modificările ulterioare,
Adunarea generală națională a Colegiului Medicilor Dentiști din România, întrunită în ședința din data de
25 iunie 2005,

h o t ă r ă ș t e:

Art. 1. — Se adoptă Codul deontologic al medicului
dentist, prevăzut în anexa nr. 1 care face parte integrantă
din prezenta decizie.
Art. 2. — Se adoptă Regulamentul de organizare și
funcționare al Colegiului Medicilor Dentiști din România,

prevăzut în anexa nr. 2 care face parte integrantă din
prezenta decizie.
Art. 3. — Codul deontologic al medicului dentist și
Regulamentul de organizare și funcționare al Colegiului
Medicilor Dentiști din România se publică în Monitorul
Oficial al României, Partea I.

Președintele Colegiului Medicilor Dentiști din România,
Mihai Augustin
București, 25 iunie 2005.
Nr. 1.

2

MONITORUL OFICIAL AL ROMÂNIEI, PARTEA I, Nr. 767/23.VIII.2005
ANEXA Nr. 1

CODUL DEONTOLOGIC
al medicului dentist
CAPITOLUL I
Dispoziții generale

CAPITOLUL II
Relația dintre medicul dentist și pacienți

Art. 1. — Prezentul cod deontologic cuprinde normele
de conduită morală și profesională obligatorii, în legătură cu
exercitarea drepturilor și îndatoririlor medicului ca
profesionist, atât în legătură cu pacienții, cât și cu
comportarea față de confrați.
Art. 2. — Prezentul cod deontologic are rolul:
a) de a promova o relație de încredere între medicul
dentist și pacient;
b) de a garanta calitatea pregătirii profesionale și a
manoperelor medicale ale medicilor dentiști;
c) de a promova un comportament profesionaldeontologic între membrii echipei medicale;
d) de a defini, preveni și sancționa eventualele abateri;
e) de a apăra reputația corpului medicilor dentiști și
libera practică a profesiei de medic dentist;
f) de a garanta secretul profesional.
Art. 3. — Prevederile prezentului cod deontologic sunt
obligatorii pentru toți membrii Colegiului Medicilor Dentiști
din România.
Art. 4. — Toți membrii Colegiului Medicilor Dentiști din
România au drepturi egale.
Art. 5. — Medicul dentist are obligația de a apăra
drepturile fundamentale ale profesiei — libertatea alegerii
manoperelor diagnostice și terapeutice, a prescripțiilor
medicale —, cât și prestigiul acesteia.
Art. 6. — Medicul dentist trebuie să-și perfecționeze
cunoștințele profesionale prin forme de educație medicală
continuă pe tot parcursul activității sale profesionale.
Art. 7. — Medicul dentist nu trebuie să accepte
exercitarea profesiei în condiții susceptibile de a
compromite calitatea actului medical și securitatea
pacientului.
Art. 8. — Un medic dentist salariat al unei instituții
medicale nu trebuie să accepte un contract care prevede
retribuirea bazată pe norme de productivitate sau alte
dispoziții, care au drept consecință afectarea calității
tratamentelor.
Art. 9. — Medicul dentist nu trebuie să efectueze
tratamente și/sau să formuleze prescripții medicale în
domenii care depășesc competența sa profesională.
Art. 10. — Medicul dentist are datoria de a-și trata
pacienții după normele profesionale medico-dentare
recunoscute de Colegiul Medicilor Dentiști din România și
incluse în ghidurile de practică medicală.
Art. 11. — Medicul dentist care din diverse motive nu
mai profesează sau părăsește țara este obligat să anunțe,
după caz, colegiul medicilor dentiști județean, respectiv al
municipiului București, care, la rândul său, va informa
Colegiul Medicilor Dentiști din România.
Art. 12. — Pentru orice manoperă de diagnostic și
tratament se va cere consimțământul pacientului. Dacă
aceasta comportă un risc crescut, se va cere
consimțământul în scris pe documentul de evidență
primară.

Art. 13. — Medicul dentist nu va aplica decât metodele
de diagnostic și tratament pentru care are competență. În
caz contrar, va colabora cu un coleg care are competența
necesară sau va dirija pacientul către un alt specialist.
Art. 14. — Medicul dentist trebuie să asculte, să
examineze și să trateze fără discriminare toate persoanele.
Art. 15. — Medicul dentist trebuie să aibă întotdeauna o
atitudine corectă și atentă față de pacient.
Art. 16. — (1) Cu excepția unor cazuri de urgență,
medicul dentist are dreptul de a refuza un pacient din
motive profesionale sau personale.
(2) Se consideră urgență medico-dentară dacă pacientul
are nevoie de îngrijiri medicale imediate pentru controlul
durerii, infecției sau sângerării.
Art. 17. — Medicul dentist nu poate, fără un motiv
legitim, să întrerupă un tratament în curs fără a lua
măsurile necesare asigurării continuității tratamentului de
către un coleg având competențele necesare.
Art. 18. — Medicul dentist trebuie să discute pe larg cu
pacientul planul de tratament și costul acestuia.
Art. 19. — (1) Onorariile trebuie fixate cu tact și
măsură. Este indicat ca medicul dentist să prezinte
pacientului în prealabil costurile estimative.
(2) Este interzisă reducerea onorariilor în scopul atragerii
clientelei.
(3) Medicul dentist poate acorda și îngrijiri medicale
gratuite.
Art. 20. — În situația în care se impune o consultare
interdisciplinară între medicul dentist curant și alt medic
sunt admisibile tarife distincte.
Art. 21. — (1) În situația în care îi este imposibil de a
obține în timp util consimțământul pacientului ori al
reprezentantului legal al acestuia, medicul dentist trebuie să
acorde îngrijirile medico-dentare de urgență.
(2) Când pacientul nu își poate exprima voința, dar este
necesară o intervenție medicală de urgență, personalul
medical are dreptul să deducă acordul pacientului dintr-o
exprimare anterioară a voinței acestuia.
(3) Consimțământul pacientului este obligatoriu în cazul
participării sale în învățământul medical clinic și la
cercetarea științifică.
(4) Nu pot fi folosite pentru cercetare științifică
persoanele care nu sunt capabile să își exprime voința, cu
excepția obținerii consimțământului de la reprezentantul
legal și dacă cercetarea este făcută și în interesul
pacientului.
Art. 22. — (1) În cazul în care furnizorii de servicii
medicale consideră că intervenția este în interesul
pacientului, iar reprezentantul legal refuză să își dea
consimțământul, decizia este declinată unei comisii de
arbitraj de specialitate.
(2) Comisia de arbitraj este constituită din 3 medici
pentru pacienții internați în spitale și din 2 medici pentru
pacienții din ambulator.
Art. 23. — (1) Medicul dentist și persoanele care îl
asistă vor respecta cu strictețe secretul profesional. Dacă
va utiliza fotografiile medicale în publicațiile științifice,

MONITORUL OFICIAL AL ROMÂNIEI, PARTEA I, Nr. 767/23.VIII.2005
medicul dentist va avea grijă ca identificarea pacientului să
nu fie posibilă.
(2) Secretul profesional, instituit în interesul pacientului,
este impus tuturor medicilor, în condițiile legii.
(3) Secretul reprezintă tot ceea ce medicului i se aduce
la cunoștință prin exercitarea profesiunii, și anume nu
numai ceea ce i s-a spus, ci și ceea ce a văzut, auzit sau
a înțeles.
(4) Medicul dentist trebuie să vegheze ca persoanele
care îl asistă în exercițiul profesiei să fie instruite și să se
conformeze în ceea ce privește secretul profesional. De
asemenea, trebuie să aibă grijă ca nici o persoană din
anturajul său să nu aducă prejudicii secretului profesional
sau asociat corespondenței medicale.
Art. 24. — Mass-media are dreptul să intre în cabinetul
de medicină dentară doar cu acceptul medicului
coordonator, al medicului curant și al pacientului.
Art. 25. — Medicul dentist este obligat să respecte
dreptul pacientului de a-și alege liber medicul dentist.
Art. 26. — Medicul dentist are datoria de a-și asuma
responsabilitatea tratamentelor efectuate. El nu trebuie să
garanteze direct sau indirect reușita tratamentelor.
Art. 27. — (1) Medicul dentist nu poate participa la
cercetări biomedicale asupra persoanelor decât în condițiile
legii. El trebuie să se asigure de pertinența cercetărilor
respective și de obiectivitatea concluziilor studiului.
(2) Medicul dentist care participă la cercetări
biomedicale trebuie să vegheze ca studiul să nu lezeze
încrederea pacientului și nici continuitatea tratamentului.
Art. 28. — (1) Medicul dentist trebuie să întocmească
pentru fiecare pacient un document de evidență primară —
fișă, registru de consultații, document în format electronic —
cu antecedentele medicale și dentare, constatările clinice,
diagnosticul și tratamentul.
(2) Acesta trebuie păstrat în arhivă timp de 5 ani. O
copie a acestui document de evidență primară poate fi
înmânată la cerere pacientului, reprezentanților legali sau
instanțelor de judecată.
Art. 29. — Medicul dentist trebuie să informeze periodic
pacientul asupra derulării tratamentului.
Art. 30. — (1) Medicul dentist trebuie să se abțină să
expună pacientul unui risc nejustificat în investigațiile,
intervențiile sau actele terapeutice pe care le prescrie.
(2) Nici o intervenție mutilantă nu poate fi practicată
fără un motiv medical foarte serios, fără a informa și a
cere consimțământul pacientului. Excepție fac cazurile de
urgență sau când medicul este în imposibilitate de a lua
consimțământul pacientului ori al reprezentantului său legal.
Art. 31. — Un prognostic neplăcut, fatal, trebuie
comunicat cu prudență. Familia sau aparținătorii trebuie să
cunoască realitatea.
Art. 32. — Un medic dentist trimis să examineze sau
să trateze o persoană privată de libertate nu va influența
în nici un mod, direct ori indirect, nici măcar prin propria
sa prezență, integritatea fizică sau mentală a acelei
persoane ori demnitatea acesteia. Dacă medicul dentist
constată că acelei persoane i s-au aplicat rele tratamente,
acesta trebuie să informeze autoritățile judiciare, sub
rezerva acordului celui interesat.

3

CAPITOLUL III
Relațiile dintre medici
Art. 33. — (1) În relațiile intercolegiale medicul dentist
trebuie să-și trateze confrații așa cum ar dori el însuși să
fie tratat de ceilalți.
(2) Medicii dentiști trebuie să întrețină între ei relații
cordiale. Ei au datoria de a lua apărarea unui coleg acuzat
pe nedrept.
Art. 34. — În cazul unor divergențe profesionale cu un
coleg, medicul dentist va face eforturi pentru reconciliere.
Dacă divergențele nu se rezolvă, se face apel la
organizația profesională în vederea medierii divergențelor.
Art. 35. — (1) Medicul dentist nu are dreptul să se
pronunțe cu privire la tratamentele altui coleg.
(2) Dacă sănătatea pacientului este pusă în pericol,
este obligația medicului dentist să avertizeze pacientul.
Art. 36. — Deturnarea pacienților sau tentativa este
interzisă.
Art. 37. — (1) Când mai mulți medici dentiști
colaborează la examinarea sau tratamentul unui pacient,
aceștia trebuie să se informeze reciproc.
(2) Fiecare medic dentist își asumă responsabilitatea
manoperelor medicale efectuate.
Art. 38. — Medicul dentist trebuie să-și încurajeze
colegii mai tineri, susținându-i în special la debutul lor în
activitatea profesională.
Art. 39. — Medicii dentiști, în cursul raporturilor lor
profesionale cu colegi de alte specialități, trebuie să
respecte independența profesională a acestora.
CAPITOLUL IV
Reclama și publicitatea
Art. 40. — (1) Reputația medicului dentist trebuie să se
sprijine doar pe competență și demnitate, fără contribuția
reclamei de orice fel.
(2) Profesia de medic dentist nu trebuie practicată ca o
activitate comercială.
Art. 41. — (1) Într-un anuar sau alte publicații sunt
autorizate să apară numai următoarele indicații;
a) numele, prenumele, adresa, numărul de telefon, de
fax, programul de consultații;
b) specialitatea/competența, gradul profesional.
(2) Orice alte date și informații publicate sunt
considerate publicitate și sunt interzise.
Art. 42. — (1) Firma cabinetului de la intrarea în imobil
sau în cabinet este obligatorie și conține următoarele
elemente:
a) numele, prenumele, societatea;
b) gradul profesional, specialitatea/competența;
c) programul de consultații, numărul de telefon.
(2) Pot fi menționate, de asemenea, originea diplomei și
asociațiile profesionale din care face parte titularul
cabinetului medical.
(3) Dimensiunile firmei și aspectul vor fi unice pe țară.
Art. 43. — (1) Sunt interzise editarea și distribuirea de
broșuri publicitare în legătură cu activitatea profesională.
(2) Sunt interzise reclama comercială, publicitatea
personală, inclusiv în interesul unor terți.
Art. 44. — Orice consultație efectuată în afara
cabinetului de medicină dentară legal autorizat este
interzisă.
Art. 45. — Medicul dentist trebuie să participe la
educația sanitară a populației, susținând punerea în
aplicare a programelor profilactice de sănătate. Medicul

4

MONITORUL OFICIAL AL ROMÂNIEI, PARTEA I, Nr. 767/23.VIII.2005

dentist care participă la astfel de acțiuni va evita orice
activitate de reclamă personală în scopul atragerii
pacienților.
Art. 46. — (1) Este interzisă perceperea unei sume de
bani de la un alt medic în vederea obținerii de pacienți.
(2) Orice acord neprincipial cu alți medici, farmaciști,
personal auxiliar în scopul creșterii numărului de pacienți
este interzis.
Art. 47. — Medicul dentist care participă la acțiuni de
informare a publicului cu caracter educativ sanitar nu va
utiliza decât date confirmate științific. El va evita cu
această ocazie orice atitudine publicitară, fie în scop
personal, fie în favoarea instituției în cadrul căreia își
desfășoară activitatea.
Art. 48. — Atunci când un medic dentist participă la
acțiuni de informare a publicului și de educație sanitară, va
face uz numai de date medicale confirmate, cu prudență
în ceea ce privește repercusiunile afirmațiilor sale asupra
publicului. El trebuie să se abțină de la orice atitudine
publicitară, atât personală, cât și în favoarea unor instituții
unde își desfășoară activitatea sau în favoarea unei cauze
care nu este de interes general.
Art. 49. — Medicul dentist nu trebuie să prezinte în
mediile medicale și mai ales nemedicale procedee
diagnostice sau terapeutice noi insuficient testate, fără
comunicarea rezervelor pe care acesta le are față de noul
procedeu.
Art. 50. — Medicului dentist care îndeplinește o funcție
administrativă îi este interzis să uzeze de aceasta pentru
a-și spori numărul de pacienți.
Art. 51. — La eliberarea de documente medicale, orice
act va oglindi realitatea obiectivă, fiind interzisă eliberarea
de certificate de complezență, care ar duce la obținerea

ilegală de către pacient a unor avantaje materiale sau
sociale.
Art. 52. — Colaborarea cu presa scrisă și audiovizuală
trebuie făcută doar în scopul informării publicului în
legătură cu problemele medicinii dentare. Prioritate se
acordă subiectelor de interes public și nu persoanei
medicului dentist.
CAPITOLUL V
Dispoziții tranzitorii și finale
Art. 53. — Toți medicii dentiști au obligația de a
informa consiliul colegiului
județean, respectiv al
municipiului București, despre modificările survenite în
situația lor profesională. Consiliul colegiului județean,
respectiv al municipiului București, va informa Consiliul
național al Colegiului Medicilor Dentiști din România cu
privire la aceste modificări.
Art. 54. — Deciziile luate de consiliile colegiilor
județene, respectiv al municipiului București, cu privire la
încălcarea prevederilor prezentului cod deontologic pot fi
modificate sau anulate de Consiliul național al Colegiului
Medicilor Dentiști din România fie din oficiu, fie la cererea
celor interesați.
Art. 55. — Consiliile colegiilor județene, respectiv al
municipiului București, vor aduce la cunoștință tuturor
membrilor prezentul cod deontologic.
Art. 56. — Completarea sau modificarea prezentului cod
deontologic se va face de către Adunarea generală
națională la propunerea Consiliului național al Colegiului
Medicilor Dentiști din România.
Art. 57. — Prezentul cod deontologic va intra în vigoare
în termen de 30 de zile de la data publicării în Monitorul
Oficial al României, Partea I.

ANEXA Nr. 2

REGULAMENT
de organizare și funcționare al Colegiului Medicilor Dentiști din România
CAPITOLUL I
Principii generale
Art. 1. — (1) Colegiul Medicilor Dentiști din România se
constituie în baza Legii nr. 308/2004 privind exercitarea
profesiei de medic dentist, precum și înființarea,
organizarea și funcționarea Colegiului Medicilor Dentiști din
România, cu modificările ulterioare, ca persoană juridică de
drept public, având ca principal obiect de activitate
apărarea, controlul și supravegherea exercitării profesiunii
de medic dentist, aplicarea legilor și regulamentelor care
organizează și reglementează exercițiul profesiei.
(2) Colegiul Medicilor Dentiști din România este
autonom în raport cu orice autoritate publică sau persoană
juridică de drept privat și își exercită atribuțiile fără
posibilitatea vreunei imixtiuni.
Art. 2. — (1) Sediul central al Colegiului Medicilor
Dentiști din România este în municipiul București.
(2) Emblema cu sigla Colegiului Medicilor Dentiști din
România este prevăzută în anexa la prezentul statut.
Art. 3. — Ca autoritate publică în domeniu, Colegiul
Medicilor Dentiști din România participă la elaborarea
programelor de sănătate și a actelor normative care
reglementează domeniul medicinei dentare și realizează

atribuțiile conferite de Legea nr. 308/2004 sau de alte legi
speciale.
Art. 4. — Ca organizație profesională, Colegiul Medicilor
Dentiști din România apără demnitatea și promovează
drepturile și interesele membrilor săi în toate sferele de
activitate, apără onoarea, libertatea și independența
profesională a medicului dentist în exercitarea profesiei,
asigură respectarea de către medicii dentiști a obligațiilor
ce le revin față de pacient și de sănătatea publică.
Art. 5. — Colegiul Medicilor Dentiști din România
reprezintă interesele profesiei de medic dentist și
acționează prin toate mijloacele conferite de lege pentru
dezvoltarea acesteia și pentru ridicarea prestigiului ei în
cadrul vieții sociale.
Art. 6. — (1) Colegiul Medicilor Dentiști din România,
prin organismele sale, este reprezentant al corpului
medicilor dentiști din România în relațiile cu autoritățile și
instituțiile statului.
(2) La nivel teritorial, atribuțiile corpului profesional sunt
exercitate de consiliile colegiilor județene, respectiv al
municipiului București, în conformitate cu art. 32 din Legea
nr. 308/2004, cu modificările ulterioare.
Art. 7. — Colegiul Medicilor Dentiști din România își
exercită atribuțiile de autoritate publică și profesională,

MONITORUL OFICIAL AL ROMÂNIEI, PARTEA I, Nr. 767/23.VIII.2005
conferite de lege și de prezentul regulament, în 7 domenii
principale de activitate:
a) profesional-științific, învățământ și educație medicală
continuă;
b) studii și strategii de dezvoltare;
c) jurisdicție, litigii și deontologie medicală;
d) probleme economico-sociale, legislație și asigurări de
sănătate;
e) acreditări, avizări;
f) secretariat, financiar-contabil și administrativ;
g) imagine, relații interne și internaționale.
Art. 8. — (1) Colegiul Medicilor Dentiști din România
este organizat și funcționează pe criterii teritoriale la nivel
național și județean, respectiv al municipiului București.
(2) Între Colegiul Medicilor Dentiști din România și
colegiile județene, respectiv al municipiului București,
există raporturi de autonomie organizatorică, financiară și
patrimonială, cu respectarea principiului subsidiarității.
(3) Aplicarea principiului subsidiarității implică din punct
de vedere funcțional atribuirea competențelor și
responsabilităților cu prioritate structurilor județene, iar în
cazuri excepționale și numai atunci când anumite atribuții
nu pot fi exercitate într-o manieră optimă decât la nivel
central, repartizarea competențelor se va face de către
Consiliul Național al Colegiului Medicilor Dentiști din
România în favoarea structurilor naționale.
(4) Principiul de mai sus nu se aplică competențelor
stabilite expres prin lege.
Art. 9. — Alegerea organelor reprezentative și de
conducere ale Colegiului Medicilor Dentiști din România se
va face direct, de jos în sus, cu respectarea principiilor
democratice și a egalității tuturor membrilor, indiferent de
specialitate sau de grad profesional.
CAPITOLUL II
Membrii Colegiului Medicilor Dentiști din România
SECȚIUNEA 1
Membrii Colegiului Medicilor Dentiști din România

Art. 10. — Sunt membri ai Colegiului Medicilor Dentiști
din România toți medicii, cetățeni români, domiciliați în
România, autorizați să practice profesia de medic dentist,
precum și, la cerere, medicii dentiști pensionari care nu
mai desfășoară activitate medicală.
Art. 11. — (1) În vederea exercitării profesiei de medic
dentist, medicii dentiști cetățeni români și medicii dentiști
cetățeni ai unui stat membru al Uniunii Europene, ai unui
stat aparținând Spațiului Economic European sau ai
Confederației Elvețiene, stabiliți în România, au obligația să
se înscrie în Colegiul Medicilor Dentiști din România.
(2) Calitatea de membru este dovedită prin certificatul
de membru al Colegiului Medicilor Dentiști din România,
care se eliberează la înscrierea în corpul profesional.
(3) Înscrierea în Colegiul Medicilor Dentiști din România
și eliberarea certificatului de membru se pot face numai
pentru medicii care îndeplinesc condițiile prevăzute de lege.
(4) Depunerea jurământului se va menționa în
certificatul de membru al Colegiului Medicilor Dentiști din
România.
(5) Devin la cerere membri ai Colegiului Medicilor
Dentiști din România și medicii dentiști cetățeni ai unui stat
membru al Uniunii Europene, ai unui stat aparținând
Spațiului Economic European sau ai Confederației
Elvețiene, stabiliți în unul dintre aceste state și care

5

prestează temporar servicii medico-dentare în România, cu
respectarea prevederilor alin. (3).
(6) Persoanele prevăzute la alin. (5) vor fi înregistrate
temporar ca membri ai Colegiului Medicilor Dentiști din
România și vor primi un certificat de membru pe o durată
determinată, potrivit deciziei Consiliului național al Colegiului
Medicilor Dentiști din România. Certificatul va avea un
model unic pe țară și va fi emis și semnat de președintele
colegiului județean sau al municipiului București.
(7) Membrii Colegiului Medicilor Dentiști din România
sunt înscriși în Registrul unic al medicilor dentiști, care se
întocmește la nivel național și la nivel teritorial. Registrul
unic al medicilor dentiști este public.
(8) La data intrării în vigoare a Legii nr. 308/2004, au
de drept calitatea de membru al Colegiului Medicilor
Dentiști din România toți medicii dentiști înscriși până la
această dată în Colegiul Medicilor din România și care au
datele de înregistrare valabile și corecte. Aceștia vor primi
automat certificatul de membru al Colegiului Medicilor
Dentiști din România, în format unic pe țară, din partea
colegiilor județene, respectiv al municipiului București.
Certificatul se emite de colegiul județean, respectiv al
municipiului București, și se semnează de președintele
acestuia.
Art. 12. — (1) La cerere, membrii Colegiului Medicilor
Dentiști din România care din motive obiective întrerup pe
o durată de până la 5 ani exercitarea profesiei de medic
dentist pot solicita suspendarea calității de membru pe
acea durată.
(2) Pe durata suspendării la cerere a calității de
membru al Colegiului Medicilor Dentiști din România se
suspendă obligațiile și drepturile ce decurg din prezentul
regulament.
(3) Întreruperea exercitării profesiei de medic dentist pe
o durată mai mare de 5 ani atrage, de drept, pierderea
calității de membru al Colegiului Medicilor Dentiști din
România.
(4) Medicii dentiști care și-au întrerupt activitatea mai
mult de 5 ani sunt obligați să urmeze un curs de pregătire
de 6 luni într-un centru județean, în cabinetul unui medic
dentist primar, finalizat cu o testare. Testarea se realizează
de către o comisie stabilită și aprobată de Comisia
profesională din cadrul Consiliului național al Colegiului
Medicilor Dentiști din România.
Art. 13. — (1) Medicii dentiști cetățeni români și medicii
dentiști cetățeni ai unui stat membru al Uniunii Europene,
ai unui stat aparținând Spațiului Economic European sau ai
Confederației Elvețiene, stabiliți în România, care doresc să
exercite profesia în România se înscriu ca membri ai
Colegiului Medicilor Dentiști din România la colegiul
județean, respectiv al municipiului București, în a cărui rază
se află localitatea de domiciliu sau unitatea la care
urmează să își desfășoare activitatea.
(2) Medicii dentiști cetățeni ai unui stat membru al
Uniunii Europene, ai unui stat aparținând Spațiului
Economic European sau ai Confederației Elvețiene, pentru
a putea fi înscriși în Colegiul Medicilor Dentiști din
România, vor susține o testare, organizată de colegiul
județean, respectiv al municipiului București, cu privire la
cunoașterea limbii române și a legislației medicale în
domeniu, precum și un examen profesional organizat de
Comisia profesională din cadrul Consiliului național al
Colegiului Medicilor Dentiști din România.
(3) Înscrierea se va face în baza documentelor
prevăzute de legislația în vigoare.

6

MONITORUL OFICIAL AL ROMÂNIEI, PARTEA I, Nr. 767/23.VIII.2005
SECȚIUNEA a 2-a

Drepturile și obligațiile membrilor Colegiului Medicilor Dentiști
din România

Art. 14. — Membrii Colegiului Medicilor Dentiști din
România au următoarele drepturi:
a) dreptul să aleagă și să fie aleși în organele de
conducere de la nivelul structurilor teritoriale sau naționale
ale Colegiului Medicilor Dentiști din România;
b) dreptul să se adreseze organelor abilitate ale
Colegiului Medicilor Dentiști din România și să primească
informațiile solicitate;
c) dreptul să participe la orice acțiune a Colegiului
Medicilor Dentiști din România și să fie informați în timp
util despre aceasta;
d) dreptul să folosească, împreună cu membrii lor de
familie, toate dotările sociale, profesionale, culturale și
sportive ale Colegiului Medicilor Dentiști din România și ale
colegiilor județene, respectiv al municipiului București;
e) dreptul să poarte însemnele Colegiului Medicilor
Dentiști din România;
f) dreptul de a contesta sancțiunile primite;
g) dreptul de a solicita ajutoare materiale pentru situații
deosebite atât personal, cât și prin membrii lor de familie;
h) dreptul de a-și exprima în mod liber opiniile în toate
structurile Colegiului Medicilor Dentiști din România;
i) dreptul de a participa în mod personal la toate
deciziile care se iau referitoare la activitatea proprie.
Art. 15. — Obligațiile membrilor Colegiului Medicilor
Dentiști din România sunt următoarele:
a) să cunoască normele de deontologie profesională și
pe cele care reglementează organizarea și funcționarea
corpului profesional;
b) să respecte dispozițiile prezentului regulament, ale
Codului deontologic al medicului dentist, hotărârile
organelor de conducere ale Colegiului Medicilor Dentiști din
România;
c) să rezolve sarcinile ce le-au fost încredințate de
organele de conducere, în calitatea lor de membri sau de
reprezentanți ai corpului profesional;
d) să participe la manifestările inițiate de organele de
conducere, la activitățile profesionale sau de pregătire
profesională inițiate ori organizate de către organele de
conducere naționale sau locale;
e) să participe la ședințele ori adunările la care au fost
convocați în scris cu semnătură de luare la cunoștință;
f) să execute cu bună-credință sarcinile care decurg din
hotărârile organelor de conducere ale Colegiului Medicilor
Dentiști din România;
g) să se abțină de la deliberările organelor de
conducere în care sunt aleși, în cazul în care, în
îndeplinirea unor atribuții ale acestor organe, au un interes
propriu;
h) să păstreze secretul profesional;
i) să păstreze în cadrul profesiei confidențialitatea
asupra dezbaterilor, opiniilor și voturilor exprimate în
organele de conducere;
j) să respecte normele, principiile și îndatoririle
deontologiei medicinei dentare;
k) să aibă un comportament demn în exercitarea
profesiei ori a calității de membru al Colegiului Medicilor
Dentiști din România;
l) să achite în termenul stabilit cotizația datorată în
calitate de membru al Colegiului Medicilor Dentiști din
România;

m) să rezolve litigiile cu alți membri, în primul rând, prin
mediere de către comisiile organizate în acest scop în
cadrul Colegiului Medicilor Dentiști din România;
n) să execute cu bună-credință atribuțiile ce le revin în
calitate de reprezentant sau membru în organele de
conducere ale Colegiului Medicilor Dentiști din România și
în colegiile județene, respectiv al municipiului București.
Art. 16. — Obligațiile membrilor Colegiului Medicilor
Dentiști din România ce decurg din calitatea lor specială
de medici dentiști sunt:
a) să respecte și să aplice în orice împrejurare normele
de deontologie ale profesiei de medic dentist;
b) să nu aducă prejudicii reputației profesiei sau a altor
membri, respectând statutul de corp profesional al
Colegiului Medicilor Dentiști din România;
c) să acorde cu promptitudine îngrijirile medico-dentare
de urgență, ca o îndatorire fundamentală profesională și
civică;
d) să acționeze pe toată durata exercitării profesiei în
vederea creșterii gradului de pregătire profesională;
e) să aplice parafa cuprinzând numele, prenumele,
gradul, specialitatea și codul pe toate actele medicale pe
care le semnează;
f) să respecte drepturile pacienților.
Art. 17. — (1) În vederea creșterii gradului de pregătire
profesională și asigurării unui nivel ridicat al cunoștințelor
medico-dentare, medicii dentiști sunt obligați să efectueze
diverse forme de educație medico-dentară continuă și
informare în domeniul medicinei dentare, pentru cumularea
numărului de credite de educație medicală continuă stabilit
în acest sens de către Consiliul național al Colegiului
Medicilor Dentiști din România.
(2) Medicilor dentiști care nu realizează pe parcursul a
5 ani numărul minim de credite de educație medicodentară continuă stabilit de Consiliul național al Colegiului
Medicilor Dentiști din România li se suspendă dreptul de
liberă practică până la realizarea numărului de credite
respectiv.
Art. 18. — Încălcarea obligațiilor de mai sus constituie
abatere de la disciplina și deontologia profesională și a
celei de corp profesional.
CAPITOLUL III
Organizarea și funcționarea Colegiului Medicilor Dentiști
din România
SECȚIUNEA 1
Dispoziții generale

Art. 19. — Colegiul Medicilor Dentiști din România este
reprezentat la nivelul colegiilor județene, respectiv al
municipiului București, de către organismele de conducere
județene, respectiv al municipiului București.
Art. 20. — (1) Colegiul Medicilor Dentiști din România
se înființează, se organizează și funcționează pe criterii
teritoriale, la nivel național și județean, respectiv la nivelul
municipiului București.
(2) Între Colegiul Medicilor Dentiști din România și
colegiile județene, respectiv al municipiului București, există
raporturi de autonomie funcțională, organizatorică și
financiară.
(3) Un medic dentist poate fi membru într-un singur
colegiu județean, respectiv al municipiului București.
Art. 21. — Raporturile dintre organele de conducere
centrale și cele județene, respectiv de la nivelul

MONITORUL OFICIAL AL ROMÂNIEI, PARTEA I, Nr. 767/23.VIII.2005
municipiului București, vor avea la bază raporturi de
coordonare funcțională și organizatorică conform legii.
SECȚIUNEA a 2-a
Organele de conducere

Art. 22. — Organele de conducere, la nivel național, ale
Colegiului Medicilor Dentiști din România sunt:
a) Adunarea generală națională;
b) Consiliul național;
c) Biroul executiv.
Adunarea generală națională
Art. 23. — Adunarea generală națională este alcătuită
din reprezentanți aleși de adunarea generală din fiecare
județ și din municipiul București, prin vot direct și secret.
(1) Norma de reprezentare în Adunarea generală
națională este de:
a) 2 reprezentanți pentru colegiile județene, respectiv al
municipiului București, care au sub 50 de membri înscriși;
b) 4 reprezentanți pentru colegiile județene, respectiv al
municipiului București, care au sub 120 de membri înscriși;
c) 6 reprezentanți pentru colegiile județene, respectiv al
municipiului București, care au sub 200 de membri înscriși;
d) 8 reprezentanți pentru colegiile județene, respectiv al
municipiului București, care au sub 300 de membri înscriși;
e) 10 reprezentanți pentru colegiile județene, respectiv
al municipiului București, cu peste 300 de membri înscriși;
f) un reprezentant la 100 de membri înscriși pentru
Colegiul Medicilor Dentiști al Municipiului București.
(2) Adunarea generală națională se întrunește anual.
Art. 24. — (1) Adunarea generală națională adoptă
Codul deontologic al medicului dentist și Regulamentul de
organizare și funcționare al Colegiului Medicilor Dentiști din
România, în prezența a cel puțin două treimi din numărul
reprezentanților aleși.
(2) Toate deciziile Adunării generale naționale se adoptă
cu majoritate simplă, în prezența a cel puțin două treimi
din numărul reprezentanților aleși. Dacă la prima ședință
cvorumul nu este întrunit, se va convoca o a doua ședință
la un interval de cel puțin două săptămâni, când deciziile
se pot lua indiferent de numărul de participanți.
Art. 25. — Adunarea generală națională are următoarele
atribuții:
a) adoptă Codul deontologic al medicului dentist și
Regulamentul de organizare și funcționare al Colegiului
Medicilor Dentiști din România, precum și modificările lor
ulterioare;
b) alege membrii Biroului executiv pentru mandatul
respectiv;
c) dezbate și votează raportul anual de activitate
prezentat de Biroul executiv și de comisiile de lucru ale
Consiliului național privind activitatea desfășurată între
sesiunile Adunării generale naționale;
d) revocă din funcție membrii aleși în cazul în care, în
urma prezentării rapoartelor, nu se obține, prin votul
delegaților prezenți, majoritatea simplă pozitivă;
e) alege comisia centrală de cenzori;
f) aprobă bugetul de venituri și cheltuieli anual central
al Colegiului Medicilor Dentiști din România;
g) dezbate și votează raportul comisiei centrale de
cenzori;
h) stabilește valoarea cotizației anuale și raportul dintre
cotizația centrală și teritorială;
i) stabilește obiectivele generale ale Colegiului Medicilor
Dentiști din România pe termen scurt, mediu și lung.

7

Art. 26. — Lucrările Adunării generale naționale sunt
conduse de membrii Biroului executiv, cu excepția Adunării
generale naționale de alegeri, care va fi condusă în
conformitate cu dispozițiile Regulamentului electoral realizat
și votat de Consiliul național.
Art. 27. — (1) Adunarea generală națională poate fi
convocată de către:
a) președintele Colegiului Medicilor Dentiști din
România;
b) 3 dintre membrii Biroului executiv;
c) o treime dintre membrii Consiliului național;
(2) Poate fi convocată în același mod, în situații
excepționale, Adunarea generală națională extraordinară.
Art. 28. — (1) Adunarea generală națională se
întrunește anual în trimestrul întâi al anului în curs, în zile
de sâmbătă.
(2) Lucrările și deciziile Adunării generale naționale vor
fi consemnate într-un proces-verbal ce va fi realizat și
distribuit tuturor participanților în termen de o lună de la
data desfășurării lucrărilor.
(3) Convocarea membrilor Adunării generale naționale
se va face în scris, cu scrisoare recomandată, cu 30 de
zile înaintea datei organizării ședinței.
Consiliul național
Art. 29. — (1) Între sesiunile Adunării generale
naționale, Colegiul Medicilor Dentiști din România este
condus de Consiliul național.
(2) Consiliul național este alcătuit din: membrii Biroului
executiv, un reprezentant al fiecărui colegiu județean,
3 reprezentanți ai colegiului municipiului București și câte
un reprezentant al medicilor dentiști din fiecare minister și
instituție centrală de rețea sanitară proprie.
(3) Consiliul național se întrunește legal în prezența a
cel puțin două treimi din numărul reprezentanților stabiliți la
alin. (2).
Art. 30. — (1) Reprezentanții în Consiliul național
primesc, cu aprobarea consiliilor județene sau a
municipiului București, o indemnizație de ședință, suportată
din fondurile locale.
(2) Membrii Biroului executiv primesc indemnizația din
fondurile centrale.
(3) Cheltuielile cu deplasarea, cazarea și diurna
reprezentanților în Consiliul național vor fi suportate de
către colegiile județene ai căror reprezentanți sunt.
Art. 31. — (1) Consiliul național se întrunește în ședințe
ordinare o dată la două luni, cu excepția lunilor iulie și
august, sau în ședințe extraordinare, ori de câte ori este
nevoie.
(2) Ședințele ordinare sunt convocate de președintele
Biroului executiv sau de 3 dintre membrii Biroului executiv.
Toate ședințele au loc în zilele de sâmbătă.
(3) Lucrările și deciziile Consiliului național vor fi
consemnate într-un proces-verbal ce va fi distribuit tuturor
participanților în termen de o lună de la data desfășurării
lucrărilor.
Art. 32. — Convocarea membrilor Consiliului național se
va face, după caz, prin:
a) scrisoare recomandată cu confirmare de primire;
b) fax la sediul colegiului județean, respectiv al
municipiului București, al cărui membru este respectivul
reprezentant.
Art. 33. — (1) Convocarea în una dintre modalitățile
prevăzute la art. 32 se va face cu cel puțin 14 zile
înaintea datei întrunirii Consiliului național și va fi însoțită
de ordinea de zi și de toate materialele, proiectele de

8

MONITORUL OFICIAL AL ROMÂNIEI, PARTEA I, Nr. 767/23.VIII.2005

decizii, actele normative etc., ce urmează a fi analizate,
dezbătute și votate.
(2) Materialele ce vor urma a fi supuse dezbaterilor pot
fi trimise și prin intermediul faxului sau al poștei
electronice.
Art. 34. — (1) Ședințele extraordinare ale Consiliului
național pot fi convocate de către:
a) președintele Biroului executiv;
b) 3 dintre membrii Biroului executiv;
c) oricare alt membru al Consiliului național, la cererea
a cel puțin unei treimi dintre membrii Consiliului național.
(2) Procedura de convocare a ședințelor extraordinare
este cea prevăzută de art. 32 și 33.
Art. 35. — Consiliul național lucrează în prezența a
două treimi din numărul membrilor cu drept de vot și
decide cu o majoritate simplă din numărul reprezentanților
prezenți.
Art. 36. — (1) Deciziile Consiliului național sunt
obligatorii pentru colegiile județene, respectiv al municipiului
București, și pentru toți medicii dentiști care practică
medicina dentară în România.
(2) Nerespectarea deciziilor Consiliului național care
reglementează organizarea și funcționarea Colegiului
Medicilor Dentiști din România constituie abatere de la
disciplina de corp profesional și se sancționează conform
dispozițiilor prezentului regulament.
Art. 37. — Consiliul național are următoarele atribuții:
a) elaborează Codul deonotologic al medicului dentist,
precum și Regulamentul de organizare și funcționare al
Colegiului Medicilor Dentiști din România, în termen de
6 luni de la constituirea Consiliului național al Colegiului
Medicilor Dentiști din România;
b) fixează cotizația care trebuie plătită obligatoriu de
către fiecare medic dentist consiliului colegiului județean
sau al municipiului București, stabilind partea din această
cotizație care trebuie virată către Consiliul național;
c) gestionează bunurile Colegiului Medicilor Dentiști din
România și poate să inițieze și să subvenționeze acțiuni
interesând profesiunea de medic dentist, acțiuni de
întrajutorare;
d) controlează și coordonează activitatea consiliului
colegiului județean, respectiv al municipiului București, și
controlează gestiunea acestora;
e) soluționează, în termen de 30 de zile de la
înregistrare, contestațiile formulate împotriva deciziilor date
de consiliile colegiilor județene, respectiv al municipiului
București, în conformitate cu regulamentele proprii;
f) colaborează cu Ministerul Sănătății la elaborarea
Nomenclatorului de specialități medicale, medico-dentare și
farmaceutice pentru rețeaua de asistență medicală;
g) colaborează cu Ministerul Sănătății la elaborarea de
norme privind exercitarea profesiei de medic dentist pe
teritoriul României;
h) colaborează cu Ministerul Sănătății la elaborarea
tematicilor și a metodologiilor concursurilor și examenelor
pentru medicii dentiști;
i) stabilește sistemul de credite de educație medicodentară continuă pe baza căruia se evaluează activitatea
de perfecționare profesională a medicilor dentiști;
j) stabilește condițiile privind desfășurarea de către
cabinetele și unitățile medico-dentare a publicității și aprobă
conținutul materialului publicitar;
k) stabilește durata temporară maximă permisă a
prestării temporare de servicii medico-dentare de către
cetățenii Uniunii Europene sau ai statelor membre ale
Spațiului Economic European ori cetățeni ai Confederației
Elvețiene în România;

l) stabilește necesarul național unic pe țară de medici
dentiști în teritoriu, reprezentat de numărul de
cetățeni/medic dentist, în vederea aprobării sau respingerii
avizării instalării de noi cabinete publice ori private,
procedură ce revine consiliilor colegiilor teritoriale;
m) coordonează prin comisiile de lucru activitatea
consiliilor colegiilor județene, respectiv al municipiului
București;
n) adoptă moțiuni în care prezintă poziția Colegiului
Medicilor Dentiști din România față de probleme ce
interesează sau au legătură cu activitatea medicinei
dentare, cu rolul sau statutul medicului dentist, precum și
în orice alte probleme de interes general;
o) aprobă proiectul bugetului de venituri și cheltuieli al
Colegiului Medicilor Dentiști din România;
p) aplică prin Comisia superioară de deontologie și
disciplină sancțiunile disciplinare prevăzute de lege;
q) aprobă comisiile de lucru și de specialitate din cadrul
Colegiului Medicilor Dentiști din România;
r) stabilește numărul comisiilor de specialitate,
competențele acestora și un regulament comun de
funcționare;
s) avizează toate programele de sănătate și toate actele
normative având legătură cu medicina dentară, elaborate
de Ministerul Sănătății;
t) îndeplinește orice alte atribuții pe care legea specială
sau legile generale le stabilesc în sarcina Colegiului
Medicilor Dentiști din România.
Art. 38. — În cadrul Consiliului național funcționează
comisii de lucru ale căror competențe sunt stabilite în
prezentul regulament.
Art. 39. — (1) Consiliul național participă prin comisiile
de lucru, în colaborare cu Ministerul Sănătății, la
elaborarea tuturor programelor de sănătate și a actelor
normative cu efect asupra medicinei dentare.
(2) La negocierea anuală a contractului-cadru, pentru
specialitatea medicină dentară, Consiliul național reprezintă,
prin comisia competentă, medicii dentiști aflați în relații
contractuale cu casele de asigurări sociale de sănătate.
Art. 40. — În cadrul Consiliului național, pentru
realizarea atribuțiilor legale ale Colegiului Medicilor Dentiști
din România funcționează minimum următoarele comisii:
a) Comisia profesional-științifică, învățământ și educație
medicală continuă;
b) Comisia studii și strategii de dezvoltare;
c) Comisia superioară de deontologie și disciplină;
d) Comisia pentru probleme economico-sociale, legislație
și asigurări sociale de sănătate;
e) Comisia pentru acreditări, avizări și secretariat;
f) Comisia financiar-contabilă și administrativă;
g) Comisia pentru imagine, relații interne și
internaționale.
Art. 41. — (1) În funcție de necesitățile concrete,
Consiliul național poate aproba înființarea și a altor comisii
de lucru. Aceste comisii pot avea activitate permanentă
sau temporară. La nivel local se adoptă o organizare
specifică.
(2) Fiecare comisie va fi condusă de un președinte de
comisie, membru în Biroul executiv. Aceste comisii vor fi
formate din membri ai Consiliului național sau alți membri
propuși și votați de Consiliul național. Comisiile pot
desemna în cazuri speciale, prin vot majoritar, experți
temporari pentru un domeniu.
(3) La nivel local comisiile echivalente pot fi formate și
prin numirea de către consiliul colegiului județean, respectiv
al municipiului București, și a unor medici dentiști, înscriși

MONITORUL OFICIAL AL ROMÂNIEI, PARTEA I, Nr. 767/23.VIII.2005
la acel colegiu, dar care nu fac parte din consiliul
colegiului respectiv.
Art. 42. — Materialele supuse spre aprobare Consiliului
național vor fi realizate și fundamentate de către comisia
competentă.
Art. 43. — (1) Corespunzător acestor comisii de lucru
ale Consiliului național, în cadrul Colegiului Medicilor
Dentiști din România se vor înființa departamente.
(2) Departamentele vor fi coordonate de membrii
Biroului executiv și, în funcție de schema de personal
aprobată de Consiliul național, vor fi asigurate cu personal
tehnic de specialitate sau administrativ.
Biroul executiv
Art. 44. — (1) Biroul executiv este format dintr-un
președinte, 3 vicepreședinți, un secretar general și un
trezorier, aleși în mod individual de către Adunarea
generală națională dintre membrii acesteia.
(2) Membrii Biroului executiv fac parte din Consiliul
național și conduc în mod curent lucrările acestuia.
Art. 45. — Indemnizația membrilor Biroului executiv și ai
birourilor consiliilor colegiilor județene, respectiv al
municipiului București, este stabilită, după caz, de către
Consiliul național, respectiv de către consiliul colegiului
județean sau al municipiului București.
Art. 46. — (1) Biroul executiv lucrează legal în prezența
a 4 dintre membrii săi și ia decizii valabile cu votul
majorității simple a membrilor prezenți.
(2) Biroul executiv se întrunește lunar sau ori de câte
ori este necesar, la convocarea președintelui sau a cel
puțin 3 dintre membrii săi.
Art. 47. — Biroul executiv are următoarele atribuții:
a) asigură activitatea permanentă a Colegiului Medicilor
Dentiști din România și conduce ședințele Adunării
generale naționale;
b) aprobă angajarea de personal și asigură execuția
bugetului;
c) întocmește rapoartele anuale de activitate ale
departamentelor, pe care le supune votului Adunării
generale naționale;
d) acceptă donațiile, legatele și sponsorizările făcute
Colegiului Medicilor Dentiști din România;
e) execută hotărârile Adunării generale naționale și ale
Consiliului național;
f) elaborează și supune spre aprobare Consiliului
național proiectul bugetului anual de venituri și cheltuieli;
g) elaborează și propune pentru discuții, votare și
aprobare toate proiectele în plenul Adunării generale
naționale și Consiliului național;
h) fiecare membru al Biroului executiv coordonează și
răspunde de activitatea unui număr de județe, cu acceptul
conducerii acestora, astfel încât să fie acoperit întregul
teritoriu;
i) membrii Biroului executiv constituie prezidiul Consiliului
național și Adunării generale naționale;
j) îndeplinește orice alte sarcini stabilite de către
Adunarea generală națională și Consiliul național.
Art. 48. — (1) Biroul executiv, prin responsabilii de
departamente, coordonează activitatea comisiilor de lucru
ale Consiliului național.
(2) Președintele coordonează următoarele comisii:
a) Comisia profesional-științifică, învățământ și educație
medicală continuă;
b) Comisia pentru imagine, relații interne și internaționale.
(3) Vicepreședinții coordonează următoarele comisii:
a) Comisia studii și strategii de dezvoltare;
b) Comisia jurisdicție, litigii și deontologie medicală;

9

c) Comisia pentru probleme economico-sociale, legislație
și asigurări sociale de sănătate;
d) Comisia superioară de deontologie și disciplină.
(4) Secretarul general coordonează Comisia de
acreditări, avizări și de secretariat, care pregătește și
asigură desfășurarea în bune condiții a ședințelor organelor
de conducere ale Colegiului Medicilor Dentiști din România.
(5) Trezorierul coordonează Comisia financiar-contabilă
și administrativă.
Art. 49. — Președintele Biroului executiv este președintele
Colegiului Medicilor Dentiști din România. În realizarea
atribuțiilor ce îi revin președintele Colegiului Medicilor
Dentiști din România emite decizii.
Art. 50. — Deciziile emise de către președinte în
aplicarea hotărârilor Adunării generale naționale, ale
Consiliului național și/sau ale Biroului executiv sunt
obligatorii pentru toți membrii Colegiului Medicilor Dentiști
din România.
Art. 51. — Atribuțiile președintelui sunt următoarele:
a) reprezintă Colegiul Medicilor Dentiști din România în
relațiile cu persoanele fizice și juridice din țară și din
străinătate;
b) încheie contracte și convenții în numele Colegiului
Medicilor Dentiști din România, aprobate în prealabil de
Biroul executiv;
c) aduce la cunoștință Consiliului național și Biroului
executiv toate contractele și legăturile stabilite și, de comun
acord, stabilește modalitățile de aplicare și urmărire a
executării acestora;
d) convoacă și conduce ședințele Adunării generale
naționale, ale Consiliului național și ale Biroului executiv;
e) duce la îndeplinire hotărârile Adunării generale
naționale, ale Consiliului național și ale Biroului executiv,
date în sarcina sa;
f) urmărește realizarea bugetului de venituri și cheltuieli;
g) conduce, controlează și îndrumă activitatea
vicepreședinților, secretarului general, trezorierului și
personalului angajat;
h) îndeplinește orice alte atribuții date în sarcina sa de
Adunarea generală națională, de Consiliul național ori de
Biroul executiv.
Art. 52. — (1) Președintele păstrează și folosește
ștampila Colegiului Medicilor Dentiști din România și are
drept de semnătură în bancă.
(2) Președintele poate mandata în scris pe oricare
dintre membrii Biroului executiv pentru a realiza
competențele care îi revin sau numai o parte dintre
acestea.
SECȚIUNEA a 3-a
Comisiile de lucru ale Consiliului național

Art. 53. — Comisiile de lucru ale Consiliului național
sunt competente în probleme integrative și de strategie și
îndeplinesc atribuțiile stabilite prin prezentul regulament sau
prin hotărâre a Consiliului național.
Art. 54. — Comisia studii și strategii de dezvoltare
exercită următoarele atribuții principale:
a) colaborează și colectează datele statistice de la
celelalte comisii, precum și de la consiliile colegiilor
județene și al municipiului București, în vederea stabilirii
unor strategii și a unor programe de dezvoltare;
b) analizează, în funcție de nevoile României, situația
statistică a personalului medico-dentar și a serviciilor de
sănătate buco-dentară;

10

MONITORUL OFICIAL AL ROMÂNIEI, PARTEA I, Nr. 767/23.VIII.2005

c) propune obiective strategice, programe și proiecte de
dezvoltare și restructurare;
d) planifică realizarea programelor;
e) monitorizează și realizează proiecte;
f) elaborează informări și sinteze pentru Biroul executiv
și Consiliul național;
g) realizează, pe baza documentației primite, Buletinul
informativ național al Colegiului Medicilor Dentiști din
România.
Art. 55. — Comisia studii și strategii de dezvoltare
realizează sinteze în legătură cu aplicarea sistemului
normativ având legătură cu profesia și propune Consiliului
național și Biroului executiv adoptarea măsurilor strategice
efective pentru modificarea și adoptarea actelor normative
în beneficiul corpului medical dentar din România.
Art. 56. — (1) Comisia profesional-științifică, învățământ
și educație medicală continuă urmărește și controlează în
activitatea sa realizarea obiectivelor profesionale ale
medicilor dentiști din România prin programe de educație
continuă, actualizarea permanentă a cunoștințelor
profesionale pentru ridicarea și menținerea standardelor de
calitate ale actului medical.
(2) Comisia profesional-științifică, învățământ și educație
medicală continuă își desfășoară activitatea pe următoarele
direcții:
a) educație medicală continuă;
b) examene și concursuri;
c) învățământ medical și alte forme de pregătire
medicală;
d) științe ale medicinei dentare;
e) practica independentă a profesiei de medic.
(3) Comisia profesional-științifică, învățământ și educație
medicală continuă organizează și coordonează funcționarea
specialităților medico-dentare la standarde corespunzătoare.
(4) Comisia profesional-științifică, învățământ și educație
medicală continuă studiază raporturile de competență între
diferitele specialități medico-dentare și asigură suportul
informațional necesar pregătirii profesionale.
Art. 57. — În realizarea competențelor sale Comisia
profesional-științifică, învățământ și educație medicală
continuă îndeplinește și următoarele activități:
a) promovează ridicarea continuă a nivelului
profesional, facilitând participarea medicilor dentiști la
programe de perfecționare profesională din țară sau din
străinătate;
b) sprijină procurarea de material documentar de
specialitate, precum și organizarea de manifestări
profesionale și științifice;
c) elaborează programul național de educație medicală
continuă, realizând grila de creditare a manifestărilor
profesional-științifice și stabilind perioada unui ciclu de
educație medicală continuă, precum și totalul de credite
necesare fiecărui medic dentist pentru reavizarea periodică
a certificatului de membru al Colegiului Medicilor Dentiști
din România.
Art. 58. — (1) Comisia profesional-științifică, învățământ
și educație medicală continuă are ca obiect de activitate
colaborarea cu Ministerul Sănătății și cu Ministerul
Educației și Cercetării pentru stabilirea și organizarea
specializărilor din medicina dentară, a supraspecializărilor,
a atestatelor și a cursurilor de perfecționare
postuniversitară.
(2) Un obiectiv fundamental al Comisiei profesionalștiințifice, învățământ și educație medicală continuă constă
în stabilirea, aplicarea și verificarea respectării cifrei de
școlarizare în stomatologie (numerus clausus), prin

corelarea numărului anual de absolvenți cu necesitățile
populației.
(3) Comisia profesional-științifică, învățământ și educație
medicală continuă se implică, în condițiile legii, în
pregătirea profesională a asistentelor medicale care
lucrează în rețeaua medicinei dentare și a tehnicienilor
dentari.
Art. 59. — (1) Reprezentarea Colegiului Medicilor
Dentiști din România în organizarea concursurilor și a
examenelor pe teritoriul României, prin întocmirea
metodologiei de concurs și a tematicii, la nivel local și
central, este de competența Comisiei profesional-științifice,
învățământ și educație medicală continuă. În cadrul acestei
activități aceasta va colabora cu Ministerul Sănătății,
Ministerul Educației și Cercetării și cu facultățile de
medicină dentară.
(2) Colegiul Medicilor Dentiști din România se implică
în aplicarea corectă a regulamentelor de concurs și
examene.
Art. 60. — (1) Comisia pentru probleme economicosociale, legislație și asigurări sociale de sănătate este
formată din 3 departamente:
a) Departamentul social-economic;
b) Departamentul asigurări sociale de sănătate;
c) Departamentul legislativ.
(2) Comisia pentru probleme economico-sociale,
legislație și asigurări sociale de sănătate susține obiectivele
economice, sociale și juridice ale Colegiului Medicilor
Dentiști din România, readaptându-le în permanență la
condițiile existente pe plan național și european.
(3) Comisia pentru probleme economico-sociale,
legislație și asigurări sociale de sănătate supraveghează
modul de aplicare a legilor în județe și în municipiul
București. În momentul apariției de proiecte de legi sau
acte normative importante comisia își desfășoară activitatea
în plenul tuturor celor 3 departamente.
Art. 61. — Departamentul social-economic are următoarele
atribuții:
a) asistă și coordonează negocierile contractelor de
muncă la nivel de stat, patronat și case de asigurări;
b) căută să obțină contracte de muncă cât mai bune
pentru membrii săi în ceea ce privește condițiile de muncă
și de odihnă;
c) urmărește ca salariul sau venitul membrilor săi să
reflecte calitatea profesională individuală, competența
persoanei respective și dificultățile locului de activitate;
d) urmărește menținerea unui raport cât mai bun posibil
între nivelul veniturilor profesionale, al costurilor, al tarifelor,
al onorariilor și taxelor, precum și a unui raport
corespunzător comparativ cu veniturile altor categorii
profesionale;
e) susține posibilitatea membrilor săi de a munci cât
mai mult, dacă o doresc, cu asigurarea veniturilor
corespunzătoare muncii depuse;
f) propune și negociază norme de protecție a muncii;
g) stabilește împreună cu conducerile administrative de
la diferite niveluri sectoarele cu condiții de muncă
deosebite;
h) mediază rezolvarea pe cale amiabilă a litigiilor dintre
medicii contractanți și societățile de asigurări medicale;
i) prin intermediul comisiilor colegiilor județene, respectiv
al municipiului București, participă la elaborarea și avizarea
regulamentelor de ordine interioară;
j) organizează și încurajează activitățile cultural-artistice
și sportiv-turistice ale membrilor Colegiului Medicilor Dentiști
din România și familiilor lor;
k) dezvoltă și gospodărește baza proprie de sport și
contribuie la protejarea membrilor Colegiului Medicilor

MONITORUL OFICIAL AL ROMÂNIEI, PARTEA I, Nr. 767/23.VIII.2005
Dentiști din România și familiilor lor prin acordarea, în
limita bugetului aprobat, de ajutoare materiale.
Art. 62. — Departamentul asigurări sociale de sănătate
are următoarele atribuții:
a) apără demnitatea, drepturile și interesele civile,
sociale, materiale și culturale ale tuturor membrilor
Colegiului Medicilor Dentiști din România;
b) susține și introduce un sistem de asigurări pentru
practică medicală dentară pentru medicii dentiști din
România;
c) studiază structura și valoarea veniturilor corpului
medical pentru a defini statutul economic și acționează
pentru introducerea unor sisteme de asigurări medicale
publice și private care să armonizeze interesele corpului
medical cu cele ale societății;
d) participă în comisiile de acreditare a cabinetelor
medicale dentare;
e) reprezintă Colegiul Medicilor Dentiști din România la
negocierile centrale, încheierea și executarea contractelor
colective sau individuale de muncă cu cei ce cumpără
servicii dentare.
Art. 63. — (1) Președintele Comisiei pentru probleme
economico-sociale, legislație și asigurări sociale de sănătate
reprezintă Colegiul Medicilor Dentiști din România în
organismele specializate ale caselor de asigurări la nivel
central.
(2) La nivel local, departamentele similare vor rezolva
reprezentarea în cazul apariției de probleme privind
contracte și relații de muncă cu membrii Colegiului
Medicilor Dentiști din România.
Art. 64. — Departamentul legislativ are următoarele
atribuții:
a) asigură asistența juridică curentă a Colegiului
Medicilor Dentiști din România, alta decât cea legată de
exercitarea profesiei de medic dentist;
b) asigură fundamentarea juridică a hotărârilor luate în
cadrul Biroului executiv, Consiliului național și Adunării
generale naționale;
c) sintetizează și analizează proiectele de modificare a
legilor profesiei;
d) intervine în județe și în municipiul București pentru
aplicarea deciziilor și a legilor în vigoare;
e) analizează și propune modificarea corespunzătoare a
legislației medicale referitoare la profesia de medic dentist;
f) colaborează direct cu președintele și directorul
executiv ai Colegiului Medicilor Dentiști din România;
g) reprezintă și susține împreună cu președintele
Colegiului Medicilor Dentiști din România, în fața organelor
de stat, hotărârile organelor de conducere.
Art. 65. — (1) Comisia superioară de deontologie și
disciplină realizează atribuțiile Consiliului național cu privire
la aplicarea și respectarea Codului deontologic al medicului
dentist, la soluționarea litigiilor și aplicarea sancțiunilor
disciplinare.
(2) La nivelul consiliilor colegiilor județene și al
municipiului București vor funcționa comisii județene și a
municipiului București echivalente.
Art. 66. — Comisia superioară de deontologie și
disciplină soluționează ca instanță de al doilea grad de
jurisdicție contestațiile introduse la deciziile comisiilor de
deontologie și disciplină județene, respectiv a municipiului
București.
Art. 67. — Judecarea cazurilor ce constituie abatere
disciplinară se face în temeiul cadrului legal, al prezentului
regulament, al Codului deontologic al medicului dentist,

11

asigurându-se o înaltă moralitate profesională în rândurile
corpului medical.
Art. 68. — (1) Sancțiunile pe care Consiliul național le
poate dispune prin Comisia superioară de deontologie și
disciplină sunt suspendarea temporară, pe un interval de
6—12 luni, a calității de membru al Colegiului Medicilor
Dentiști din România și retragerea calității de membru al
Colegiului Medicilor Dentiști din România, însoțită de
înaintarea către Ministerul Sănătății a propunerii de
retragere a autorizației de liberă practică.
(2) Suspendarea calității de membru al Colegiului
Medicilor Dentiști din România implică în mod direct
suspendarea dreptului de liberă practică pe durata
suspendării.
Art. 69. — Excluderea unui membru din cadrul
Colegiului Medicilor Dentiști din România implică retragerea
autorizației de liberă practică. Ca urmare a acestei măsuri,
membrii Colegiului Medicilor Dentiști din România vor
înceta orice relații profesionale cu persoana în cauză,
măsura urmând a fi făcută publică.
Art. 70. — (1) Comisia de deontologie și disciplină
județeană, respectiv a municipiului București, aprobă
cererea unui membru al Colegiului Medicilor Dentiști din
România de a fi apărat în fata instanțelor judecătorești,
prin asigurarea asistenței juridice gratuite în litigii născute
în domeniul etic și de practică profesională.
(2) Comisia superioară de deontologie și disciplină va
realiza expertiza medico-legală profesională solicitată de
instanță, sub coordonarea unui medic legist.
(3) Comisia superioară de deontologie și disciplină
poate aproba folosirea de către Colegiul Medicilor Dentiști
din România a mijloacelor procesual civile de intervenție în
favoarea medicului a cărui răspundere disciplinară a fost
exclusă de către comisie.
Art. 71. — (1) În cazul unor acțiuni ale unor terți care
lezează onoarea profesională a membrilor Colegiului
Medicilor Dentiști din România și/sau a corpului medicodentar în ansamblu, indiferent de mijloacele de realizare,
Comisia superioară de deontologie și disciplină va uza de
dreptul la replică, solicitând ferm autorilor unor astfel de
acțiuni să le retracteze sau să le rectifice.
(2) La nivel județean, respectiv al municipiului București,
astfel de atribuții se realizează pe baza principiului
autonomiei organizatorice și funcționale.
Art. 72. — (1) Comisia de deontologie și disciplină
județeană, respectiv a municipiului București, primește și
analizează sesizările despre practica ilegală a profesiei de
medic dentist pe teritoriul României.
(2) Dreptul de a susține acțiunea în justiție revine
președintelui consiliului colegiului județean, respectiv al
municipiului București.
Art. 73. — Comisia pentru imagine, relații interne și
internaționale are următoarele obiective:
a) asigură realizarea legăturilor dintre Colegiul Medicilor
Dentiști din România și structuri guvernamentale,
neguvernamentale, județene, naționale și internaționale;
b) relația cu publicul și mass-media se asigură prin
intermediul unui purtător de cuvânt sau a președintelui
acestei comisii, la nivel central sau local.
Art. 74. — Comisia de acreditări și avizări are ca
obiectiv impunerea unor standarde și criterii de asigurare a
calității actului medico-dentar pe teritoriul României. În
acest sens comisia îndeplinește următoarele atribuții
principale:

12

MONITORUL OFICIAL AL ROMÂNIEI, PARTEA I, Nr. 767/23.VIII.2005

a) asigură împreună cu structurile de specialitate din
cadrul Ministerului Educației și Cercetării și ale Ministerului
Sănătății verificarea, validarea și echivalarea calificării
membrilor săi;
b) participă la elaborarea unor criterii transparente de
evaluare, validare și echivalare a diplomelor, specialităților,
competențelor și gradelor profesionale;
c) elaborează și propune criteriile și metodologia pentru
acordarea și revocarea autorizației de liberă practică, a
avizului de înființare și funcționare a cabinetelor medicale
dentare și a unităților medico-dentare, cu respectarea
necesarului de medici dentiști în teritoriu, indiferent de
forma de organizare a cabinetului;
d) propune metodologia de privatizare a unităților
medico-dentare publice;
e) supraveghează desfășurarea licitațiilor și a altor
modalități de privatizare a unităților medico-dentare publice.
Art. 75. — Prin comisiile județene echivalente, respectiv
a municipiului București, Comisia de acreditări și avizări
realizează următoarele atribuții:
a) eliberează certificatele de membru al Colegiului
Medicilor Dentiști din România;
b) eliberează avizele de înființare și funcționare a
cabinetelor medico-dentare;
c) participă la acreditarea furnizorilor de servicii medicodentare în cadrul sistemului de asigurări sociale de
sănătate la nivel județean, respectiv al municipiului
București;
d) ține evidența medicilor dentiști cu drept de liberă
practică, a cabinetelor și unităților medico-dentare;
e) analizează și face publică competența unităților
medico-dentare private sau de stat din teritoriu, în funcție
de specialitatea, supraspecializările și de competențele
medicului dentist titular;
f) elaborează, controlează și avizează condițiile tehnice
și de dotare ale cabinetelor și unităților medico-dentare.
Art. 76. — Comisia financiar-contabilă și administrativă
are următoarele atribuții:
a) gestionează patrimoniul și păstrează evidența
financiar-contabilă;
b) centralizează cotizațiile și celelalte venituri ale
sediului central;
c) asigură activitatea administrativă;
d) fundamentează proiectul bugetului de venituri și
cheltuieli;
e) fundamentează și propune Biroului executiv necesarul
de personal de execuție;
f) controlează bilanțurile anuale ale colegiilor teritoriale.
SECȚIUNEA a 4-a
Personalul

Art. 77. — În limita numărului de posturi aprobat de
către Consiliul național și a schemei de organizare și
funcționare, Biroul executiv, în funcție de necesitățile
concrete și în baza notei de fundamentare a Comisiei
financiar-contabile și administrative, poate angaja personal
de specialitate, tehnic și administrativ.
Art. 78. — Pentru lucrări de specialitate care nu
presupun o activitate continuă sau pentru consultații de
specialitate în anumite domenii Biroul executiv poate
contracta servicii plătite pe lucrare, temă sau proiect cu
specialiști în domeniu.
Art. 79. — Activitatea administrativă curentă a Colegiului
Medicilor Dentiști din România este coordonată de un
director executiv angajat cu normă întreagă.

CAPITOLUL IV
Organele de conducere la nivel local
Art. 80. — Organismele de conducere la nivelul colegiului
județean, respectiv al municipiului București, sunt:
1. adunarea generală;
2. consiliul;
3. biroul consiliului.
Art. 81. — (1) Adunarea generală locală este formată
din toți medicii dentiști cu drept de liberă practică care își
desfășoară activitatea de bază în raza colegiului județean,
respectiv al municipiului București.
(2) Adunarea generală locală alege reprezentanții în
consiliul colegiului județean, respectiv al municipiului
București, reprezentanții în Adunarea generală națională și
în comisia locală de cenzori.
Art. 82. — Consiliul colegiului județean, respectiv al
municipiului București, are un număr de membri
proporțional cu numărul medicilor dentiști înscriși în
evidență, aleși de adunarea generală conform proporțiilor
stabilite de lege.
Art. 83. — Principalele atribuții ale consiliilor colegiilor
locale sunt următoarele:
a) asigură aplicarea în teritoriu a prezentului regulament;
b) aprobă bugetul de venituri și cheltuieli la nivel local;
c) apără și reprezintă interesele profesionale ale
membrilor lor, inclusiv în fața instanțelor judecătorești locale
și a altor autorități publice locale, după necesități.
Art. 84. — (1) Dispozițiile referitoare la Biroul executiv
se aplică în mod corespunzător și biroului consiliului
colegiului județean, respectiv al municipiului București.
(2) Activitățile și atribuțiile specifice consiliilor se
desfășoară prin comisiile de lucru locale echivalente
comisiilor naționale.
Art. 85. — Atribuțiile și funcționarea locală se vor
desfășura în baza legii și a prezentului regulament.
CAPITOLUL V
Venituri și cheltuieli
Art. 86. — (1) Veniturile Colegiului Medicilor Dentiști din
România se constituie din:
a) taxă de înscriere;
b) cotizațiile lunare ale membrilor;
c) taxe pentru serviciile prestate membrilor;
d) donații și sponsorizări de la persoane fizice și
juridice;
e) legate;
f) drepturi editoriale;
g) încasări din vânzarea publicațiilor proprii;
h) fonduri rezultate din manifestările culturale și
științifice;
i) alte surse.
(2) Taxele pentru serviciile prestate membrilor Colegiului
Medicilor Dentiști din România vor fi stabilite de către
Consiliul național sau de consiliul colegiului județean,
respectiv al municipiului București.
Art. 87. — (1) Taxa de înscriere în Colegiul Medicilor
Dentiști din România este de 10% din salariul minim pe
economie.
(2) Pentru cetățenii străini taxa de înscriere se stabilește
de către consiliul colegiului județean, respectiv al
municipiului București.
Art. 88. — (1) Cotizațiile datorate și neplătite la termen
de către membrii Colegiului Medicilor Dentiști din România
determină plata unor penalități echivalente cu cele datorate
de contribuabili pentru restanțele către bugetul de stat.

MONITORUL OFICIAL AL ROMÂNIEI, PARTEA I, Nr. 767/23.VIII.2005
(2) Aceeași penalitate se aplică și colegiilor teritoriale
care nu virează trimestrial către organele naționale partea
de cotizație stabilită de Consiliul național.
Art. 89. — (1) Neplata cotizației datorate Colegiului
Medicilor Dentiști din România pe o perioadă de 6 luni și
după atenționarea scrisă din partea consiliului colegiului
județean, respectiv al municipiului București, se
sancționează cu suspendarea dreptului de liberă practică
până la plata cotizației datorate și a penalităților aferente.
(2) Sancțiunea se aplică de către Comisia superioară
de deontologie și disciplină la sesizarea Comisiei financiarcontabile și administrative a colegiului teritorial.
Art. 90. — Pentru eliberarea certificatului de membru, a
avizului de înființare a cabinetului medico-dentar individual
sau a formelor asociative ori pentru avizarea funcționării
unităților medico-dentare cu personalitate juridică consiliile
colegiilor județene, respectiv al municipiului București, pot
percepe anumite taxe.
Art. 91. — (1) Partea din cotizație care trebuie vărsată
de colegiile județene, respectiv al municipiului București,
către Colegiul Medicilor Dentiști din România este de 20%
din cotizațiile datorate de membrii înscriși în evidența
colegiului respectiv.
(2) Partea din cotizație aferentă funcționării sediului
central se virează până cel mai târziu la sfârșitul lunii
următoare celei pentru care a fost percepută cotizația.
Art. 92. — (1) Partea din cotizație datorată de colegiile
județene, respectiv al municipiului București, către Colegiul
Medicilor Dentiști din România, nefiind venit al colegiilor, se
virează către acesta înaintea oricăror alte plăți.
(2) Obligația urmăririi și efectuării vărsării cotei aferente
Colegiului Medicilor Dentiști din România revine
președintelui consiliului colegiului județean, respectiv al
municipiului București.
Art. 93. — Fondurile bănești pot fi utilizate pentru
cheltuieli de administrație (salarizare, plată personal,
procurare mijloace fixe sau de inventar etc.), finanțarea
cheltuielilor organizatorice, perfecționarea pregătirii
profesionale, acordarea de burse prin concurs medicilor,
întrajutorarea medicilor dentiști cu venituri mici și familiilor
lor, alte cheltuieli aprobate de Consiliul național, iar la nivel
local, de către consiliile colegiilor județene, respectiv al
municipiului București.
Art. 94. — (1) Colegiul Medicilor Dentiști din România,
la nivel central și local, va avea cont bancar.
(2) Dreptul de semnătură în bancă aparține președintelui
Colegiului Medicilor Dentiști din România. Acesta poate
împuternici o altă persoană cu dreptul de semnătură în
bancă.
(3) Dispozițiile alin. (2) se aplică și colegiilor județene,
respectiv al municipiului București.
Art. 95. — (1) Președinții consiliilor colegiilor județene,
respectiv al municipiului București, vor trimite până la
sfârșitul lunii martie a anului în curs copii de pe proiectul
de buget pentru anul respectiv, aprobat de consiliul
colegiului județean, respectiv al municipiului București, și
copii de pe bilanțul și contul de execuție a bugetului de
venituri și cheltuieli ale anului anterior.
(2) Copiile vor fi certificate, pentru conformitate cu
originalul, de către președintele consiliului colegiului
județean, respectiv al municipiului București.
Art. 96. — Membrii Colegiului Medicilor Dentiști din
România care pierd calitatea de membru nu au nici un
drept să revendice vreo parte din patrimoniul sau veniturile
colegiului și nici dreptul de a ridica pretenții asupra taxelor
de înscriere, cotizațiilor sau altor eventuale contribuții
bănești ori materiale realizate către Colegiul Medicilor
Dentiști din România până la data încetării calității de
membru.

13

CAPITOLUL VI
Sancțiuni și proceduri disciplinare
SECȚIUNEA 1
Abaterile disciplinare

Art. 97. — Constituie abatere disciplinară fapta săvârșită
cu vinovăție prin care se încalcă jurământul depus, legile
profesiei, codul deontologic sau prevederile prezentului
regulament.
Art. 98. — Răspunderea disciplinară a medicului dentist
nu exclude răspunderea civilă, penală, administrativă sau
materială a acestuia.
Art. 99. — Acțiunea disciplinară poate fi pornită în
termen de cel mult un an de la data săvârșirii faptei sau a
cunoașterii consecințelor prejudiciabile.
Art. 100. — (1) Repetarea unei abateri disciplinare
constituie o circumstanță agravantă, care va fi avută în
vedere la aplicarea sancțiunii.
(2) Sancțiunile aplicate se radiază în termen de un an
de la data finalizării aplicării lor.
Art. 101. — Consiliile colegiilor teritoriale și Consiliul
național, pentru sancțiunile aplicate de către acestea, sunt
obligate să țină evidența sancțiunilor aplicate fiecărui
membru și să comunice situația disciplinară la cererea
organismelor profesiei.
Art. 102. — (1) La nivelul fiecărui colegiu județean se
va organiza și va funcționa o comisie de deontologie,
jurisdicție și litigii alcătuită din 3 până la 5 membri, aleși
de către consiliul colegiului județean respectiv dintre
membrii săi sau și din alți medici dentiști înscriși în
colegiul respectiv.
(2) La nivelul Consiliului național se va organiza și va
funcționa Comisia superioară de deontologie și disciplină
alcătuită din 5—7 membri.
(3) Membrii comisiei se aleg dintre medicii dentiști cu o
vechime de peste 7 ani în profesie și, de preferat, cu un
grad profesional cel puțin egal cu al persoanei supuse
cercetării disciplinare.
Art. 103. — Abaterile disciplinare de la prezentul
regulament ale membrilor organelor de conducere teritoriale
sau naționale sunt cercetate de către Comisia superioară
de deontologie și disciplină, iar aplicarea sancțiunii se va
face de către plenul Consiliului național.
Art. 104. — Abaterea disciplinară de la normele privind
exercitarea profesiei angajează răspunderea disciplinară a
făptuitorului, căruia i se va aplica una dintre următoarele
sancțiuni:
a) mustrare;
b) avertisment;
c) vot de blam;
d) suspendarea temporară, pe un interval de 6—12 luni,
a calității de membru al Colegiului Medicilor Dentiști din
România și, implicit, suspendarea autorizației de liberă
practică a medicinei dentare;
e) retragerea calității de membru al Colegiului Medicilor
Dentiști din România și propunerea către Ministerul
Sănătății pentru retragerea autorizației de liberă practică.
Art. 105. — Abaterea disciplinară de la prezentul
regulament angajează răspunderea disciplinară a celui
vinovat, căruia i se va aplica una dintre următoarele
sancțiuni:
a) mustrare;
b) avertisment;
c) vot de blam;

14

MONITORUL OFICIAL AL ROMÂNIEI, PARTEA I, Nr. 767/23.VIII.2005

d) decăderea din calitatea de reprezentant în organele
de conducere ale Colegiului Medicilor Dentiști din România
și înlocuirea lui cu primul membru supleant.
SECȚIUNEA a 2-a
Reguli procedurale

Art. 106. — (1) Plângerea împotriva unui medic dentist
se adresează colegiului al cărui membru este medicul
dentist. Aceasta va fi înregistrată numai dacă conține
elemente de identificare (numele, prenumele, locul de
muncă) a medicului dentist împotriva căruia se face
reclamația, precum și numele, prenumele, adresa și
semnătura în original ale petentului.
(2) Plângerea se va depune personal sau poate fi
trimisă prin scrisoare recomandată cu confirmare de
primire. Nu se vor înregistra plângerile trimise prin fax,
e-mail.
Art. 107. — (1) Plângerea va fi înaintată biroului
consiliului colegiului județean, respectiv al municipiului
București, care, după o primă analiză, va hotărî:
a) respingerea plângerii ca vădit nefondată;
b) declanșarea procedurii disciplinare.
(2) Plângerea împreună cu decizia biroului consiliului
colegiului județean, respectiv al municipiului București, de
începere a anchetei disciplinare se înaintează Comisiei de
deontologie și disciplină.
Art. 108. — Biroul consiliului colegiului județean,
respectiv al municipiului București, se poate sesiza și poate
dispune începerea anchetei disciplinare și din oficiu,
autosesizându-se.
Art. 109. — (1) Anchetarea abaterii disciplinare se face
cu imparțialitate.
(2) Cercetările se efectuează după încunoștințarea
medicului dentist cu privire la obiectul anchetei disciplinare,
prin luarea la cunoștință a conținutului plângerii ori al
sesizării și după convocarea în scris, prin scrisoare
recomandată cu confirmare de primire, a medicului dentist
cercetat, trimisă la sediul profesional al acestuia ori la
domiciliu.
(3) Medicul dentist cercetat va da explicații scrise.
Refuzul de a da curs convocării în fața comisiei nu
împiedică desfășurarea anchetei.
(4) Cu cel puțin 7 zile înaintea datei fixate pentru
convocare medicul dentist poate stabili de comun acord cu
comisia o altă dată pentru convocarea sa.
Art. 110. — (1) Ancheta disciplinară va fi efectuată
direct de către Comisia de deontologie și disciplină sau
prin intermediul unui referent împuternicit dintre membrii
comisiei sau un alt medic dentist în specialitatea medicului
în cauză.
(2) Împuternicirea va preciza măsurile pe care trebuie
să le ducă la îndeplinire referentul și va fi semnată de
președintele Comisiei de deontologie și disciplină.
(3) Față de natura cauzei, Comisia de deontologie și
disciplină poate consulta o comisie de specialitate formată
din 3 personalități în domeniu, propuse de către Comisia
profesional-științifică, învățământ și educație medicală
continuă și acceptate de cel acuzat.
(4) Persoana care a făcut sesizarea va fi audiată în
cauza respectivă.
(5) Refuzul petentului de a se prezenta la audierea
stabilită de comisie duce la suspendarea cauzei.
Suspendarea cauzei disciplinare va fi comunicată și
petentului.
Art. 111. — (1) În cursul cercetărilor comisia sau
referentul va lua declarații persoanei care a făcut
plângerea, precum și oricăror alte persoane ale căror

declarații pot elucida cazul, va face verificări de înscrisuri
și copii ale documentelor ce au legătură cu cauza și va
culege informațiile necesare.
(2) În realizarea atribuțiilor sale referentul poate lua
declarații scrise.
Art. 112. — Unitățile sanitare cu care medicul cercetat
se află în raporturi contractuale de muncă vor pune la
dispoziție Comisiei de deontologie și disciplină sau
referentului datele și informațiile solicitate cu privire la
cauză.
Art. 113. — Referentul va realiza toate măsurile stabilite
de către Comisia de deontologie și disciplină în procesulverbal al ședinței în care s-a stabilit declanșarea procedurii
disciplinare și menționate în împuternicire, după care va
întocmi un referat scris cuprinzând cele constatate, însoțit,
dacă este cazul, de documente justificative, și îl va depune
la comisie.
Art. 114. — După ascultarea medicului împotriva căruia
s-a pornit acțiunea disciplinară, eventual a martorilor și
persoanei care a făcut plângerea, comisia stabilește
printr-o decizie una dintre următoarele soluții:
a) stinge acțiunea disciplinară dacă fapta nu constituie
abatere disciplinară;
b) aplică una dintre sancțiunile prevăzute de lege;
c) trimite cauza spre soluționare la Comisia superioară
de deontologie și disciplină dacă se apreciază cu
majoritate de două treimi că sancțiunea care se impune în
cauză este dintre cele care sunt în competența Consiliului
național.
Art. 115. — Decizia adoptată în soluționarea cauzei va
trebui să cuprindă:
a) numărul deciziei și data pronunțării;
b) componența Comisiei de deontologie și disciplină;
c) descrierea pe scurt a faptei;
d) prezentarea măsurilor de cercetare a faptei
(declarațiile părților, martorii care au fost audiați,
înscrisurile, documentele cercetate și reținute în
soluționarea cauzei etc.);
e) sancțiunea aplicată;
f) temeiul legal al adoptării ei;
g) termenul de contestare și instanța competentă;
h) semnătura președintelui comisiei și ștampila colegiului.
Art. 116. — (1) Decizia adoptată de către Comisia de
deontologie și disciplină de la nivel teritorial se comunică,
prin scrisoare recomandată, medicului cercetat și persoanei
care a făcut sesizarea după validarea acesteia de către
consiliul colegiului județean, respectiv al municipiului
București.
(2) În decizia de sancționare se vor menționa validarea
acesteia de către consiliul colegiului județean sau al
municipiului București și data în care a avut loc ședința de
validare.
(3) Decizia de sancționare se va semna și de către
președintele consiliului colegiului județean, respectiv al
municipiului București.
Art. 117. — (1) Împotriva deciziei de sancționare de la
nivel teritorial cel sancționat sau persoana care a făcut
reclamația poate face contestație în termen de 30 de zile
de la data primirii ei.
(2) Dacă în termen de 30 de zile de la comunicarea
deciziei de sancționare nu se depune contestație, decizia
de sancționare se comunică în termen de 24 de ore
unității medicale cu care medicul sancționat se află în
raporturi de muncă, precum și Ministerului Sănătății.
Art. 118. — (1) Contestația se depune la Comisia de
deontologie și disciplină care, în termen de 3 zile, este
obligată ca împreună cu dosarul cauzei să o trimită
Comisiei superioare de deontologie și disciplină.

MONITORUL OFICIAL AL ROMÂNIEI, PARTEA I, Nr. 767/23.VIII.2005
(2) Contestația este suspensivă de executare.
(3) Sunt nule contestațiile depuse direct la Comisia
superioară de deontologie și disciplină.
Art. 119. — (1) Dacă, după ascultarea medicului dentist
cercetat și consultarea petentului și față de natura faptei,
de modul ei de săvârșire, de gravitatea acesteia, de
împrejurările în care a fost săvârșită, Comisia superioară
de deontologie și disciplină apreciază ca întemeiată
propunerea comisiei locale de deontologie și disciplină,
numește, la propunerea Comisiei profesional-științifice,
învățământ și educație medicală continuă, o comisie
formată din cel puțin 5 specialiști din specialitatea
medicului dentist cercetat pentru a efectua o expertiză de
specialitate în cauză.
(2) Comisia de expertiză se numește prin decizia
Comisiei superioare de deontologie și disciplină, stabilindu-se
totodată și obiectivele expertizei.
Art. 120. — (1) După efectuarea expertizei, reascultarea
medicului dentist cercetat și ascultarea petentului, eventual
completarea dovezilor existente la dosarul cauzei, inclusiv
audierea de martori și acordul comisiei de expertiză,
Comisia superioară de deontologie și disciplină, printr-o
decizie, aplică una dintre sancțiunile date în competența ei
de lege.
(2) Decizia de sancționare se supune aprobării
Consiliului național.
(3) Dacă față de cele precizate la alin. (1) Comisia
superioară de deontologie și disciplină constată ca fiind
neîntemeiată propunerea comisiei locale de deontologie și
disciplină, retrimite cauza spre soluționare la comisia
teritorială.
Art. 121. — (1) Decizia Comisiei superioare de
deontologie și disciplină va conține elementele prevăzute
pentru decizia comisiei locale și mențiunea îPrezenta
decizie a fost validată de către Consiliul național al
Colegiului Medicilor Dentiști din România în ședința din
data de .........“, iar după validare va fi semnată și de
președintele Colegiului Medicilor Dentiști din România.
(2) După validarea ei de către Consiliul național aceasta
va fi comunicată în scris celor interesați.
(3) Fac excepție de la procedura supunerii validării
Consiliului național deciziile Comisiei superioare de
deontologie și disciplină prin care se mențin soluțiile
pronunțate de către comisiile teritoriale de deontologie și
disciplină. În aceste situații deciziile Comisiei superioare de
deontologie și disciplină rămân definitive.
CAPITOLUL VII
Soluționarea litigiilor dintre membri
Art. 122. — (1) Membrii Colegiului Medicilor Dentiști din
România sunt obligați ca, atunci când se găsesc într-o
situație conflictuală, litigioasă, legată de exercitarea
profesiei, cu alt membru al colegiului, înainte de a apela
la instanțele de judecată, la mass-media sau la intervenția
altor autorități, să apeleze la Comisia de deontologie și
disciplină a consiliului colegiului județean, respectiv al
municipiului București.
(2) Nerespectarea dispozițiilor alin. (1) constituie abatere
disciplinară.
Art. 123. — Comisia de deontologie și disciplină va
convoca părțile în litigiu și, pe baza probelor administrate
de părți și a celor pe care, considerându-le necesare, le
va solicita și va încerca soluționarea amiabilă a litigiului.
Art. 124. — La terminarea procedurilor de împăcare a
părților Comisia de deontologie și disciplină va încheia un
proces-verbal în care va consemna situația de fapt, pozițiile

15

părților, probele administrate și rezultatul final. Procesulverbal va fi semnat de către membrii comisiei și de către
părți.
CAPITOLUL VIII
Alegerea membrilor consiliilor colegiilor județene,
respectiv al municipiului București,
a membrilor comisiei de cenzori locale sau centrale,
a reprezentanților în Adunarea generală națională,
precum și a membrilor birourilor executive central
sau locale
SECȚIUNEA 1
Alegerea reprezentanților

Art. 125. — Membrii Colegiului Medicilor Dentiști din
România pot fi aleși în structurile locale și/sau naționale
pentru maximum 3 mandate consecutive.
Art. 126. — Un mandat are durata de 3 ani.
Art. 127. — Funcțiile de președinte, vicepreședinte și
secretar, atât de la nivel teritorial, cât și central, sunt
incompatibile cu situațiile prevăzute de Legea nr. 308/2004,
cu modificările ulterioare, precum și cu calitatea de angajat
al Casei Naționale de Asigurări de Sănătate ori al caselor
de asigurări de sănătate județene.
Art. 128. — (1) Membrii în toate funcțiile de conducere
se aleg prin vot direct, secret și liber exprimat de către
membrii adunărilor generale județene, respectiv a
municipiului București, și ai Adunării generale naționale.
(2) Reprezentanții consiliilor colegiilor județene, respectiv
al municipiului București, în Consiliul național se aleg de
către reprezentanții în consiliile colegiilor județene, respectiv
al municipiului București, dintre membrii lor.
Art. 129. — Dreptul de vot, precum și dreptul de a fi
ales în organele de conducere îl au numai medicii dentiști
membri ai Colegiului Medicilor Dentiști din România, care
au plătită la zi cotizația.
Art. 130. — (1) Dreptul de a alege și de a fi ales se
poate exercita numai în cadrul colegiului al cărui membru
este medicul respectiv.
(2) Dovada calității de membru al colegiului județean,
respectiv al municipiului București, se va face, acolo unde
alegătorul nu se găsește pe lista alegătorilor, cu ultima
chitanță a plății cotizației.
Art. 131. — În vederea organizării și desfășurării
alegerilor se vor organiza comisii electorale locale de către
consiliile colegiilor județene și a municipiului București,
respectiv o comisie electorală centrală organizată de Biroul
executiv și aprobată de Consiliul național.
Art. 132. — Membrii comisiilor electorale nu pot candida
la posturile elective din cadrul Colegiului Medicilor Dentiști
din România în legislatura pentru care se organizează
alegerile. Înaintea alegerii în această funcție ei se vor
angaja în scris să nu candideze la o funcție electivă în
legislatura pentru care se organizează respectivele alegeri.
Art. 133. — Membrii birourilor executive central și locale
sunt aleși în mod individual cu majoritate simplă de voturi
de către Adunarea generală națională, respectiv de către
consiliile colegiilor județene, respectiv al municipiului
București.
Art. 134. — (1) Alegerile se vor desfășura în baza unui
regulament electoral realizat și aprobat de către Consiliul
național.
(2) Regulamentul se va distribui în teritoriu cu două luni
înainte de data alegerilor.

16

MONITORUL OFICIAL AL ROMÂNIEI, PARTEA I, Nr. 767/23.VIII.2005
SECȚIUNEA a 2-a

Încetarea calității de reprezentant sau membru în organele
de conducere

Art. 135. — (1) Încetarea calității de membru al
organelor de conducere sau de reprezentant în organele
de conducere intervine în următoarele situații:
a) demisie personală;
b) incompatibilitate apărută ulterior alegerii;
c) deces;
d) pierderea calității de membru al Colegiului Medicilor
Dentiști din România;
e) revocare;
f) imposibilitatea exercitării calității.
(2) Locul rămas vacant din cadrul Adunării generale
naționale ori al consiliului colegiului județean, respectiv al
municipiului București, va fi ocupat de primul membru
supleant.
(3) În cazul Biroului executiv și biroului executiv al
consiliului colegiului județean, respectiv al municipiului
București, se organizează noi alegeri pentru locul vacant.
Art. 136. — (1) Revocarea din funcție sau din calitatea
de reprezentant în organele de conducere ale Colegiului
Medicilor Dentiști din România, atât la nivel național, cât și
județean, respectiv al municipiului București, se face cu
majoritatea simplă a forului care l-a ales pe cel în cauză.

(2) Revocarea se poate face în cazul încălcării grave a
legii, a prezentului regulament sau a Codului deontologic al
medicului dentist.
Art. 137. — (1) Membrii Consiliului național sau ai
consiliilor colegiilor județene, respectiv al municipiului
București, care lipsesc nemotivat la 3 ședințe într-un an
sunt revocați de drept.
(2) Constatarea revocării se face prin decizie a
președintelui Colegiului Medicilor Dentiști din România la
sesizarea biroului executiv al consiliului colegiului județean,
respectiv al municipiului București.
CAPITOLUL IX
Dispoziții tranzitorii și finale
Art. 138. — Completarea sau modificarea prezentului
regulament se va face de către Adunarea generală
națională la propunerea Consiliului național.
Art. 139. — Consiliile colegiilor județene, respectiv al
municipiului București, vor aduce la cunoștință tuturor
membrilor prezentul regulament.
Art. 140. — Prezentul regulament va intra în vigoare în
termen de 30 de zile de la data publicării în Monitorul
Oficial al României, Partea I.

ANEXĂ*)
la regulament

SIGLA
Colegiului Medicilor Dentiști din România

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 767/23.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047525]
ISSN 1453—4495

