Anul 173 (XVII) — Nr. 1.095

PARTEA

I

LEGI, DECRETE, HOTĂRÂRI ȘI ALTE ACTE

Luni, 5 decembrie 2005

SUMAR

Nr.

Pagina

— Lege privind regimul juridic al plantelor,
substanțelor și preparatelor stupefiante și
psihotrope...................................................................

1–14

1.156. — Decret pentru promulgarea Legii privind regimul
juridic al plantelor, substanțelor și preparatelor
stupefiante și psihotrope...........................................

14

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

ȘI

1.993. — Ordin al ministrului transporturilor, construcțiilor
și turismului pentru aprobarea aplicării Reglementării
europene JAR-34 îEmisiile m o t o a r e l o r d e
aeronavă“ ...................................................................

15–16

1.994. — Ordin al ministrului transporturilor, construcțiilor
și turismului pentru aprobarea aplicării Reglementării
europene JAR-VLR îAeronave foarte ușoare cu
aripă rotativă“.............................................................

1.179. — Decret pentru supunerea spre acceptare
Parlamentului a amendamentelor privind limitarea
sumelor din Protocolul din 1992 pentru amendarea
Convenției internaționale privind răspunderea civilă

LEGI

Pagina
pentru pagubele produse prin poluare cu
hidrocarburi, 1969, încheiat la Londra la
27 noiembrie 1992 ....................................................

LEGI ȘI DECRETE
339.

Nr.

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind regimul juridic al plantelor, substanțelor și preparatelor stupefiante și psihotrope
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege stabilește regimul juridic
privind cultivarea, producerea, fabricarea, depozitarea,
comerțul, distribuția, transportul, deținerea, oferirea,
transmiterea, intermedierea, achiziționarea, utilizarea
și tranzitul pe teritoriul național ale plantelor spontane

sau cultivate, substanțelor și preparatelor prevăzute în
tabelele I, II și III din anexa care face parte integrantă din
prezenta lege.
(2) Substanțele prevăzute în tabelele II și III din anexă
și preparatele lor sunt supuse, atunci când sunt utilizate în
scop medical, și altor dispoziții aplicabile substanțelor și
preparatelor de uz uman sau veterinar, în măsura în care
acestea nu contravin prezentei legi.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.095/5.XII.2005

Art. 2. — Pentru aplicarea prezentei legi, termenii și
expresiile de mai jos semnifică după cum urmează:
a) convenții internaționale încheiate cu privire la
substanțele stupefiante și psihotrope — Convenția unică
asupra substanțelor stupefiante din 1961, la care România
a aderat prin Decretul nr. 626/1973, și Convenția asupra
substanțelor psihotrope din 1971, la care România a aderat
prin Legea nr. 118/1992 pentru aderarea României la
Convenția asupra substanțelor psihotrope din 1971 și la
Convenția contra traficului ilicit de stupefiante și substanțe
psihotrope din 1988;
b) prescripție medicală — document scris, semnat și
parafat de un medic care recomandă un tratament medical
unui pacient clar identificat și care autorizează eliberarea
de către farmacist a unei cantități determinate de
medicamente aflate sub controlul legislației naționale în
domeniu;
c) substanță psihotropă — termen desemnând
substanțele înscrise în anexele la Convenția asupra
substanțelor psihotrope din 1971;
d) substanță stupefiantă — termen desemnând
substanțele înscrise în anexele la Convenția unică din
1961 a Națiunilor Unite asupra substanțelor stupefiante,
modificată prin Protocolul din 1972;
e) transport — operațiune de deplasare a unor bunuri
dintr-un loc în altul sau, după caz, cantitatea de plante,
substanțe și preparate ce conțin substanțe stupefiante și
psihotrope prevăzute în tabelele I, II și III din anexă,
autorizată pentru o singură operațiune de transport;
f) transportator — persoana fizică sau juridică autorizată
în scopul efectuării transportului;
g) uz medical — utilizarea pe bază de prescripție
medicală licită a medicamentelor aflate sub controlul
legislației naționale;
h) plante — plantele care conțin substanțe stupefiante
sau psihotrope, originare din România ori procurate din
import;
i) preparat — o soluție sau un amestec, oricare ar fi
starea sa fizică, conținând una ori mai multe substanțe
stupefiante sau psihotrope; acest termen desemnează, de
asemenea, una sau mai multe substanțe stupefiante sau
psihotrope divizate în unități de administrare;
j) abuz — consumul plantelor, substanțelor și
preparatelor ce conțin substanțe stupefiante și psihotrope în
afara unei prescripții medicale;
k) fabricare — toate operațiile, altele decât producția,
care permit obținerea de substanțe stupefiante sau
psihotrope, inclusiv purificarea și transformarea substanțelor
stupefiante ori psihotrope în alte substanțe stupefiante sau
psihotrope; acest termen cuprinde, de asemenea,
fabricarea preparatelor, altele decât cele care sunt
efectuate pe bază de prescripție medicală într-o farmacie;
l) producere — operația care constă din culegerea
opiului, a frunzei de coca, a canabisului și a rășinii de
canabis din plantele care le produc;
m) producător — persoana fizică sau juridică ce
realizează operații de producție ori fabricație;

n) canabis — vârful florifer sau fructifer al speciei
Canabis indica, exceptând semințele sau frunzele care nu
sunt însoțite de vârfurile ramurilor, a cărui rășină nu a fost
extrasă, oricare ar fi întrebuințarea acestuia;
o) planta canabis — toate speciile din genul Canabis;
p) opiu brut — latexul îngroșat prin deshidratare parțială
recoltat în urma incizării capsulelor verzi;
q) mac opiaceu — specia Papaver somniferum L;
r) pai sau tulpină de mac — toate părțile aeriene ale
plantei, cu excepția semințelor macului opiaceu, după
cosire;
s) concentrat de pai sau tulpină de mac — materie
obținută când tulpina de mac a suferit un tratament în
vederea concentrării alcaloizilor care intră în compoziția
acesteia.
Art. 3. — Toate plantele și substanțele ce sunt
prevăzute în convențiile internaționale, la care România
este parte, ca stupefiante sau psihotrope, precum și
preparatele lor, ce pot fi periculoase pentru sănătatea
populației, din cauza efectelor pe care abuzul acestora le
poate produce, sunt prevăzute în tabelele I, II și III din
anexă.
Art. 4. — Cultivarea, producerea, fabricarea,
depozitarea, comerțul, distribuția, transportul, deținerea,
oferirea, transmiterea, intermedierea, achiziționarea,
utilizarea, importul, exportul și tranzitul pe teritoriul național
ale plantelor, substanțelor și preparatelor prevăzute în
tabelul I din anexă sunt interzise, cu excepția situațiilor
prevăzute de prezenta lege.
Art. 5. — Cultivarea, producerea, fabricarea,
depozitarea, comerțul și distribuția, transportul, deținerea,
oferirea, transmiterea, intermedierea, achiziționarea,
utilizarea, importul, exportul și tranzitul pe teritoriul național
ale plantelor, substanțelor și preparatelor prevăzute în
tabelele II și III din anexă sunt permise numai în condițiile
prevăzute de prezenta lege.
Art. 6. — (1) Preparatele ce conțin o substanță
prevăzută în tabelele II și III din anexă, care nu prezintă
un risc de abuz și a căror substanță nu poate fi
recuperată într-o cantitate care să permită o utilizare
ilegală, pot fi scutite de anumite măsuri de control, conform
legislației naționale.
(2) Lista preparatelor prevăzute la alin. (1) și măsurile
de control de care sunt scutite sunt prevăzute în normele
metodologice de aplicare a prezentei legi.
Art. 7. — (1) Orice persoană fizică sau juridică ce
desfășoară o operațiune cu plante, substanțe și preparate
prevăzute în tabelele I, II și III din anexă se află sub
controlul și supravegherea Ministerului Sănătății, prin
inspecții efectuate de inspectorii farmaciști.
(2) Sunt supuse controlului și supravegherii prevăzute la
alin. (1) și trusele de prim ajutor care conțin substanțe
stupefiante și psihotrope aflate în mijloacele de transport
aerian, naval și în ambulanțe.
(3) În unitățile medico-farmaceutice de producție ori în
alte locuri autorizate unde se desfășoară operațiuni cu
substanțe stupefiante sau psihotrope, atunci când există

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005
indicii de încălcare a activității legale cu acestea, specialiști
din cadrul formațiunii specializate în prevenirea și
combaterea traficului și consumului ilicit de droguri din
cadrul Inspectoratului General al Poliției Române se
adresează specialiștilor din cadrul Ministerului Sănătății care
exercită astfel de atribuții, potrivit legii, în vederea verificării
situațiilor sesizate.
(4) Verificările se fac în comun de către reprezentanții
celor două instituții.
CAPITOLUL II
Clasificarea plantelor, substanțelor și preparatelor
stupefiante și psihotrope
Art. 8. — (1) Prin hotărâre a Guvernului, tabelele din
anexa la prezenta lege pot fi modificate printr-o nouă
înscriere, radiere sau transfer dintr-un tabel în altul, în
baza modificărilor transmise de Comisia pentru Stupefiante
a Organizației Națiunilor Unite, a organismelor europene
competente, conform normelor metodologice de aplicare a
prezentei legi.
(2) În hotărârea Guvernului prevăzută la alin. (1) nu se
poate înscrie o substanță aflată sub control național și
internațional sub un regim mai puțin strict decât în
condițiile prezentei legi și ale convențiilor internaționale.
Art. 9. — Plantele și substanțele sunt prevăzute în
tabelele I, II sau III din anexă sub denumirea lor comună
internațională, iar în lipsa acesteia, sub denumirea științifică
ori sub numele lor comun.
Art. 10. — (1) Preparatele sunt supuse aceluiași regim
ca și substanțele pe care le conțin și, dacă ele conțin
două sau mai multe substanțe, sunt supuse regimului
substanței celei mai strict controlate.
(2) Lista preparatelor ce conțin substanțe stupefiante și
psihotrope se aprobă prin ordin al ministrului sănătății și se
publică în Monitorul Oficial al României, Partea I, odată cu
publicarea normelor metodologice de aplicare a prezentei
legi.
CAPITOLUL III
Cultivarea plantelor ce conțin substanțe stupefiante
și psihotrope
Art. 11. — Cultivarea fără drept a plantelor ce conțin
substanțe aflate sub control național, prevăzute în tabelele I,
II și III din anexă, este interzisă.
Art. 12. — (1) Este permisă cultivarea plantelor ce
conțin substanțe aflate sub controlul legislației naționale
numai dacă sunt prelucrate în scop tehnic, în vederea
producerii de tulpini, fibre, sămânță și ulei, în scop medical
și științific și numai cu autorizarea Ministerului Agriculturii,
Pădurilor și Dezvoltării Rurale, prin direcțiile pentru
agricultură și dezvoltare rurală județene sau a municipiului
București, pe baza estimărilor anuale stabilite potrivit
dispozițiilor art. 42 alin. (1) lit. e) din prezenta lege și a
normelor metodologice de aplicare a acesteia.
(2) Cultivarea în scop industrial și/sau alimentar sau
pentru producerea de sămânță a plantelor ce conțin

3

substanțe aflate sub control național sub limitele stabilite
prin normele metodologice de aplicare a prezentei legi se
autorizează de către Ministerul Agriculturii, Pădurilor și
Dezvoltării Rurale, prin direcțiile pentru agricultură și
dezvoltare rurală județene sau a municipiului București.
(3) Furnizorii de semințe de canabis și mac opiaceu au
obligația de a livra asemenea semințe numai către
deținătorii autorizației de cultivare.
(4) Cultivatorii de canabis și mac opiaceu autorizați au
obligația de a însămânța terenurile deținute numai cu
semințe din soiurile înregistrate în Catalogul oficial al
soiurilor și hibrizilor de plante de cultură din România sau
în Cataloagele Comunităților Europene, produse de unitățile
autorizate de Ministerul Agriculturii, Pădurilor și Dezvoltării
Rurale, prin autoritățile teritoriale de control și certificare a
semințelor.
Art. 13. — (1) Proprietarul, posesorul ori deținătorul cu
orice titlu al unui teren cu destinație agricolă sau cu orice
altă destinație are obligația să distrugă plantele prevăzute
la art. 11 care ar putea crește spontan pe terenul
respectiv.
(2) Costurile distrugerii plantelor spontane și a culturilor
neautorizate se suportă de către proprietarul, utilizatorul
sau deținătorul terenului, după caz.
Art. 14. — Modalitățile de aplicare a prevederilor
prezentului capitol, modelul și cererea de autorizație pentru
cultivarea în scop licit a plantelor ce conțin substanțe
stupefiante și psihotrope se stabilesc prin normele
metodologice de aplicare a prezentei legi și conform
prevederilor legale în vigoare.
CAPITOLUL IV
Producerea, fabricarea și distribuția plantelor,
substanțelor și preparatelor stupefiante și psihotrope
Art. 15. — (1) Desfășurarea activităților de producere,
fabricare, depozitare, comerț, deținere și distribuire a
plantelor, substanțelor și preparatelor stupefiante și
psihotrope este interzisă fără autorizația eliberată de
Ministerul Sănătății.
(2) Eliberarea autorizației pentru desfășurarea activităților
prevăzute la alin. (1) se face după verificarea spațiului,
personalului și mijloacelor tehnice destinate desfășurării
operațiunilor solicitate, în condițiile stabilite prin normele
metodologice de aplicare a prezentei legi.
(3) Autorizațiile pentru operațiunile prevăzute la alin. (1)
sunt eliberate dacă utilizarea plantelor, a substanțelor și a
preparatelor prevăzute în tabelele II și III din anexă este
limitată în scopul utilizării în industrie sau pentru
producerea de sămânță, precum și pentru uz medical,
științific sau tehnic.
(4) Încetarea activității, precum și orice modificare a
situației care a justificat eliberarea autorizației se notifică
autorității emitente, înainte de a fi efectuată, în termenul și
în condițiile stabilite prin normele metodologice de aplicare
a prezentei legi.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.095/5.XII.2005

(5) Valabilitatea autorizației pentru desfășurarea
activităților prevăzute la alin. (1) nu poate depăși termenul
autorizației de funcționare.
Art. 16. — (1) Ministerul Sănătății aprobă pentru fiecare
an cantitățile estimate din diferite substanțe și preparate pe
care orice cultivator, producător, distribuitor, importator sau
exportator autorizat are dreptul să le cultive, să le producă,
să le fabrice, să le importe ori să le exporte. Aceste limite
pot fi modificate, dacă este necesar, în cursul anului.
(2) Orice producător sau importator autorizat are dreptul
să producă, să fabrice sau să importe numai cantitățile de
substanțe și preparate necesare operațiunii aprobate.
Art. 17. — În vederea aprobării prevăzute la art. 16,
producătorii și importatorii transmit anual Ministerului
Sănătății estimările cantităților diferitelor substanțe și
preparate pe care le produc, fabrică sau importă.
Art. 18. — Modalitățile de aplicare a prezentului capitol,
întocmirea dosarului ce însoțește cererea și modelul de
autorizație sunt stabilite prin normele metodologice de
aplicare a prezentei legi.
CAPITOLUL V
Import/export și tranzit cu plante, substanțe
și preparate stupefiante și psihotrope
Art. 19. — Sunt interzise importurile și exporturile în și
din România cu încălcarea prevederilor prezentei legi.
Art. 20. — Operațiunile de export sau de import cu
plantele, substanțele și preparatele prevăzute în tabelele I,
II și III din anexă se desfășoară în baza unei autorizații de
export sau import, eliberată pentru fiecare operațiune de
către Ministerul Sănătății prin serviciul specializat, conform
modelului prevăzut în normele metodologice de aplicare a
prezentei legi.
Art. 21. — Operațiunile de import/export cu plante,
substanțe și preparate prevăzute în tabelele I, II și III din
anexă pot fi efectuate numai de persoanele titulare ale
autorizației prevăzute la art. 12, 15 și 49, în limitele
estimărilor anuale.
Art. 22. — (1) Modelul cererii pentru obținerea
autorizației de import sau export este prevăzut în normele
metodologice de aplicare a prezentei legi.
(2) Pentru obținerea autorizației de export este necesar
și un exemplar original al autorizației de import, emisă de
autoritatea competentă din țara importatorului.
Art. 23. — (1) Autorizația de import sau de export
indică autoritatea care a emis-o și conține aceleași
informații ca și cererea privind operațiunea prevăzută la
art. 22 alin. (1).
(2) Autorizația de export cuprinde în mod obligatoriu
numărul și data autorizației de import care atestă că
importul substanței sau al preparatului este autorizat.
Art. 24. — (1) Ministerul Sănătății eliberează
importatorului două exemplare originale ale autorizației de
import, dintre care un exemplar se anexează documentelor
de transport.

(2) Ministerul Sănătății eliberează exportatorului două
exemplare originale ale autorizației de export, dintre care
un exemplar se anexează documentelor de transport.
Art. 25. — În cazul în care cantitatea de plante,
substanțe sau preparate efectiv exportată este mai mică
decât cea indicată pe autorizația de export, Ministerul
Sănătății precizează acest lucru pe autorizație și pe toate
copiile sale oficiale.
Art. 26. — Atunci când transportul a ajuns pe teritoriul
României, Ministerul Sănătății restituie autorității competente
din țara exportatoare autorizația de export emisă de
aceasta, cu specificarea cantității efectiv importate din
fiecare plantă, substanță și preparat.
Art. 27. — Documentele comerciale, documentele de
vamă sau de transport, precum și alte documente de
expediere trebuie să indice numele plantelor și ale
substanțelor așa cum acestea figurează în tabelele
convențiilor internaționale și, după caz, denumirea
comercială a preparatelor, cantităților exportate de pe
teritoriul național sau care urmează a fi importate, numele
și adresele exportatorului, ale importatorului și cele ale
destinatarului.
Art. 28. — (1) Este interzisă depozitarea în regim de
antrepozitare și în zonele libere a plantelor, substanțelor
sau preparatelor ce conțin substanțe stupefiante ori
psihotrope indigene sau de import.
(2) Sunt interzise importurile pe teritoriul României sub
formă de transporturi adresate unui depozit de vamă.
(3) Sunt interzise exporturile de pe teritoriul României
sub formă de transporturi adresate unui depozit de vamă,
cu excepția cazului în care autoritatea competentă a țării
importatoare a precizat pe autorizația de import că aprobă
o astfel de operațiune.
Art. 29. — Transporturile ce intră sau ies de pe
teritoriul României fără a fi însoțite de o autorizație de
import sau de export, precum și cele care nu sunt
conforme autorizației sunt reținute de autoritățile
competente, până la justificarea legitimității transportului sau
până la rămânerea definitivă și irevocabilă a hotărârii
judecătorești prin care se dispune confiscarea transportului
respectiv.
Art. 30. — (1) Birourile vamale de frontieră și birourile
vamale de interior pentru importul sau exportul de plante,
substanțe ori preparate prevăzute în tabelele I, II și III din
anexă sunt stabilite de autoritatea vamală competentă și se
publică în Monitorul Oficial al României, Partea I, în termen
de 30 de zile de la publicarea normelor metodologice de
aplicare a prezentei legi.
(2) Modalitatea de transmitere a informației de la
punctele vamale către Ministerul Sănătății se va preciza în
normele metodologice de aplicare a prezentei legi.
Art. 31. — (1) Tranzitarea pe teritoriul României a unui
transport de plante, substanțe sau preparate conținând
substanțe prevăzute în tabelele I, II și III din anexă este
permisă numai dacă la punctele de control pentru trecerea
frontierei se prezintă autorizația de import-export pentru
acel transport.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005
(2) Destinația unui transport aflat în tranzit pe teritoriul
României poate fi schimbată numai după eliberarea unei
noi autorizații de export de către autoritatea competentă
din țara exportatoare.
(3) Nici un transport de plante, substanțe și de
preparate prevăzute la alin. (1), aflat în tranzit pe teritoriul
României, nu poate fi supus vreunui tratament care să-i
modifice natura sau ambalajul.
Art. 32. — Dispozițiile art. 31 nu sunt aplicabile dacă
transportul este efectuat pe cale aeriană. În situația în care
aeronava face escală sau aterizează forțat pe teritoriul
României, transportul va fi tratat ca un export de pe
teritoriul României către țara destinatară numai în condițiile
descărcării sau dacă circumstanțele impun acest lucru.
CAPITOLUL VI
Transportul plantelor, substanțelor și preparatelor
stupefiante și psihotrope
Art. 33. — (1) Unitățile autorizate și transportatorii
autorizați de către Ministerul Transporturilor, Construcțiilor și
Turismului sunt obligați să ia măsuri corespunzătoare
pentru a preveni deturnarea din circuitul legal a plantelor,
substanțelor și preparatelor prevăzute în tabelele din
anexă.
(2) Transportul se efectuează cu îndeplinirea
următoarelor obligații:
a) este însoțit de documentele prevăzute de lege;
b) preparatele sunt transportate în containere cu sigilii
nefalsificabile și care să permită controlul;
c) orice circumstanțe care ar permite traficul ilegal
trebuie comunicate autorităților competente în cel mai scurt
timp.
CAPITOLUL VII
Utilizarea medicală și distribuția substanțelor
și preparatelor stupefiante și psihotrope
Art. 34. — Farmaciile cu circuit deschis, farmaciile cu
circuit închis, cabinetele medicale în specialitatea medicina
de familie, precum și centrele de tratament pentru
toxicomani își desfășoară activitatea cu plante, substanțe și
preparate stupefiante și psihotrope, în baza autorizației de
funcționare, conform normelor metodologice de aplicare a
prezentei legi.
Art. 35. — Achiziționarea de plante, substanțe și
preparate prevăzute în tabelele II și III din anexă poate fi
efectuată numai de la o persoană juridică autorizată,
potrivit dispozițiilor art. 15.
Art. 36. — (1) Persoanele juridice pot să achiziționeze,
să distribuie și să utilizeze în limita nevoilor lor plante,
substanțe și preparate prevăzute în tabelele II și III din
anexă numai dacă dețin autorizație emisă de Ministerul
Sănătății.
(2) Conținutul și modalitatea de control al truselor de
prim ajutor vor fi precizate prin normele metodologice de
aplicare a prezentei legi.
Art. 37. — (1) Preparatele și substanțele stupefiante și
psihotrope pot fi utilizate în scop medical numai pe baza

5

prescripțiilor medicale, în conformitate cu normele
metodologice de aplicare a prezentei legi.
(2) Prescrierea substanțelor și preparatelor prevăzute în
tabelul II din anexă se face pe formulare speciale,
securizate, sau în condici de prescripții medicale ori condici
de aparat, destinate exclusiv prescrierii acestora, în cadrul
unităților sanitare umane sau veterinare, în condițiile
prevăzute în normele metodologice de aplicare a prezentei
legi.
(3) Prescrierea substanțelor și preparatelor prevăzute în
tabelul III din anexă se face pe formulare care se rețin la
eliberare, în condițiile prevăzute în normele metodologice
de aplicare a prezentei legi.
(4) Eliberarea substanțelor și preparatelor prevăzute în
tabelele II și III din anexă, fără prescripție medicală, este
interzisă, cu excepția preparatelor prevăzute în normele
metodologice de aplicare a prezentei legi, în baza art. 6
alin. (2).
Art. 38. — (1) Plantele și substanțele prevăzute în
tabelele II și III din anexă pot fi prescrise pacienților în
conformitate cu prevederile art. 37, numai sub formă de
preparate farmaceutice, realizate industrial sau în farmacie,
de către:
a) medicii titulari ai autorizației de liberă practică, în
conformitate cu normele metodologice de aplicare a
prezentei legi;
b) medicii veterinari titulari ai autorizației de liberă
practică, în conformitate cu normele metodologice de
aplicare a prezentei legi.
(2) Pacienții aflați în tratament cu medicamente care
conțin substanțe stupefiante sau psihotrope prevăzute în
tabelul II din anexă pot deține cantitatea prescrisă numai
în baza prescripției medicale.
(3) Medicamentele care conțin substanțe stupefiante sau
psihotrope, obținute pe bază de prescripție medicală,
rămase neutilizate, vor fi distruse conform procedurilor
stabilite prin normele metodologice de aplicare a prezentei
legi.
Art. 39. — Modalitatea privind prescrierea și eliberarea
preparatelor farmaceutice prevăzute în tabelele II și III din
anexă, precum și modelul formularelor sunt prevăzute în
normele metodologice de aplicare a prezentei legi.
Art. 40. — Este interzisă deținerea, în orice scop, a
plantelor, substanțelor și preparatelor prevăzute în tabelele
I, II și III din anexă, în afară de cazul în care este
autorizată, potrivit prevederilor prezentei legi și ale normelor
metodologice de aplicare a acesteia.
Art. 41. — Condițiile în care călătorii pot deține
medicamente ce conțin substanțe stupefiante și psihotrope
vor fi stabilite în normele metodologice de aplicare a
prezentei legi.
CAPITOLUL VIII
Obligații ale persoanelor autorizate să efectueze
operațiuni cu plante, substanțe și preparate
care conțin substanțe stupefiante și psihotrope
Art. 42. — (1) Persoanele juridice autorizate să
desfășoare activități de cultivare, producere, fabricare,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.095/5.XII.2005

depozitare, de import și export cu plante, substanțe și
preparate care conțin substanțe stupefiante și psihotrope
sunt obligate să transmită Ministerului Sănătății următoarele
documente:
a) o situație lunară a cantităților din fiecare plantă,
substanță și din fiecare preparat, importate sau exportate,
cu indicarea țării expeditoare și a țării destinatare, în
termen de cel mult 5 zile lucrătoare de la sfârșitul fiecărei
luni;
b) o situație recapitulativă a datelor transmise conform
lit. a) privind anul calendaristic trecut, inclusiv situația
stocului la data de 31 decembrie a acelui an, cel mai
târziu până la data de 15 februarie a fiecărui an;
c) situația privind cantitățile din fiecare substanță și din
fiecare preparat, produse sau fabricate, în termenele
prevăzute la lit. a) și b);
d) situația privind cantitatea din fiecare substanță
utilizată pentru fabricare, în termenele prevăzute la lit. a)
și b);
e) o situație privind estimarea necesarului de plante,
substanțe și preparate pentru anul calendaristic următor,
conform formularelor prevăzute în normele metodologice de
aplicare a prezentei legi, cel mai târziu la data de 31 mai
a fiecărui an;
f) o situație trimestrială din partea producătorilor și
distribuitorilor, care să specifice mișcările cantităților de
plante, substanțe și preparate care conțin substanțe
stupefiante și psihotrope, la nivel național, efectuate în
această perioadă.
(2) Datele prevăzute la lit. a)—c) se transmit pentru
fiecare plantă cultivată, importată, exportată, în aceleași
termene.
(3) La cererea Ministerului Sănătății, persoanele juridice
autorizate sunt obligate să transmită în cursul anului
situații recapitulative după modelul formularelor prezentate
în normele metodologice de aplicare a prezentei legi.
(4) Ministerul Sănătății și Ministerul Agriculturii, Pădurilor
și Dezvoltării Rurale colectează, analizează și comunică
Agenției Naționale Antidrog, în vederea centralizării și
transmiterii către organismele internaționale, toate datele
statistice pe care le dețin în legătură cu activitățile
prevăzute la art. 1, solicitate prin convențiile internaționale
la care România este parte.
Art. 43. — (1) Orice achiziție, transmitere, operațiune de
comerț, export sau import de plante, substanțe și preparate
prevăzute în tabelele I și II din anexă trebuie, în momentul
efectuării operațiunii, să fie înregistrată conform condițiilor
stabilite în normele metodologice de aplicare a prezentei
legi. Aceste documente se păstrează timp de 5 ani.
(2) Comenzile și facturile pentru plantele, substanțele și
preparatele prevăzute în tabelul II din anexă se efectuează
pe formulare separate.
Art. 44. — (1) Orice persoană juridică autorizată, care
deține plante, substanțe și preparate prevăzute în tabelele
I, II și III din anexă, este obligată să asigure condiții de
păstrare și depozitare conform normelor metodologice de
aplicare a prezentei legi.

(2) Orice persoană autorizată care deține plante,
substanțe și preparate prevăzute în tabelele I, II și III din
anexă este obligată să ia măsuri de pază pentru
prevenirea sustragerii acestora.
Art. 45. — (1) Substanțele și preparatele prevăzute în
tabelele II și III din anexă se pun în circulație numai în
ambalaje adecvate, închise și etichetate conform normelor
metodologice de aplicare a prezentei legi.
(2) Ambalajele exterioare ale coletelor de expediție nu
trebuie să conțină nici o altă indicație în afara numelui și
adreselor expeditorului și destinatarului, precum și marca
expeditorului.
Art. 46. — (1) Eticheta sub care un preparat este pus
în vânzare trebuie să conțină în mod obligatoriu
denumirea, cantitatea și concentrația de substanță activă,
numărul seriei de fabricație, numele unității producătoare și
termenul de valabilitate.
(2) Etichetele și alte suporturi informaționale, cum sunt
prospectele ce însoțesc condiționările pentru distribuția
en-détail, indică modul de utilizare, precum și precauțiile ce
trebuie luate și atenționările ce sunt necesare pentru
siguranța utilizatorului, în condițiile prevăzute de normele
metodologice de aplicare a prezentei legi.
Art. 47. — (1) Orice publicitate cu privire la substanțele
și preparatele prevăzute în tabelele I, II și III din anexă
este interzisă, în afară de publicațiile științifice sau
profesionale, recunoscute pe plan național, destinate
cercetătorilor sau profesioniștilor.
(2) Este interzisă distribuirea de eșantioane ale
substanțelor și preparatelor prevăzute în tabelele I, II și III
din anexă.
Art. 48. — Distrugerea substanțelor și preparatelor
identificate ca necorespunzătoare calitativ de către
persoana juridică autorizată sau de Agenția Națională a
Medicamentului, după caz, cu termen de valabilitate expirat
ori care au fost returnate, se efectuează de către o
societate autorizată, în baza aprobării de distrugere emise
de Ministerul Sănătății și în prezența unei comisii
constituite în condițiile prevăzute în normele metodologice
de aplicare a prezentei legi.
CAPITOLUL IX
Cercetări medicale și științifice, învățământ
Art. 49. — (1) Ministerul Sănătății autorizează, în scopul
cercetării medicale ori științifice, pentru învățământ sau
pentru efectuarea de constatări ori expertize tehnicoștiințifice, fizico-chimice, dispuse de autoritățile judiciare,
potrivit legii, o persoană fizică sau juridică, după caz, să
cultive, să producă, să fabrice, să achiziționeze, să
transporte, să importe, să exporte, să utilizeze, să dețină
plante, substanțe și preparate prevăzute în tabelele I, II și
III din anexă în cantități care să nu le depășească pe
cele strict necesare scopului urmărit, în condițiile prezentate
în normele metodologice de aplicare a prezentei legi.
(2) Autorizația prevăzută la alin. (1) poate fi acordată și
pentru alte operațiuni dintre cele enumerate la art. 4, în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005
măsura în care asemenea operațiuni sunt necesare
scopului urmărit.
(3) Beneficiarul autorizației prevăzute la alin. (1)
consemnează într-un registru, pe care îl păstrează timp de
5 ani, cantitățile de plante, substanțe și preparate pe care
le importă, le achiziționează, le fabrică, le utilizează și le
distruge, precum și data operațiunilor și numele furnizorilor.
El are obligația de a comunica trimestrial și anual
Ministerului Sănătății cantitățile importate, utilizate sau
deținute în stoc până la epuizarea acestuia, în condițiile
prevăzute la art. 42.
(4) Organele de poliție și vamale pot trimite pentru
analize de laborator Organului Internațional de Control al
Stupefiantelor din cadrul Organizației Națiunilor Unite sau
autorităților competente ale altor state eșantioane ale
substanțelor, plantelor ori preparatelor prevăzute în
tabelele I, II și III din anexă.
CAPITOLUL X
Sancțiuni
Art. 50. — În cazul în care există sau se presupune în
mod justificat că există un risc iminent și grav pentru
sănătate, autoritățile sanitare vor adopta măsurile de
precauție, care vor consta în:
a) blocarea mărfii, retragerea de pe piață și interzicerea
utilizării specialităților farmaceutice, formulelor magistrale și
preparatelor oficinale, precum și suspendarea activităților,
publicității și închiderea provizorie a localurilor, centrelor
sau serviciilor;
b) suspendarea elaborării, prescrierii, eliberării și
furnizării de preparate în faza de cercetare clinică sau
pentru cercetare pe animale.
Art. 51. — În cazul încălcării repetate a prevederilor
art. 42 alin. (1)—(3), Ministerul Sănătății poate suspenda
autorizația pentru desfășurarea activităților prevăzute la
art. 15 alin. (1), pentru o perioadă de 1—3 luni.
Art. 52. — (1) Constituie contravenții și se
sancționează, după cum urmează:
a) nerespectarea prevederilor art. 13 alin. (1), art. 37
alin. (2)—(4) și ale art. 44—46, cu amendă de la 200 lei
(RON) la 1.000 lei (RON);
b) nerespectarea prevederilor art. 43, cu amendă de la
500 lei (RON) la 2.000 lei (RON);
c) nerespectarea prevederilor art. 15 alin. (4), ale
art. 47 și 48, cu amendă de la 1.000 lei (RON) la 5.000 lei
(RON);

7

d) nerespectarea prevederilor art. 42 alin. (1)—(3) și ale
art. 43, cu amendă de la 5.000 lei (RON) la 20.000 lei
(RON).
(2) Constatarea contravențiilor și aplicarea sancțiunilor
se fac de către personalul anume împuternicit din cadrul
Ministerului Sănătății și al Ministerului Agriculturii, Pădurilor
și Dezvoltării Rurale, Direcției Generale de Combatere a
Criminalității Organizate și Antidrog și Agenției Naționale
Antidrog.
(3) Dispozițiile referitoare la contravențiile prevăzute la
alin. (1) și (2) se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
CAPITOLUL XI
Dispoziții tranzitorii și finale
Art. 53. — La data intrării în vigoare a prezentei legi
Legea nr. 73/1969 privind regimul produselor și al
substanțelor stupefiante, publicată în Buletinul Oficial al
Republicii Socialiste România, Partea I, nr. 154 din
29 decembrie 1969, cu modificările ulterioare, și Hotărârea
Guvernului nr. 75/1991 pentru stabilirea și sancționarea
contravențiilor la normele privind regimul produselor și
substanțelor stupefiante, publicată în Monitorul Oficial al
României, Partea I, nr. 20 din 28 ianuarie 1991, cu
modificările ulterioare, se abrogă.
Art. 54. — Autorizațiile eliberate în baza Legii
nr. 73/1969 își mențin valabilitatea pentru o perioadă de
cel mult 3 ani de la data intrării în vigoare a prezentei
legi, urmând ca în acest interval să fie preschimbate
conform prevederilor prezentei legi.
Art. 55. — În scopul îndeplinirii obligațiilor asumate de
România prin convențiile internaționale și pentru raportarea
datelor solicitate de organele și organismele competente,
termenele de raportare prevăzute la art. 42 pot fi
modificate prin ordin al ministrului sănătății.
Art. 56. — Prezenta lege intră în vigoare la 7 luni de la
data publicării în Monitorul Oficial al României, Partea I, cu
excepția art. 57 care intră în vigoare la data publicării.
Art. 57. — În termen de 6 luni de la data publicării
prezentei legi în Monitorul Oficial al României, Partea I,
Ministerul Sănătății va elabora normele metodologice de
aplicare a acesteia, care vor fi aprobate prin hotărâre a
Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 noiembrie 2005.
Nr. 339.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.095/5.XII.2005
ANEXĂ 1)

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.095/5.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.095/5.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.095/5.XII.2005

PREȘEDINTELE ROMÂNIEI

DECRET
pentru promulgarea Legii privind regimul juridic al plantelor,
substanțelor și preparatelor stupefiante și psihotrope
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind regimul juridic al plantelor,
substanțelor și preparatelor stupefiante și psihotrope și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 noiembrie 2005.
Nr. 1.156.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.095/5.XII.2005

15

PREȘEDINTELE ROMÂNIEI

DECRET
pentru supunerea spre acceptare Parlamentului
a amendamentelor privind limitarea sumelor din Protocolul
din 1992 pentru amendarea Convenției internaționale
privind răspunderea civilă pentru pagubele produse
prin poluare cu hidrocarburi, 1969, încheiat la Londra
la 27 noiembrie 1992
În temeiul prevederilor art. 91 alin. (1) și ale art. 100 din Constituția
României, precum și ale art. 19 alin. (1) lit. a) și ale art. 21 alin. (1) din
Legea nr. 590/2003 privind tratatele,
la propunerea Guvernului, potrivit Hotărârii nr. E 386 din 17 noiembrie 2005,
Președintele României d e c r e t e a z ă:
Articol unic. — Se supun spre acceptare Parlamentului amendamentele
privind limitarea sumelor din Protocolul din 1992 pentru amendarea
Convenției internaționale privind răspunderea civilă pentru pagubele produse
prin poluare cu hidrocarburi, 1969, încheiat la Londra la 27 noiembrie 1992,
și se dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 30 noiembrie 2005.
Nr. 1.179.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea aplicării Reglementării europene JAR-34
îEmisiile motoarelor de aeronavă“
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în scopul armonizării reglementărilor naționale cu cele ale Uniunii Europene în domeniul aviației civile, inclusiv cu
cerințele Agenției Europene privind Siguranța Aviației — EASA,
în temeiul prevederilor art. 12 lit. d) din Ordonanța Guvernului nr. 19/1997 privind transporturile, republicată, ale
art. 4 lit. b) și ale art. 5 alin. (1) din Ordonanța Guvernului nr. 29/1997 privind Codul aerian, republicată, ale art. 4
pct. 4.1—4.3 din anexa la Hotărârea Guvernului nr. 405/1993 privind înființarea Autorității Aeronautice Civile Române, cu
modificările ulterioare, precum și ale art. 4 alin. (1) pct. 15 și ale art. 5 alin. (4) din Hotărârea Guvernului nr. 412/2004
privind organizarea și funcționarea Ministerului Transporturilor, Construcțiilor și Turismului, cu modificările și completările
ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă aplicarea de către Regia
Autonomă îAutoritatea Aeronautică Civilă Română“ a
Reglementării europene JAR-34 îEmisiile motoarelor de
aeronavă“, denumită în continuare JAR-34, precum și a
amendamentelor ulterioare la aceasta, care stabilește

cerințele specifice pentru certificarea privind emisiile chimice
ale motoarelor de aeronave.
Art. 2. — Procedurile specifice de aplicare a
prevederilor JAR-34 vor fi elaborate de Regia Autonomă
îAutoritatea Aeronautică Civilă Română“.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.095/5.XII.2005

Art. 3. — Prezentul ordin se publică în Monitorul Oficial
al României, Partea I.
Art. 4. — Regia Autonomă îAutoritatea Aeronautică
Civilă Română“ va pune la dispoziție tuturor celor interesați
textul tradus în limba română al JAR-34 și al
amendamentelor la aceasta.

Art. 5. — Direcția generală aviație civilă din cadrul
Ministerului Transporturilor, Construcțiilor și Turismului și
Regia Autonomă îAutoritatea Aeronautică Civilă Română“
vor lua măsuri pentru ducerea la îndeplinire a prevederilor
prezentului ordin.

Ministrul transporturilor, construcțiilor și turismului,
Gheorghe Dobre
București, 18 noiembrie 2005.
Nr. 1.993.
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea aplicării Reglementării europene JAR-VLR
îAeronave foarte ușoare cu aripă rotativă“
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în scopul armonizării reglementărilor naționale cu cele ale Uniunii Europene în domeniul aviației civile, inclusiv cu
cerințele Agenției Europene privind Siguranța Aviației — EASA,
în temeiul prevederilor art. 12 lit. d) din Ordonanța Guvernului nr. 19/1997 privind transporturile, republicată, ale
art. 4 lit. b) și ale art. 5 alin. (1) din Ordonanța Guvernului nr. 29/1997 privind Codul aerian, republicată, ale art. 4
pct. 4.1—4.3 din anexa la Hotărârea Guvernului nr. 405/1993 privind înființarea Autorității Aeronautice Civile Române, cu
modificările ulterioare, precum și ale art. 4 alin. (1) pct. 15 și ale art. 5 alin. (4) din Hotărârea Guvernului nr. 412/2004
privind organizarea și funcționarea Ministerului Transporturilor, Construcțiilor și Turismului, cu modificările și completările
ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă aplicarea de către Regia
Autonomă îAutoritatea Aeronautică Civilă Română“ a
Reglementării europene JAR-VLR îAeronave foarte ușoare
cu aripă rotativă“, denumită în continuare JAR-VLR, precum
și a amendamentelor ulterioare la aceasta, care stabilește
cerințele specifice pentru certificarea privind emisiile chimice
ale motoarelor de aeronave.
Art. 2. — Procedurile specifice de aplicare a
prevederilor JAR-VLR vor fi elaborate de Regia Autonomă
îAutoritatea Aeronautică Civilă Română“.

Art. 3. — Prezentul ordin se publică în Monitorul Oficial
al României, Partea I.
Art. 4. — Regia Autonomă îAutoritatea Aeronautică
Civilă Română“ va pune la dispoziție tuturor celor interesați
textul tradus în limba română al JAR-VLR și al
amendamentelor la aceasta.
Art. 5. — Direcția generală aviație civilă din cadrul
Ministerului Transporturilor, Construcțiilor și Turismului și
Regia Autonomă îAutoritatea Aeronautică Civilă Română“
vor lua măsuri pentru ducerea la îndeplinire a prevederilor
prezentului ordin.

Ministrul transporturilor, construcțiilor și turismului,
Gheorghe Dobre
București, 18 noiembrie 2005.
Nr. 1.994.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.095/5.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|065079]
ISSN 1453—4495

PDF compression, OCR, web-optimization with CVISION's PdfCompressor

