PARTEA

Anul 173 (XVII) — Nr. 109

I

Joi, 3 februarie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

85/2004. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare cu
privire la cerințele de sănătate a animalelor,
aplicabile mișcării de animale de companie în
scopuri necomerciale.................................................

2–6

148/2004. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Programului de supraveghere și
control în domeniul siguranței alimentelor pentru
anul 2005...................................................................

6–12

5.302/2004. — Ordin al ministrului educației și cercetării
privind aprobarea Metodologiei și a criteriilor de
acordare a gradației de merit și a salariului de
merit în învățământul preuniversitar.........................

13–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 109/3.II.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare cu privire la cerințele de sănătate a animalelor,
aplicabile mișcării de animale de companie în scopuri necomerciale
În temeiul art. 10 lit. b) din Ordonanța Guvernului nr. 42/2004 privind organizarea activității sanitare veterinare și
pentru siguranța alimentelor, aprobată cu modificări prin Legea nr. 215/2004, cu modificările ulterioare,
văzând Referatul de aprobare nr. 23.370/2004, întocmit de Direcția generală veterinară din structura Autorității
Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară cu
privire la cerințele de sănătate a animalelor, aplicabile
mișcării de animale de companie în scopuri necomerciale,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.

Art. 3. — Prezentul ordin constituie transpunerea oficială
a Regulamentului Parlamentului European și al Consiliului
998/2003/CE privind cerințele de sănătate animală
aplicabile mișcării de animale de companie în scopuri
necomerciale și amendând Directiva Consiliului 92/65/CEE,
publicat în Jurnalul Oficial al Comunităților Europene
(JOCE) nr. L146 din 13 iunie 2003, p. 1.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la data
publicării.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan

București, 30 septembrie 2004.
Nr. 85.
ANEXĂ

NORMĂ SANITARĂ VETERINARĂ
cu privire la cerințele de sănătate a animalelor, aplicabile mișcării de animale de companie în scopuri necomerciale
CAPITOLUL I
Prevederi generale
Art. 1. — Prezenta normă sanitară veterinară stabilește
cerințele de sănătate animală aplicabile mișcării de animale
de companie în scopuri necomerciale și regulile ce se
aplică controalelor cu privire la asemenea mișcări.
Art. 2. — (1) Prezenta normă sanitară veterinară se
referă la mișcările de animale de companie din speciile
prevăzute în anexa nr. 1 efectuate între România și statele
membre ale Uniunii Europene și la mișcările din țări terțe
în România.
(2) Prezenta normă sanitară veterinară se aplică fără a
se aduce atingere legislației comunitare specifice privind
protecția speciilor din fauna și flora sălbatică, prin
reglementarea comerțului cu acestea.
(3) Prezenta normă sanitară veterinară nu afectează
prevederile bazate pe alte considerații decât cele care se
referă la cerințe de sănătate animală și care sunt destinate
să restricționeze mișcarea anumitor specii sau rase de
animale de companie.
Art. 3. — În sensul prezentei norme sanitare veterinare,
prin următorii termeni se înțelege:

1. animale de companie — animale din speciile
prevăzute în anexa nr. 1 și care sunt însoțite, pe parcursul
mișcării acestora, de proprietar sau de o persoană fizică
responsabilă de acestea, desemnată de către proprietar,
animale ce nu sunt destinate pentru a fi vândute sau
transferate către alt proprietar;
2. pașaport — orice document ce permite ca un animal
de companie să fie identificat în mod clar, incluzând
caracteristicile ce permit să fie controlat statusul acestuia,
cu referire la prezenta normă sanitară veterinară;
3. mișcare — orice mișcare a unui animal de companie
între România și statele membre ale Uniunii Europene sau
intrarea ori reintrarea acestuia dintr-o țară terță pe teritoriul
României.
Art. 4. — (1) Pe durata unei perioade de tranziție de
2 ani, începând de la data publicării în Monitorul Oficial al
României, Partea I, a prezentei norme sanitare veterinare,
animalele din speciile prevăzute la părțile A și B ale anexei
nr. 1 vor fi considerate ca identificate atunci când poartă:
a) fie un tatuaj clar și lizibil;
b) fie un sistem electronic de identificare (transponder).
(2) Oricare ar fi forma de identificare a animalelor de
companie, trebuie să fie indicate detalii privind identificarea
numelui și adresa proprietarului de animale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 109/3.II.2005
(3) După perioada de tranziție, se va accepta ca mijloc
de identificare a animalului numai metoda la care se referă
alin. (1) lit. b). În cazul menționat la alin. (1) lit. b), atunci
când transponderul nu este în conformitate cu standardul
ISO 11784 sau cu anexa A la standardul ISO 11785,
proprietarul sau persoana fizică responsabilă pentru
animalul de companie, desemnată de proprietarul acestuia,
trebuie să furnizeze mijloacele necesare pentru citirea
transponderului în momentul oricărei inspecții.
CAPITOLUL II
Prevederi aplicabile mișcării de animale de companie
între România și statele membre ale Uniunii Europene
Art. 5. — (1) În cazul mișcării animalelor de companie
din speciile prevăzute la părțile A și B ale anexei nr. 1
între România și statele membre ale Uniunii Europene,
acestea trebuie, fără a prejudicia cerințele stabilite la art. 6:
a) să fie identificate în conformitate cu art. 4; și
b) să fie însoțite de un pașaport întocmit de un medic
veterinar autorizat de autoritatea veterinară centrală care
certifică, după caz, vaccinarea sau revaccinarea antirabică
validă, în conformitate cu recomandările laboratorului
producător, efectuată animalului în cauză, cu un vaccin
inactivat ce conține cel puțin o unitate antigenică
inactivantă pe doză (standard WHO).
(2) Autoritatea veterinară centrală a României poate
autoriza mișcarea de animale de companie nevaccinate și
care au vârsta sub 3 luni, ce aparțin speciilor menționate
de părțile A și B ale anexei nr. 1, dacă acestea sunt
însoțite de un pașaport adecvat și au rămas în locul în
care au fost fătate și fără a avea contact cu animale
sălbatice ce ar fi putut să fie expuse la infecție sau sunt
însoțite de mama acestora, de care sunt încă dependente.
Art. 6. — (1) Pentru o perioadă de tranziție de 2 ani,
începând de la data publicării în Monitorul Oficial al
României, Partea I, a prezentei norme sanitare veterinare,
intrarea animalelor de companie prevăzute în Partea A a
anexei nr. 1, originare din România, pe teritoriul Irlandei,
Maltei, Suediei și Marii Britanii este supusă următoarelor
cerințe, cumulativ:
a) acestea trebuie să fie identificate în conformitate cu
art. 4 alin. (1) lit. b), în afară de cazul în care țara de
destinație recunoaște identificarea utilizată în România, în
conformitate cu art. 4 alin. (1) lit. a); și
b) acestea trebuie să fie însoțite de un pașaport emis
de un medic veterinar autorizat de autoritatea veterinară
centrală a României care certifică, în plus față de condițiile
stabilite la art. 5 alin. (1) lit. b), o titrare a anticorpilor de
neutralizare față de virusul rabic cel puțin egală cu
0,5 UI/ml, efectuată într-un laborator autorizat, pe o probă
de ser sanguin prelevată în cadrul unei perioade stabilite
prin reguli naționale în vigoare. Această titrare de anticorpi
nu trebuie să fie repetată pentru un animal care în
perioada următoare titrării a fost revaccinat cu regularitate,
la intervalele stabilite la art. 5 alin. (1) și fără o pauză în
protocolul de vaccinare recomandat de laboratorul
producător.
(2) Cu excepția cazului în care autoritatea veterinară
centrală a României acordă o derogare pentru cazuri
specifice, animalele de companie mai tinere de 3 luni din
speciile prevăzute în Partea A a anexei nr. 1 nu pot fi
destinate mișcării către un stat membru al Uniunii
Europene înainte ca acestea să aibă vârsta solicitată
pentru vaccinare, iar atunci când este prevăzut de reguli,
acestea trebuie să fie supuse unui test pentru a se
determina titrul de anticorpi.

3

Art. 7. — (1) Mișcarea de animale de companie din
speciile prevăzute în Partea C a anexei nr. 1 între
România și statele membre ale Uniunii Europene sau dintr-un
teritoriu prevăzut în secțiunea a 2-a a Părții B a anexei
nr. 2 nu va fi supusă nici unei cerințe cu privire la rabie.
Dacă este necesar, pot fi elaborate cerințe specifice ce
includ o limitare posibilă cu privire la numărul de animale
importate din aceste țări sau teritorii și un model de
certificat pentru a însoți asemenea animale, întocmit în
conformitate cu procedurile naționale, cu privire la alte boli
asemănătoare.
(2) Prevederile art. 5—7 se aplică numai după aderarea
României la Uniunea Europeană.
CAPITOLUL III
Condiții referitoare la mișcările de animale de companie
din țări terțe către România
Art. 8. — (1) În momentul mișcării animalelor de
companie din speciile menționate în părțile A și B ale
anexei nr. 1 din țări terțe în România, acestea trebuie:
a) atunci când provin dintr-o țară terță menționată în
secțiunea a 2-a a Părții B și în Partea C a anexei nr. 2,
să îndeplinească cerințele stabilite la art. 5 alin.(1);
b) atunci când provin dintr-o altă țară terță:
(i) până la aderarea României la Uniunea
Europeană, să îndeplinească cerințele stabilite în
art. 5 alin. (1);
(ii) după ce România devine stat membru al Uniunii
Europene, să îndeplinească următoarele condiții:
— să fie identificate prin intermediul unui sistem de
identificare definit de art. 4;
— să fie supuse vaccinării antirabice în conformitate cu
cerințele art. 5; și
— să fie supuse unei titrări a anticorpilor de
neutralizare ce trebuie să aibă o valoare cel puțin egală cu
0,5 UI/ml, efectuată pe o probă prelevată de un medic
veterinar autorizat, la cel puțin 30 de zile după vaccinare
și înainte cu 3 luni ca acestea să fie transportate către
România. Titrarea de anticorpi nu trebuie să fie reînnoită
la animalele de companie care au fost revaccinate la
intervalele prevăzute în art. 5 alin. (1). Această perioadă
de 3 luni nu se aplică la reintrarea pe teritoriul României a
unui animal de companie al cărui pașaport atestă faptul că
titrarea a fost efectuată, cu rezultat pozitiv, înainte ca
animalul să părăsească teritoriul României.
c) atunci când un animal de companie din speciile
menționate în părțile A și B ale anexei nr. 1 este destinat
unui stat membru al Uniunii Europene menționat în Partea A
a anexei nr. 2, fie imediat, fie după tranzitul prin unul
dintre teritoriile menționate în Partea B a anexei nr. 2,
acesta va fi supus unei perioade de carantină, în afară de
cazul în care acesta îndeplinește cerințele stabilite la art. 6.
(2) Animalele de companie trebuie să fie însoțite de un
certificat emis de un medic veterinar oficial sau, la
reintrare, de un pașaport care certifică conformitatea cu
prevederile alin. (1).
(3) Fără a încălca prevederile de mai sus:
a) sunt supuse regulilor stabilite la cap. II animalele de
companie care provin din teritoriile prevăzute în secțiunea
a 2-a a Părții B a anexei nr. 2, pentru care s-a stabilit, în
baza procedurii naționale, că asemenea teritorii aplică
reguli cel puțin echivalente cu regulile comunitare aplicate
și de România, așa cum sunt prevăzute de prezentul capitol;
b) în conformitate cu procedura națională și în condiții
ce trebuie bine determinate, poate fi autorizată intrarea în

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 109/3.II.2005

România de animale de companie din speciile prevăzute în
Partea A a anexei nr. 1, nevaccinate, în vârstă de sub
3 luni, originare din țările terțe menționate în părțile B și C
ale anexei nr. 2, atunci când situația rabiei în țara terță
respectivă justifică această înlesnire.
(4) Măsuri pentru implementarea prezentului articol și
mai ales pentru elaborarea modelului de certificat trebuie
adoptate ulterior, în conformitate cu procedura națională.
Art. 9. — În conformitate cu procedura națională,
autoritatea veterinară centrală a României trebuie să
adopte ulterior condițiile necesare pentru mișcarea de
animale din speciile prevăzute în Partea C a anexei nr. 1
din țări terțe către România, precum și modelul de certificat
ce trebuie să însoțească aceste animale.
Art. 10. — Pentru ca o țară terță să fie prevăzută de
Partea C a anexei nr. 2, aceasta trebuie, în primul rând,
să demonstreze statusul cu privire la rabie și că:
a) este obligatorie notificarea autorităților veterinare și
administrative privind suspiciunea de rabie;
b) a fost pus în practică un sistem eficient de
monitorizare a rabiei de cel puțin 2 ani;
c) structura și organizarea serviciilor veterinare sunt
suficiente pentru a garanta validitatea certificatului;
d) au fost implementate toate măsurile de reglementare
pentru prevenirea și controlul rabiei, incluzând reguli pentru
activități de import;
e) sunt în vigoare reglementări cu privire la
comercializarea de vaccinuri antirabice (lista cu vaccinuri și
laboratoare autorizate).
Art. 11. — Autoritatea veterinară centrală a României
trebuie să asigure publicului informații clare și ușor
accesibile, referitoare la cerințele de sănătate ce se aplică
mișcării de animale de companie către state membre, către
România și pe teritoriul propriu, precum și condițiile în
baza cărora acestea pot intra sau reintra pe asemenea
teritorii. Trebuie să se asigure, de asemenea, că personalul
de la punctele de inspecție și controale veterinare de
frontieră și de la punctele de intrare pe teritoriul României
este pe deplin informat cu privire la aceste reguli și este
capabil să le implementeze.
Art. 12. — Autoritatea veterinară centrală a României
trebuie să ia măsurile necesare pentru a se asigura că
animalele de companie introduse pe teritoriul propriu dintr-o
țară terță, alta decât cele prevăzute la secțiunea a 2-a a
Părții B a anexei nr. 2, precum și cele originare din
România și destinate statelor membre sunt supuse:
a) controlului documentelor și indentității, efectuat de
autoritățile veterinare competente ale României de la
punctele de intrare a călătorilor pe teritoriul României și la
punctele de ieșire de pe teritoriul României către teritoriul
comunitar, dacă sunt 5 animale de companie sau mai
puține;
b) cerințelor și controalelor stabilite de Norma sanitară
veterinară privind stabilirea condițiilor de sănătate a
animalelor, ce reglementează comerțul României cu
statele membre ale Uniunii Europene și importul din țările
terțe de animale, material seminal, ovule și embrioni de la
specii ce nu sunt prevăzute de legislația specifică,
aprobată prin Ordinul ministrului agriculturii, alimentației și
pădurilor nr. 159/2002, publicat în Monitorul Oficial al
României, Partea I, nr. 692 din 20 septembrie 2002, dacă
sunt mai mult de 5 animale de companie.
România trebuie să desemneze autoritățile responsabile
pentru asemenea controale și să informeze imediat
Comisia Europeană cu privire la acestea.
Art. 13. — Autoritatea veterinară centrală a României
trebuie să întocmească o listă a punctelor de intrare în

România a animalelor de companie din țări terțe și de
ieșire din România a acestora către Comunitatea
Europeană, așa cum se face referire în art. 12, și să o
înainteze Comisiei Europene.
Art. 14. — (1) În momentul fiecărei deplasări,
proprietarul sau persoana fizică responsabilă pentru
animalul de companie trebuie să fie capabil să prezinte
autorităților veterinare responsabile de controalele
menționate un pașaport sau certificatul prevăzut la art. 8
alin. (2) care să ateste că animalul întrunește cerințele
stabilite pentru asemenea deplasare.
(2) În particular, în cazul la care se referă art. 4
alin. (1) lit. b), atunci când transponderul nu corespunde cu
standardul ISO 11784 sau cu anexa A la standardul
ISO 11785, proprietarul sau persoana fizică responsabilă
pentru animalul de companie trebuie să furnizeze
mijloacele necesare pentru citirea transponderului, în
momentul oricărei inspecții.
(3) Atunci când asemenea controale relevă că animalul
nu întrunește cerințele stabilite de prezenta normă sanitară
veterinară, autoritățile veterinare competente trebuie să
decidă, prin consultare cu medicul veterinar oficial:
a) returnarea animalului către țara de origine a acestuia;
b) izolarea animalului sub control veterinar oficial, pentru
timpul necesar ca acesta să întrunească cerințele de
sănătate, pe cheltuiala proprietarului sau a persoanei fizice
responsabile pentru animalul de companie; sau
c) ca o ultimă alternativă, să eutanasieze animalul fără
compensații financiare, atunci când nu poate fi luată în
considerare returnarea sau izolarea acestuia în carantină.
Autoritatea veterinară centrală a României trebuie să se
asigure că animalele cărora li s-a refuzat autorizarea
pentru a intra pe teritoriul acesteia sunt găzduite sub
control oficial până la returnarea lor în țara de origine sau
până la orice altă decizie administrativă.
CAPITOLUL IV
Prevederi comune și finale
Art. 15. — Atunci când cerințele aplicabile pentru
mișcarea de animale de companie în scopuri necomerciale
prevăd o titrare de anticorpi pentru rabie, proba trebuie să
fie prelevată de un medic veterinar autorizat, iar testarea
trebuie să fie efectuată de un laborator autorizat, în
conformitate cu Norma sanitară veterinară care
desemnează instituția specifică responsabilă pentru
stabilirea criteriilor necesare pentru standardizarea testelor
serologice în scopul monitorizării eficienței vaccinurilor
antirabice, aprobată prin Ordinul ministrului agriculturii,
alimentației și pădurilor nr. 6/2003, publicat în Monitorul
Oficial al României, Partea I, nr. 152 și nr. 152 bis din
10 martie 2003.
Art. 16. — Pentru o perioadă de tranziție de 2 ani,
începând de la data publicării prezentei norme sanitare
veterinare, acele state membre ale Uniunii Europene care
au în vigoare reguli speciale de control pentru
echinococoză și căpușe pot accepta intrarea de animale de
companie pe teritoriul acestora, în funcție de conformitatea
cu aceste cerințe.
Art. 17. — (1) Pentru mișcarea de animale din speciile
menționate de părțile A și B ale anexei nr. 1, pot fi
stabilite, în conformitate cu procedura națională, cerințe de
natură tehnică, altele decât cele stabilite prin prezenta
normă sanitară veterinară.
(2) Modelul de pașaport ce trebuie să însoțească
animalele de companie din speciile prevăzute în părțile A
și B ale anexei nr. 1 și care sunt destinate mișcării în alte

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 109/3.II.2005
țări trebuie să fie întocmit în conformitate cu procedura
națională.
Art. 18. — Autoritatea veterinară centrală a României
trebuie să aplice măsurile de protecție prevăzute de Norma
sanitară veterinară privind controalele veterinare și
zootehnice aplicabile comerțului României cu statele
membre ale Uniunii Europene cu unele animale vii și
produse de origine animală, aprobată prin Ordinul
ministrului agriculturii, alimentației și pădurilor nr. 580/2002,
publicat în Monitorul Oficial al României, Partea I, nr. 250
din 11 aprilie 2003, și cele prevăzute de Norma sanitară
veterinară privind stabilirea principiilor care reglementează
organizarea controalelor veterinare pentru animalele care
intră în România din țări terțe“, aprobată prin Ordinul
ministrului agriculturii, alimentației și pădurilor nr. 83/2003,
publicat în Monitorul Oficial al României, Partea I, nr. 159
din 12 martie 2003.
Art. 19. — Partea C a anexei nr. 1 și părțile B și C
ale anexei nr. 2 pot fi amendate în funcție de evoluția
situației în cadrul teritoriului Comunității Europene, al
teritoriului României sau al altor țări terțe, cu privire la
bolile ce afectează speciile de animale de companie la
care se referă prezenta normă sanitară veterinară, mai ales
rabia, și, dacă este necesar, pentru scopurile prezentei
norme sanitare veterinare, se poate limita numărul de
animale ce poate fi transferat peste graniță.
Art. 20. — (1) Autoritatea veterinară centrală a
României poate pune în aplicare acte normative,

5

reglementări și prevederi administrative, necesare pentru
conformarea cu prezenta normă sanitară veterinară, pe
care le va transmite Comisiei Europene, prin intermediul
Ministerului Integrării Europene și Misiunii României pe
lângă Uniunea Europeană, împreună cu tabelele de
concordanță, în vederea evaluării conformității transpunerii
legislative, și va stabili măsurile necesare pentru
implementarea corectă și la timp a prevederilor prezentei
norme sanitare veterinare.
(2) Atunci când autoritatea veterinară centrală a
României adoptă prevederile alin. (1), trebuie să facă o
referire expresă la prezenta normă sanitară veterinară și la
publicarea acesteia în Monitorul Oficial al României Partea I.
Procedura privind realizarea referirii menționate rămâne în
responsabilitatea autorității veterinare centrale a României.
(3) Autoritatea veterinară centrală a României va lua
măsurile necesare și va sancționa, potrivit legii, orice
încălcare a prevederilor prezentei norme sanitare
veterinare. De asemenea, va facilita întocmirea
documentelor necesare pentru sancționarea încălcării
legislației veterinare și pentru siguranța alimentelor ce
constituie infracțiuni.
(4) Prezenta normă sanitară veterinară constituie
transpunerea oficială a Regulamentului Parlamentului
European și al Consiliului 998/2003/CE.
Art. 21. — Anexele nr. 1 și 2 fac parte integrantă din
prezenta normă sanitară veterinară.

ANEXA Nr. 1
la norma sanitară veterinară
SPECII DE ANIMALE

Partea A
Câini
Pisici
Partea B
Nevăstuici (dihori domestici)
Partea C
Nevertebrate (cu excepția albinelor și crustaceelor), pești
ornamentali tropicali, amfibieni reptile
Păsări: toate speciile (cu excepția păsărilor reglementate
de Norma sanitară veterinară privind condițiile de sănătate
a animalelor, care reglementează comerțul României cu
statele membre ale Uniunii Europene și importul din țări
terțe de păsări și ouă de incubație, aprobată prin Ordinul

ministrului agriculturii, alimentației și pădurilor nr. 474/2001,
publicat în Monitorul Oficial al României, Partea I, nr. 199
din 25 martie 2002, și Norma sanitară veterinară privind
stabilirea condițiilor de sănătate a animalelor, ce
reglementează comerțul României cu statele membre ale
Uniunii Europene și importul din țările terțe de animale,
material seminal, ovule și embrioni de la specii ce nu sunt
prevăzute de legislația specifică, aprobată prin Ordinul
ministrului agriculturii, alimentației și pădurilor nr. 159/2002,
publicat în Monitorul Oficial al României, Partea I, nr. 692
din 20 septembrie 2002).
Mamifere: rozătoare și iepuri domestici.

ANEXA Nr. 2
la norma sanitară veterinară
(validă de la data publicării în Monitorul Oficial al României, Partea I)
LISTA DE ȚĂRI ȘI TERITORII

Partea A
Comerțul cu animale de companie între aceste state
membre cu statele membre menționate la secțiunea 1 a
părții B a acestei anexe și importul din țări terțe sunt
reglementate de reguli comunitare specifice.
IE — Irlanda
— Malta
SE — Suedia
UK — Marea Britanie

Partea B
Secțiunea 1
Comerțul cu animale dintre aceste țări cu statele
membre menționate la partea A a acestei anexe și importul
din țări terțe menționate la secțiunea a 2-a a Părții B și în
Partea C sunt reglementate de reguli comunitare specifice.
a) DK — Danemarca, incluzând GL — Groenlanda și
FO — Insulele Feroe;
b) ES — Spania, incluzând teritoriul continental, Insulele
Baleare și Insulele Canare și excluzând Ceuta-Melilla;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 109/3.II.2005

c) FR — Franța, incluzând GF — Guiana Franceză,
GP — Guadeloupe, MQ — Martinica și RE — Réunion;
d) GI — Gibraltar;
e) PT — Portugalia, incluzând teritoriul continental,
Azore și Madeira;
f) state membre, altele decât cele prevăzute în partea A
și la lit. a), b), c) și e) din această secțiune.
Secțiunea a 2-a
AD — Andora
CH — Elveția
IS — Islanda
LI — Liechtenstein
MC — Monaco
NO — Norvegia
SM — San Marino
VA — Statul Membru Oraș Vatican
Partea C
AC — Insula Ascension
AG — Antigua și Barbuda
AN — Antilele Olandeze
AU — Australia
AW — Aruba
BB — Barbados
BH — Bahrain

BM
CA
FJ
FK
HR
JM
JP
KN
KY
MS
MU
NC
NZ
PF
PM
SG
SH
US
VC
VU
WF
YT

—
—
—
—
—
—
—
—
—
—
—
—
—
—
—
—
—
—
—
—
—
—

Bermuda
Canada
Fiji
Insulele Falkland
Croația
Jamaica
Japonia
Saint Kitts și Nevis
Insulele Cayman
Montserrat
Mauritius
Noua Caledonie
Noua Zeelandă
Polinezia Franceză
Saint Pierre et Miquelon
Singapore
Saint Helena
Statele Unite ale Americii
Sfântul Vincențiu și Grenadine
Vanuatu
Wallis și Futuna
Mayotte

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Programului de supraveghere și control
în domeniul siguranței alimentelor pentru anul 2005
Văzând Referatul de aprobare nr. 31.411 din 15 decembrie 2004 al Direcției generale pentru siguranța
alimentelor,
având în vedere prevederile art. 11 și ale art. 221 ale Legii nr. 150/2004 privind siguranța alimentelor și a hranei
pentru animale, modificată și completată prin Legea nr. 412/2004, precum și prevederile pct. 8 art. 63 lit. b), i) și j) din
Ordonanța Guvernului nr. 42/2004 privind organizarea activității sanitar-veterinare și pentru siguranța alimentelor, aprobată
cu modificări prin Legea nr. 215/2004, modificată prin Ordonanța de urgență a Guvernului nr. 88/2004,
în baza art. 3 pct. B lit. b), c), f) și l) din Hotărârea Guvernului nr. 308/2004 privind organizarea și funcționarea
Autorității Naționale Sanitare Veterinare și pentru Siguranța Alimentelor și a unităților din subordinea acesteia, modificată
și completată prin Hotărârea Guvernului nr. 1.557/2004,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Programul de supraveghere și
control în domeniul siguranței alimentelor pentru anul 2005,
prevăzut în anexa*) care face parte integrantă din prezentul
ordin.
Art. 2. — Direcțiile sanitare veterinare și pentru
siguranța alimentelor județene și a municipiului București
vor duce la îndeplinire prevederile prezentului ordin.

Art. 3. — Autoritatea Națională Sanitară Veterinară și
pentru Siguranța Alimentelor, prin Direcția generală pentru
siguranța alimentelor, va controla modul de ducere la
îndeplinire a prevederilor prezentului ordin.
Art. 4. — Prezentul ordin se va publica în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan

București, 30 decembrie 2004.
Nr. 148.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

ANEXĂ

MONITORUL OFICIAL AL ROMÂNIEI, PARTEA I, Nr. 109/3.II.2005

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 109/3.II.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 109/3.II.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 109/3.II.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 109/3.II.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 109/3.II.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 109/3.II.2005

13

MINISTERUL EDUCAȚIEI ȘI CERCETĂRII

ORDIN
privind aprobarea Metodologiei și a criteriilor de acordare a gradației de merit
și a salariului de merit în învățământul preuniversitar
În conformitate cu prevederile art. 50 alin. (9) din Legea nr. 128/1997 privind Statutul personalului didactic, cu modificările și
completările ulterioare,
în baza consultării federațiilor sindicale reprezentative la nivel de ramură învățământ,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării, cu
modificările și completările ulterioare,
ministrul educației și cercetării emite următorul ordin:
Art. 1. — Se aprobă Metodologia și criteriile de acordare a
gradației de merit și a salariului de merit în învățământul
preuniversitar, cuprinse în anexa care face parte integrantă din
prezentul ordin.
Art. 2. — Pe data intrării în vigoare a prezentului ordin se
abrogă orice dispoziție contrară metodologiei prevăzute la art. 1.

Art. 3. — Direcția generală evaluare, prognoze, strategii și
programe pentru învățământ preuniversitar din cadrul Ministerului
Educației și Cercetării, inspectoratele școlare și unitățile de
învățământ vor duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial al
României, Partea I.

p. Ministrul educației și cercetării,
Radu Damian,
secretar de stat
București, 15 noiembrie 2004.
Nr. 5.302.
ANEXĂ

METODOLOGIA ȘI CRITERIILE
de acordare a gradației de merit și a salariului de merit în învățământul preuniversitar
SECȚIUNEA I
Acordarea gradației de merit în învățământul preuniversitar
CAPITOLUL I
Dispoziții generale
Art. 1. — În conformitate cu prevederile art. 50 alin. (3) din
Legea nr. 128/1997 privind Statutul personalului didactic, cu
modificările și completările ulterioare, personalul didactic de
predare, didactic auxiliar și cel de conducere din unitățile de
învățământ pot beneficia de gradația de merit, acordată prin
concurs.
Art. 2. — (1) Această gradație se acordă pentru 10% din
posturile didactice existente la nivelul inspectoratului școlar și
reprezintă 20% din salariul de bază al persoanei, și anume
salariul funcției didactice conform grilei, cumulat, când este cazul,
cu indemnizația de conducere.
(2) Gradația de merit se include în salariul de bază și
constituie bază de calcul pentru celelalte sporuri și alte drepturi
care se acordă în raport cu salariul de bază.
(3) Numărul de gradații care se vor acorda începând cu anul
2005 se calculează astfel: din numărul stabilit, prin aplicarea a
10% din totalul posturilor didactice de predare, didactice auxiliare
și de conducere, se scade numărul de gradații acordate în ultimii
3 ani, având în vedere că gradația de merit se acordă pe o
perioadă de 4 ani.
(4) Pentru acordarea gradației de merit se va avea în vedere
numărul de posturi aprobat prin Legea bugetului de stat pe
anul 2005 nr. 511/2004, respectiv aprobat de Ministerul Educației
și Cercetării, după caz.
(5) În situația în care personalului didactic, inclusiv celui din
cluburile sportive școlare și celui din palatele copiilor, i se
modifică locul de muncă la nivelul aceluiași județ/al municipiului
București, acesta își păstrează gradația de merit.
Art. 3. — Gradația de merit se atribuie pe o perioadă de
4 ani, începând cu data de 1 iulie 2005.
Art. 4. — (1) Personalul didactic care a beneficiat de gradație
de merit poate participa din nou la concurs.

(2) Un cadru didactic nu poate beneficia simultan de gradație
de merit și de salariu de merit în același an calendaristic.
CAPITOLUL II
Înscrierea pentru acordarea gradației de merit
Art. 5. — (1) La concursul pentru acordarea gradației de merit
pot participa:
a) personalul didactic de predare, didactic auxiliar cu contract
de muncă și cel de conducere din unitățile de învățământ, cu o
vechime în învățământul preuniversitar de peste 3 ani;
b) personalul didactic de predare din învățământul
preuniversitar, care are performanțe deosebite în inovarea
didactică, desfășoară activitate de formare continuă a cadrelor
didactice din învățământul preuniversitar la casa corpului didactic,
în ultimii 3 ani.
(2) Aceleași condiții trebuie să le îndeplinească:
— personalul didactic de predare de la centrele județene/al
municipiului București de asistență psihopedagogică;
— personalul didactic de predare și de conducere de la
cluburile sportive școlare, cluburile și palatele copiilor cu statut de
unități de învățământ, subordonate inspectoratului școlar, precum
și cel de la Palatul Național al Copiilor;
— personalul didactic auxiliar din unitățile conexe din
învățământul preuniversitar.
CAPITOLUL III
Criterii pentru acordarea gradației de merit
Art. 6. — Activitatea candidaților înscriși pentru acordarea
gradației de merit, inclusă în raportul de autoevaluare, se
evaluează pe baza unei fișe elaborate de inspectoratul școlar,
ținându-se seama de următoarele criterii care trebuie îndeplinite
de candidat în perioada ultimilor 3 ani de activitate:
1. criteriul activităților complexe cu valoare instructiv-educativă,
cum sunt:
a) rezultate deosebite obținute în pregătirea preșcolarilor și a
elevilor în raport cu standardele curriculare de performanță,
materializate în rezultate ale elevilor la clasă, la testări și
examene naționale de sfârșit de ciclu, rezultate obținute cu clasa

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 109/3.II.2005

(de exemplu, ponderea elevilor cu performanțe în clasa
următoare);
b) performanțe verificate în utilizarea sistemului educațional
informatizat, pentru cadrele didactice din unitățile de învățământ
în care acesta există;
c) performanțe în pregătirea elevilor distinși la concursurile și
olimpiadele școlare, materializate în obținerea locurilor I, II, III și
mențiuni la faza națională și internațională și locurile I, II și III la
faza județeană;
d) pregătirea loturilor olimpice, participarea, în calitate de
membru al juriului, al comitetului de organizare și de însoțitor al
elevilor, la concursurile și olimpiadele județene, interjudețene,
naționale și internaționale;
e) rezultate deosebite obținute în activitățile educative
organizate în școală, cu impact la nivel local/județean/al
municipiului București/național;
f) rezultatele comunicării cu părinții și cu autoritățile locale,
concretizate în reducerea abandonului școlar, a delincvenței
juvenile, a comportamentelor marginale, în atragerea de finanțări
pentru centrele de documentare și informare etc.;
g) realizarea de proiecte extracurriculare cu finanțare
extrabugetară;
h) activitate desfășurată cu elevii capabili de performanță în
centrele de excelență;
i) activitate desfășurată de către cadrele didactice din unitățile
de învățământ cuprinse în programul PHARE 010801 Tvet, de
monitorizare a învățământului profesional și tehnic;
j) rezultate obținute în dezvoltarea unor activități practice și
educative pentru formarea de abilități de comunicare,
antreprenoriale și tehnice;
k) rezultate obținute în proiecte de parteneriat educațional la
nivel local/județean/național/internațional;
l) obținerea calificativului îFoarte bine“ în perioada ultimilor
3 ani de activitate;
2. criteriul privind performanțe deosebite în inovarea didactică,
materializate în:
a) contribuția la elaborarea de programe școlare, regulamente,
metodologii, îndrumătoare/ghiduri metodice, manuale școlare,
auxiliare didactice și reviste școlare, avizate de inspectoratul
școlar sau de Ministerul Educației și Cercetării, după caz; cărți în
domeniul educațional, înregistrate cu ISBN;
b) activitatea de mentorat, de formator, activitatea în domeniul
sindical la nivel de unitate/inspectorat școlar/minister/ministere/Guvern,
participarea cu comunicări la simpozioane județene, regionale
(zonale), naționale și/sau internaționale, participarea la formarea
personalului didactic prin casa corpului didactic, în calitate de
formator, contribuția la cercetări științifice fundamentale în
specialitate sau în domeniul problematicii învățământului și
educației;
c) activitatea desfășurată în cadrul unor comisii tehnice de
elaborare a unor acte normative/administrative cu caracter
normativ, în cadrul unor comisii consultative de dialog social și al
altor structuri de dialog social;
3. criteriul activităților desfășurate cu copii/elevi cu cerințe
educative speciale, la nivel local/județean/național/internațional;
4. criteriul privind participarea la proiecte în cadrul programelor
de reformă educațională, coordonate de inspectoratul școlar,
Ministerul Educației și Cercetării, alți parteneri (Institutul Francez,
British Council, Institutul Goethe, Banca Mondială etc.);
5. criteriul privind creșterea prestigiului unității de învățământ,
prin sporirea calității actului educațional, manifestat prin locul
ocupat de aceasta în ierarhia stabilită de inspectoratele școlare
ca urmare a:
a) rezultatelor concursului de admitere la licee în ultimii 3 ani;
b) evaluării unităților conexe pe baza nivelului de dezvoltare
instituțională și în raport cu dezvoltarea economico-socială a
localității/regiunii. În acest caz vor fi luate în considerare:
— contribuțiile independente și în echipă la dezvoltarea teoriei
și practicii managementului educațional și instituțional, în contextul
reformei învățământului;
— realizarea unor proiecte cu finanțare din surse
extrabugetare;

— rezultatele care demonstrează o foarte bună comunicare și
colaborare cu reprezentanții comunității locale și regionale;
— rezultatele obținute prin participarea elevilor la examenele
de capacitate/teste naționale, evaluare națională, bacalaureat și de
absolvire.
Art. 7. — (1) Pentru personalul didactic auxiliar, criteriile
pentru acordarea gradației de merit sunt stabilite în fișa de
evaluare a activității, elaborată de inspectoratul școlar, pe baza
fișei postului.
(2) În cazul personalului de conducere din unitățile de
învățământ, se va avea în vedere și îndeplinirea atribuțiilor din
fișa postului.
Art. 8. — Consiliul de administrație al inspectoratului școlar
detaliază criteriile și punctajele cu ponderile aferente, separat
pentru educatoare, învățători, profesori și cadre didactice din
învățământul vocațional, din cluburile sportive școlare, palatele și
cluburile copiilor, învățământul special, personalul didactic auxiliar
și personalul didactic de conducere din unitățile de învățământ.
CAPITOLUL IV
Procedura de acordare a gradației de merit
Art. 9. — (1) Inspectorul școlar general numește prin decizie
Comisia de coordonare a lucrărilor în vederea acordării gradației
de merit.
(2) Comisia de coordonare a lucrărilor în vederea acordării
gradației de merit este formată din:
a) președinte — inspector școlar general adjunct;
b) secretar — referent de la compartimentul salarizare,
normare;
c) membri — inspectori școlari de specialitate.
(3) Reprezentanții federațiilor sindicale reprezentative la nivel
de ramură învățământ participă în calitate de observatori la toate
lucrările, au drept de acces la documentele comisiilor și pot
solicita consemnarea în procesul-verbal a propriilor observații.
Art. 10. — În conformitate cu prevederile art. 50 alin. (5) din
Legea nr. 128/1997, cu modificările și completările ulterioare,
procedura de atribuire a gradației de merit, prin concurs, cuprinde
următoarele faze:
1. Candidatul întocmește și depune la conducerea unității de
învățământ raportul de autoevaluare a activității desfășurate,
însoțit de documente doveditoare, realizat în conformitate cu fișa
de evaluare (elaborată de inspectoratul școlar).
2. Consiliul profesoral al unității de învățământ, pe baza
dezbaterilor asupra modului în care raportul reflectă realizările
candidatului potrivit fișei de evaluare, formulează o apreciere
sintetică asupra candidatului.
3. Directorul unității școlare depune la secretariatul
inspectoratului școlar raportul de autoevaluare, aprecierea
consiliului profesoral, precum și propria apreciere, care trebuie să
fie obiectivă, cu referire și la deontologia profesională, la abilitățile
de comunicare ale candidatului în cadrul unității de învățământ în
care își desfășoară activitatea. Aprecierea directorului coordonator
al unității școlare se face de către inspectorul de management și
evaluare instituțională.
4. În urma consultării consiliului consultativ de specialitate,
inspectorul de specialitate întocmește un raport motivat referitor la
activitatea candidatului în specialitate, stabilind punctajul.
5. Comisia de coordonare a lucrărilor în vederea acordării
gradației de merit primește raportul de autoevaluare, aprecierea
consiliului profesoral și a directorului unității, precum și raportul
motivat al inspectorului școlar de specialitate, pe care le
examinează, stabilește punctajul și întocmește lista, în ordinea
descrescătoare a acestuia, pe posturi și discipline. Lista astfel
întocmită va fi prezentată în consiliul de administrație al
inspectoratului școlar.
6. În consiliul de administrație al inspectoratului școlar
președintele comisiei prezintă propunerile de acordare a gradațiilor
de merit.
7. Consiliul de administrație aprobă lista candidaților admiși, în
ordinea descrescătoare a punctajului acordat, și o afișează la
inspectoratul școlar județean/al municipiului București.
8. Cadrele didactice au drept de contestație asupra punctajului
acordat, la inspectoratul școlar județen/al municipiului București, în

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 109/3.II.2005
conformitate cu graficul din anexa nr. 1 la secțiunea I.
Contestațiile se rezolvă de o comisie de soluționare a
contestațiilor, numită prin decizie a inspectorului școlar general și
formată din: președinte — inspectorul școlar general, secretar —
consilierul juridic, membri — inspectori școlari și inspectorul școlar
cu politici de selecție, evidență, mobilitate și promovare de
personal. Hotărârea comisiei de contestații este definitivă. La
comisiile de contestații participă și reprezentanții federațiilor
sindicale reprezentative la nivel de ramură învățământ, în calitate
de observatori.
9. Hotărârea asupra rezultatului concursului, precum și
ponderea pe diferite specialități și unități de învățământ aparțin
inspectorului școlar general, în baza listei întocmite, în ordinea
descrescătoare a punctajului, pe posturi și discipline, care a fost
aprobată de consiliul de administrație al inspectoratului școlar.
10. Consiliul de administrație al inspectoratului școlar
înaintează lista candidaților validați la Direcția generală evaluare,
prognoze, strategii și programe pentru învățământ preuniversitar
din cadrul Ministerului Educației și Cercetării, pentru emiterea
ordinului ministrului educației și cercetării.
Lista transmisă la Ministerul Educației și Cercetării cu adresa
de înaintare conține:

a) numărul total și modul de calcul al numărului de gradații
acordate la nivelul județului/municipiului București;
b) observațiile liderilor de sindicat desemnați de federațiile
sindicale reprezentative la nivel de ramură învățământ, care au
participat la procedura de acordare a gradației de merit, cu statut
de observatori;
c) tabelul nominal cu candidații admiși, conform anexei nr. 2
la secțiunea I.
Art. 11. — Direcția generală evaluare, prognoze, strategii și
programe pentru învățământ preuniversitar din cadrul Ministerului
Educației și Cercetării verifică încadrarea în numărul de locuri,
respectarea procedurii de acordare a gradației de merit și
elaborează ordinul ministrului educației și cercetării pentru
acordarea gradației de merit cadrelor didactice, conform listelor
primite de la inspectoratele școlare.
Art. 12. — Locurile rămase vacante după emiterea ordinului
ministrului educației și cercetării se vor include în numărul de
locuri pentru anul următor, fără a se depăși procentul de 10% din
totalul posturilor didactice existente în anul pentru care se face
calculul.
ANEXA Nr. 1
la secțiunea I

Graficul desfășurării concursului pentru acordarea gradațiilor de merit — sesiunea 2005
— 20 ianuarie—11 februarie 2005: depunerea dosarelor la
registratura inspectoratului școlar județean/al municipiului București;
— 14 februarie—21 februarie 2005: analiza dosarelor de către
inspectorul de specialitate, cu consultarea consiliului consultativ;
— 22 februarie—5 martie 2005: verificarea dosarelor de către
Comisia de coordonare a lucrărilor în vederea acordării gradației
de merit;
— 22 februarie—5 martie 2005: verificarea dosarelor de către
reprezentanții federațiilor sindicale reprezentative din învățământ și
refacerea punctajelor, în situația în care observațiile sunt juste,
împreună cu inspectorul de specialitate;
— 7 martie 2005: consiliul de administrație al inspectoratului
școlar județean/al municipiului București aprobă lista candidaților
admiși;

— 8 martie 2005: afișarea listei la avizierul inspectoratului
școlar județean/al municipiului București;
— 10 martie—14 martie 2005: depunerea contestațiilor;
— 15 martie 2005: rezolvarea contestațiilor de către comisie;
— 16 martie 2005: validarea rezultatelor finale ale concursului
de către consiliul de administrație al inspectoratului școlar
județean/al municipiului București;
— 22 martie 2005: înaintarea la Ministerul Educației și
Cercetării, în vederea emiterii ordinului ministrului educației și
cercetării, a tabelului nominal cu personalul didactic de predare,
didactic auxiliar și cel de conducere din unitățile de învățământ,
nominalizat pentru acordarea gradației de merit;
— 31 mai 2005: elaborarea ordinului ministrului educației și
cercetării.
ANEXA Nr. 2
la secțiunea I

Nr.
crt.

Numele și prenumele

Funcția

Specialitatea

Vechimea
în
învățământ

Unitatea de învățământ

Punctajul obținut

N O T Ă:

În cazul personalului didactic de îndrumare și control, în rubrica îUnitatea de învățământ“ se va preciza
unitatea de învățământ unde are obligația de predare. Adeverințele emise de unitățile de învățământ
respective se vor anexa la lista transmisă, prin poștă, la Ministerul Educației și Cercetării.
SECȚIUNEA a II-a
Acordarea salariului de merit în învățământul preuniversitar
CAPITOLUL I
Dispoziții generale
Art. 13. — În conformitate cu prevederile art. 50 alin. (7) din
Legea nr. 128/1997, cu modificările și completările ulterioare,
personalul didactic și didactic auxiliar poate beneficia de salariu
de merit.
Art. 14. — Numărul salariilor de merit se calculează la totalul
posturilor didactice și didactice auxiliare existente la nivelul
inspectoratului școlar și se distribuie pe unități de învățământ,
indiferent de numărul cadrelor didactice și didactice auxiliare al

acestora, iar acordarea lor se face cu respectarea prevederilor
legale în vigoare.
Art. 15. — (1) Salariul de merit este un procent de 15%,
aplicat la salariul de bază, și anume la salariul funcției didactice
conform grilei, cumulat, când este cazul, cu indemnizația de
conducere. Salariul de merit se include în salariul de bază și
constituie baza de calcul pentru sporuri și alte drepturi care se
acordă în raport cu salariul de bază.
(2) Persoanele care beneficiază de salariu de merit se
stabilesc o dată pe an, de regulă după aprobarea bugetului de
stat, în raport cu rezultatele obținute în activitatea desfășurată.
Pentru personalul nou-angajat, salariul de merit se poate acorda
după o perioadă de 6 luni de la angajare.
(3) Salariul de merit poate fi acordat pentru cel mult 15% din
numărul total de posturi didactice și didactice auxiliare prevăzut în
statul de funcții al unităților bugetare, din care cel puțin două

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 109/3.II.2005

treimi vor fi utilizate pentru funcțiile de execuție și cel mult o
treime pentru funcțiile de conducere din unitățile de învățământ.
(4) În situația în care personalului didactic, inclusiv celui din
cluburile sportive școlare și celui din palatele copiilor, i se
modifică locul de muncă la nivelul aceluiași județ/al municipiului
București, acesta își păstrează salariul de merit.
Art. 16. — Pentru directorii și directorii adjuncți, salariile de
merit se aprobă de consiliul de administrație al inspectoratului
școlar din numărul salariilor repartizate unității respective.
Art. 17. — Un cadru didactic nu poate beneficia simultan de
gradație de merit și de salariu de merit în același an
calendaristic.
Art. 18. — Salariul de merit se acordă pe an calendaristic,
începând cu data de 1 ianuarie 2005.
Art. 19. — (1) Contestațiile se depun la conducerea unității de
învățământ sau la organul ierarhic superior (inspectoratul școlar
județean/al municipiului București), după caz, în termen de 5 zile
calendaristice de la data comunicării rezultatelor.
(2) Contestațiile se soluționează de către o comisie numită
prin decizie a directorului unității de învățământ, respectiv a
inspectorului școlar general.
(3) Hotărârea comisiei de soluționare a contestațiilor de la
nivelul inspectoratului școlar județean/al municipiului București este
definitivă.
CAPITOLUL II
Criterii de bază pentru acordarea salariului de merit
Art. 20. — Criterii privind calitatea activității instructiveducative: (50 de puncte):
a) calificativul îfoarte bine“ în anul școlar precedent;
b) activitate de profesor coordonator care răspunde de
domeniul educativ, școlar și extrașcolar;
c) utilizarea fluentă a sistemului educativ informatizat, pentru
cadrele didactice din unitățile de învățământ în care acesta există;
d) activități educative desfășurate cu elevii care au nevoi
speciale;
e) activitate de șef de catedră/comisie metodică, de metodist,
coordonator de cerc pedagogic;
f) performanțe obținute în pregătirea preșcolarilor sau a
elevilor, în urma testărilor și a examenelor de sfârșit de ciclu;
g) rezultate obținute cu preșcolarii/elevii la concursurile și
olimpiadele școlare la nivel local și național.

Art. 21. — Criterii privind activitatea metodică, științifică și
culturală: (50 de puncte):
a) valorificarea competențelor dobândite în cadrul cursurilor de
perfecționare, prin susținerea de activități demonstrative sau de
comunicări la sesiuni științifice de specialitate în școală;
b) susținerea de activități demonstrative sau de comunicări la
sesiuni științifice de specialitate la nivel județean/național;
c) elaborarea și publicarea unor studii și articole în reviste de
specialitate;
d) obținerea unor rezultate deosebite cu elevii, în urma
participării la activități cultural-artistice și sportive recunoscute de
Ministerul Educației și Cercetării;
e) responsabilități suplimentare la nivel local, județean sau
național (membru în Comisia Națională de Specialitate,
îndrumarea colectivelor redacționale ale revistelor școlare,
coordonarea unor programe educaționale în colaborare cu
inspectoratul școlar, Ministerul Educației și Cercetării, cu alți
parteneri — Institutul Francez, British Council, Institutul Goethe,
Banca Mondială etc.);
f) contribuții la creșterea prestigiului și a calității activității
unității de învățământ prin forme de parteneriat cu reprezentanți ai
comunității locale, agenți economici etc.;
g) gradul de stimulare și de valorizare a potențialului
profesional al personalului din unitatea pe care o conduce;
h) realizarea unor proiecte de finanțare din surse extrabugetare;
i) activitatea desfășurată în cadrul unor comisii tehnice de
elaborare a unor acte normative/administrative cu caracter
normativ, în cadrul unor comisii consultative de dialog social și al
altor structuri de dialog social.
Art. 22. — Fiecare unitate școlară, prin consiliul de
administrație, va stabili o fișă cu punctaj defalcat, în vederea
evaluării dosarelor depuse pentru acordarea salariului de merit.
Art. 23. — La toate etapele de acordare a salariului de merit
participă în calitate de observatori liderul/liderii organizațiilor
sindicale din unitate, respectiv reprezentanții federațiilor sindicale
reprezentative la nivel de ramură învățământ.
Art. 24. — În situația în care persoana care a obținut salariul
de merit a renunțat la el, chiar dacă acesteia nu i-a încetat
contractul de muncă cu unitatea, salariul de merit poate fi
redistribuit unei alte persoane din aceeași unitate de învățământ,
în ordinea descrescătoare a punctajului.

N O T Ă:

1. Realizarea criteriilor prevăzute la art. 21 lit. f), g) și h) este obligatorie pentru personalul didactic de conducere.
2. Pentru personalul încadrat în inspectoratul școlar județean/al municipiului București și în Ministerul Educației și Cercetării,
constituie criteriu de acordare a salariului de merit și evaluarea calității și eficienței activităților cuprinse în fișa postului de către o
comisie special constituită la nivelul inspectoratului școlar județean/al municipiului București/Ministerului Educației și Cercetării.
3. Pentru personalul didactic auxiliar și nedidactic, salariul de merit se va acorda în urma evaluării calității și eficienței
activităților cuprinse în fișa postului de către consiliul de administrație al unității școlare/inspectoratului școlar județean/al municipiului
București/Ministerului Educației și Cercetării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 109/3.II.2005 conține 16 pagini.

Prețul de vânzare 10.500 lei

&JUYDGY|002371]
ISSN 1453—4495

PDF compression, OCR, web-optimization with CVISION's PdfCompressor

