PARTEA

Anul 173 (XVII) — Nr. 466

I

Miercuri, 1 iunie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

163.

481.

— Lege privind aprobarea Ordonanței de urgență
a Guvernului nr. 138/2004 pentru modificarea și
completarea Legii nr. 571/2003 privind Codul fiscal

1–8

— Decret pentru promulgarea Legii privind
aprobarea Ordonanței de urgență a Guvernului
nr. 138/2004 pentru modificarea și completarea
Legii nr. 571/2003 privind Codul fiscal ..................

8

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 138/2004
pentru modificarea și completarea Legii nr. 571/2003 privind Codul fiscal
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 138 din 29 decembrie 2004 pentru modificarea și
completarea Legii nr. 571/2003 privind Codul fiscal,
publicată în Monitorul Oficial al României, Partea I,
nr. 1.281 din 30 decembrie 2004, cu următoarele modificări
și completări:
1. La articolul I punctul 1, articolul 17 va avea următorul
cuprins:
îArt. 17
Cotele de impozitare
Cota de impozit pe profit care se aplică asupra profitului
impozabil este de 16%, cu excepțiile prevăzute la art. 38.“
2. La articolul I, după punctul 1 se introduc
punctele 11—16 cu următorul cuprins:

î11. Alineatul (3) al articolului 19 va avea următorul
cuprins:
«(3) Contribuabilii care au optat până la data de
30 aprilie 2005 inclusiv, conform prevederilor legale, pentru
impunerea veniturilor aferente contractelor de vânzare cu
plata în rate, pe măsură ce ratele devin scadente,
beneficiază în continuare de această facilitate pe durata
derulării contractelor respective; cheltuielile corespunzătoare
sunt deductibile la aceleași termene scadente, proporțional
cu valoarea ratei înregistrate în valoarea totală a
contractului.»
12. La articolul 21 alineatul (3), litera f) se abrogă.
13. La alineatul (4) al articolului 21, după litera r) se
introduce litera s) cu următorul cuprins:

2

MONITORUL OFICIAL AL ROMÂNIEI, PARTEA I, Nr. 466/1.VI.2005

«s) cheltuielile cu taxele și cotizațiile către organizațiile
neguvernamentale sau asociațiile profesionale, altele decât
cele prevăzute la alin. (2) lit. g) și m).»
14. Alineatul (12) al articolului 24 va avea următorul
cuprins:
«(12) Contribuabilii care au investit în mijloace fixe
amortizabile sau în brevete de invenție amortizabile și care
au dedus cheltuieli de amortizare reprezentând 20% din
valoarea de intrare a acestora conform prevederilor legale,
la data punerii în funcțiune a mijlocului fix sau a brevetului
de invenție, până la data de 30 aprilie 2005 inclusiv, au
obligația să păstreze în patrimoniu aceste mijloace fixe
amortizabile cel puțin o perioadă egală cu jumătate din
durata lor normală de utilizare. În cazul în care nu sunt
respectate prevederile prezentului alineat, impozitul pe profit
se recalculează și se stabilesc dobânzi și penalități de
întârziere de la data aplicării facilității respective, potrivit legii.»
15. Alineatul (5) al articolului 30 se abrogă.
16. La titlul II, capitolul IV se abrogă.“
3. La articolul I punctul 2, articolul 41 va avea
următorul cuprins:
îArt. 41
Categorii de venituri supuse impozitului pe venit
Categoriile de venituri supuse impozitului pe venit,
potrivit prevederilor prezentului titlu, sunt următoarele:
a) venituri din activități independente, definite conform
art. 46;
b) venituri din salarii, definite conform art. 55;
c) venituri din cedarea folosinței bunurilor, definite
conform art. 61;
d) venituri din investiții, definite conform art. 65;
e) venituri din pensii, definite conform art. 68;
f) venituri din activități agricole, definite conform art. 71;
g) venituri din premii și din jocuri de noroc, definite
conform art. 75;
h) venituri din transferul proprietăților imobiliare, definite
conform art. 771;
i) venituri din alte surse, definite conform art. 78.“
4. La articolul I punctul 2 articolul 42, literele a) și g) vor
avea următorul cuprins:
îa) ajutoarele, indemnizațiile și alte forme de sprijin cu
destinație specială, acordate din bugetul de stat, bugetul
asigurărilor sociale de stat, bugetele fondurilor speciale,
bugetele locale și din alte fonduri publice, precum și cele
de aceeași natură primite de la alte persoane, cu excepția
indemnizațiilor pentru incapacitate temporară de muncă. Nu
sunt venituri impozabile indemnizațiile pentru: risc maternal,
maternitate, creșterea copilului și îngrijirea copilului bolnav,
potrivit legii;
............................................................................................
g) veniturile primite ca urmare a transferului dreptului de
proprietate asupra bunurilor imobile și mobile din
patrimoniul personal, altele decât câștigurile din transferul
titlurilor de valoare, precum și altele decât cele definite la
cap. VIII1;“.
5. La articolul I punctul 2, alineatul (2) al articolului 43
va avea următorul cuprins:
î(2) Fac excepție de la prevederile alin. (1) cotele de
impozit prevăzute în categoriile de venituri din investiții, din
jocuri de noroc și din transferul proprietăților imobiliare.“
6. La articolul I punctul 2 articolul 48 alineatul (4)
litera d), punctul 3 va avea următorul cuprins:
î3. prime de asigurare pentru asigurarea de risc
profesional;“.
7. La articolul I punctul 2 articolul 48 alineatul (5),
literele c) și j) vor avea următorul cuprins:
îc) suma cheltuielilor cu indemnizația plătită pe perioada
delegării și detașării în altă localitate, în țară și în
străinătate, în interesul serviciului, în limita a de 2,5 ori
nivelul legal stabilit pentru instituțiile publice;
............................................................................................

j) cheltuielile reprezentând contribuții sociale obligatorii
pentru salariați și contribuabili, inclusiv cele pentru
asigurarea de accidente de muncă și boli profesionale,
potrivit legii;“
8. La articolul I punctul 2 articolul 48 alineatul (5), după
litera m) se introduce litera n) cu următorul cuprins:
în) cheltuielile reprezentând contribuțiile profesionale
obligatorii datorate, potrivit legii, organizațiilor profesionale
din care fac parte contribuabilii, în limita a 5% din venitul
brut realizat.“
9. La articolul I punctul 2 articolul 55 alineatul (4), după
litera k) se introduce litera k1) cu următorul cuprins:
îk1) veniturile din salarii realizate de către persoanele
fizice cu handicap grav și accentuat, încadrate cu contract
individual de muncă;“
10. La articolul I punctul 2 articolul 57, alineatul (4) va
avea următorul cuprins:
î(4) Contribuabilii pot dispune asupra destinației unei
sume reprezentând până la 2% din impozitul stabilit la
alin. (3), pentru sponsorizarea entităților nonprofit care se
înființează și funcționează potrivit legii.“
11. La articolul I punctul 2 articolul 65 alineatul (2),
litera a) va avea următorul cuprins:
îa) venituri din dobânzi la depozitele la vedere/conturile
curente pentru care ratele dobânzilor sunt mai mici sau
egale cu nivelurile ratelor dobânzilor de referință de pe
piețele interbancare la depozitele la o lună, comunicate în
prima zi lucrătoare a lunii pentru care se face calculul,
corespunzătoare monedelor în care sunt denominate
depozitele la vedere/conturile curente respective, precum și
la depunerile la casele de ajutor reciproc;“.
12. La articolul I punctul 2 articolul 66, alineatele (1)
și (4) vor avea următorul cuprins:
î(1) Câștigul sau pierderea rezultat/rezultată din
transferul titlurilor de valoare, altele decât titlurile de
participare la fondurile deschise de investiții și părțile
sociale, reprezintă diferența pozitivă sau negativă dintre
prețul de vânzare și prețul de cumpărare pe tipuri de titluri
de valori, diminuată, după caz, cu costurile aferente; în
cazul tranzacțiilor cu acțiuni primite de persoanele fizice cu
titlu gratuit, în cadrul Programului de privatizare în masă,
prețul de cumpărare la prima tranzacționare va fi asimilat
cu valoarea nominală a acestora. În cazul tranzacțiilor cu
acțiuni cumpărate la preț preferențial, în cadrul sistemului
stock options plan, câștigul se determină ca diferență între
prețul de vânzare și prețul de cumpărare preferențial,
diminuat cu costurile aferente.
............................................................................................
(4) Determinarea câștigului sau a pierderii potrivit
alin. (1) se efectuează la data încheierii tranzacției, pe
baza contractului încheiat între părți, iar câștigul net se
determină la sfârșitul anului fiscal asupra întregului
portofoliu de astfel de titluri tranzacționate de un
contribuabil în anul respectiv, ca diferență pozitivă între
câștigurile și pierderile înregistrate în cursul anului, ca
urmare a transferului titlurilor de valoare, cu excepția celor
dobândite cu titlu gratuit în cadrul Programului de
privatizare în masă.“
13. La articolul I punctul 2 articolul 66, după alineatul (4)
se introduce alineatul (41) cu următorul cuprins:
î(41) Determinarea câștigului potrivit alin. (2) și (3) se
efectuează la data încheierii tranzacției, pe baza
contractului încheiat între părți.“
14. La articolul I punctul 2 articolul 67, alineatul (2) va
avea următorul cuprins:
î(2) Veniturile sub formă de dobânzi se impun cu o
cotă de 10% din suma acestora, pentru depozitele la
termen constituite, instrumentele de economisire dobândite,
contractele civile încheiate, începând cu data de 1 iunie
2005. Pentru depozitele la termen constituite, instrumentele
de economisire dobândite, contractele civile încheiate, a
căror scadență este ulterioară datei de 1 iunie 2005, în

MONITORUL OFICIAL AL ROMÂNIEI, PARTEA I, Nr. 466/1.VI.2005
scop fiscal, data scadenței se asimilează cu data
constituirii. Pentru veniturile sub formă de dobânzi,
impozitul se calculează și se reține de către plătitorii de
astfel de venituri la momentul înregistrării în contul curent
sau în contul de depozit al titularului, în cazul dobânzilor
capitalizate, respectiv la momentul răscumpărării, în cazul
unor instrumente de economisire. În situația sumelor primite
sub formă de dobândă pentru împrumuturile acordate în
baza contractelor civile, calculul impozitului datorat se
efectuează la momentul plății dobânzii. Virarea impozitului
pentru veniturile din dobânzi se face lunar, până la data
de 25 inclusiv a lunii următoare înregistrării/răscumpărării,
în cazul unor instrumente de economisire, respectiv la
momentul plății dobânzii, pentru venituri de această natură
pe baza contractelor civile.“
15. La articolul I punctul 2 articolul 67 alineatul (3),
litera a) va avea următorul cuprins:
îa) în cazul câștigului din transferul dreptului de
proprietate asupra titlurilor de valoare, altele decât titlurile
de participare la fondurile deschise de investiții și părțile
sociale, care au fost dobândite și înstrăinate într-o perioadă
mai mică de 365 de zile, obligația calculării și virării
impozitului revine persoanei care deține și tranzacționează
astfel de titluri de valoare, iar termenul de virare a
impozitului este până la data de 25 ianuarie a anului
următor pentru anul fiscal încheiat;“.
16. La articolul I punctul 2 articolul 67 alineatul (3),
după litera a) se introduc literele a 1)—a 3) cu următorul
cuprins:
îa 1 ) în cazul câștigului din transferul dreptului de
proprietate asupra titlurilor de valoare, altele decât titlurile
de participare la fondurile deschise de investiții și părțile
sociale, care au fost dobândite și înstrăinate într-o perioadă
mai mare de 365 de zile, obligația calculării, reținerii și
virării impozitului revine intermediarilor, iar termenul de
virare a impozitului este până la data de 25 inclusiv a lunii
următoare celei în care a fost reținut;
a 2 ) în cazul câștigului din transferul dreptului de
proprietate asupra acțiunilor primite de persoanele fizice cu
titlu gratuit, în cadrul Programului de privatizare în masă,
obligația calculării, reținerii și virării impozitului revine
intermediarilor, iar termenul de virare a impozitului este
până la data de 25 inclusiv a lunii următoare celei în care
a fost reținut;
a 3 ) în cazul câștigului din operațiuni de vânzarecumpărare de valută la termen, pe bază de contract,
precum și din orice alte operațiuni de acest gen, obligația
calculării, reținerii și virării impozitului revine intermediarilor
sau altor plătitori de venit, după caz;“.
17. La articolul I punctul 2 articolul 67 alineatul (3),
după litera c) se introduce litera c1) cu următorul cuprins:
îc1) în cazul valorilor mobiliare tranzacționate pe o piață
reglementată conform legii, obligația virării impozitului revine
persoanei care deține astfel de titluri de valoare, iar
termenul de virare a impozitului este până la data de
25 ianuarie a anului următor pentru anul fiscal încheiat;“.
18. La articolul I punctul 2 articolul 67 alineatul (3),
litera e) va avea următorul cuprins:
îe) impozitul se calculează prin aplicarea unei cote de
16% asupra câștigului net realizat din transferul titlurilor de
valoare dobândite începând cu data de 1 iunie 2005 și
înstrăinate începând cu data de 1 ianuarie 2006 într-o
perioadă mai mică de 365 de zile de la data dobândirii,
respectiv prin aplicarea unei cote de 1% asupra câștigului
net din transferul titlurilor de valoare dobândite începând cu
data de 1 iunie 2005 și înstrăinate într-o perioadă mai
mare de 365 de zile inclusiv de la data dobândirii;“.
19. La articolul I punctul 2 articolul 67 alineatul (3),
după litera e) se introduce litera e1) cu următorul cuprins:
îe1) impozitul se calculează prin aplicarea unei cote de
10% asupra câștigului realizat din operațiuni de vânzare-

3

cumpărare de valută la termen pe bază de contract și orice
alte operațiuni similare, începând cu data de 1 iunie 2005;“.
20. La articolul I punctul 2 articolul 67 alineatul (3),
litera g) va avea următorul cuprins:
îg) impozitul calculat și reținut la sursă, potrivit lit. e1),
se virează la bugetul de stat până la data de 25 inclusiv a
lunii următoare celei în care a fost reținut, cu excepția
prevederilor lit. c) și d);“.
21. La articolul I punctul 2 articolul 67, alineatul (4) va
avea următorul cuprins:
î(4) Impozitul reținut conform alin. (1), (2) și lit. a2), a3)
și f) ale alin. (3) reprezintă impozit final pe venit, pentru
venitul prevăzut la alineatul respectiv; în cazul impozitului
prevăzut la alin. (3) lit. a) și a1), acesta se regularizează la
sfârșitul anului pe baza diferenței dintre impozitul datorat la
nivelul anului și cel calculat și reținut lunar în cursul anului
fiscal/anual, pe baze diferențiate, potrivit cotelor aplicabile,
conform declarațiilor contribuabilului, în baza alin. (31) al
art. 83.“
22. La articolul I punctul 2 articolul 67, alineatul (5) va
avea următorul cuprins:
î(5) Pierderile înregistrate din operațiuni de vânzarecumpărare de valută la termen, pe bază de contract, orice
alte operațiuni similare și cele rezultate din aplicarea
prevederilor alin. (4) nu sunt recunoscute din punct de
vedere fiscal, nu se recuperează și constituie pierderi
definitive ale contribuabilului.“
23. La articolul I punctul 2, articolul 76 va avea
următorul cuprins:
îArt. 76
Stabilirea venitului net din premii și din jocuri de noroc
Venitul net este diferența dintre venitul din premii sau
din jocuri de noroc și suma reprezentând venit
neimpozabil.“
24. La articolul I punctul 2, articolul 77 va avea
următorul cuprins:
îArt. 77
Reținerea impozitului aferent veniturilor din premii și
din jocuri de noroc
(1) Venitul sub formă de premii dintr-un singur concurs
se impune, prin reținerea la sursă, cu o cotă de 16%
aplicată asupra venitului net.
(2) Veniturile din jocuri de noroc se impun, prin
reținerea la sursă, cu o cotă de 20% aplicată asupra
venitului net care nu depășește cuantumul de 100 milioane
lei și cu o cotă de 25% aplicată asupra venitului net care
depășește cuantumul de 100 milioane lei.
(3) Obligația calculării, reținerii și virării impozitului
revine plătitorilor de venituri.
(4) Nu sunt impozabile veniturile obținute din premii și
din jocuri de noroc, în bani și/sau în natură, sub valoarea
sumei neimpozabile stabilite în sumă de 6.000.000 lei
pentru fiecare concurs sau joc de noroc, realizate de
același organizator sau plătitor într-o singură zi.
(5) Impozitul calculat și reținut în momentul plății este
impozit final.
(6) Impozitul pe venit astfel calculat și reținut se virează
la bugetul de stat până la data de 25 inclusiv a lunii
următoare celei în care a fost reținut.“
25. La articolul I punctul 2, după articolul 77 se
introduce capitolul VIII1 cu următorul cuprins:
îCAPITOLUL VIII1
Venituri din transferul proprietăților imobiliare
din patrimoniul personal
Art. 771
Definirea venitului din transferul proprietăților
imobiliare din patrimoniul personal
(1) Sunt supuse impozitării veniturile realizate din
transferul dreptului de proprietate asupra construcțiilor de

4

MONITORUL OFICIAL AL ROMÂNIEI, PARTEA I, Nr. 466/1.VI.2005

orice fel și terenul aferent acestora, care se înstrăinează
în termen de până la 3 ani inclusiv, de la data dobândirii,
precum și veniturile realizate din transferul dreptului de
proprietate asupra terenurilor de orice fel, fără construcții,
dobândite după 1 ianuarie 1990.
(2) Venitul impozabil din transferul proprietăților imobiliare,
cu excepțiile prevăzute la alin. (3), reprezintă diferența
favorabilă dintre valoarea de înstrăinare a proprietăților
imobiliare, terenuri și/sau construcții, și valoarea de bază a
acestora.
(3) Sunt exceptate de la prevederile alin. (1) aportul în
natură la capitalul social al societăților comerciale, precum
și veniturile realizate din înstrăinarea construcțiilor de orice
fel cu terenul aferent, terenurile fără construcții din
intravilan și extravilan dobândite de contribuabil prin:
a) reconstituirea dreptului de proprietate;
b) moștenire sau donație între rude până la gradul al
patrulea inclusiv;
c) schimb imobiliar.
(4) Valoarea de bază a bunurilor imobile prevăzute la
alin. (1), în funcție de modalitatea de dobândire, se
stabilește avându-se în vedere:
a) prețul de achiziție pentru bunurile imobile dobândite
prin cumpărare, majorat cu 5%;
b) valoarea imobilului menționată în act, dacă acesta a
fost dobândit prin donație, schimb, rentă viageră, dare în
plată, adjudecare, contract de întreținere, hotărâre
judecătorească etc., majorată cu 5%;
c) pentru construcțiile noi, costul acestora la data
realizării, dovedit prin raport de expertiză întocmit de un
expert autorizat, în condițiile legii, la care se adaugă
valoarea terenului aferent, stabilită în condițiile prezentei
legi;
d) valoarea rezultată din expertizele utilizate de către
camerele notarilor publici, la data dobândirii imobilelor a
căror valoare de bază nu se poate stabili prin modalitățile
prevăzute la lit. a)—c);
e) valoarea stabilită în funcție de modul de dobândire,
în condițiile prevăzute la lit. a) și b), pentru terenurile
situate în intravilan și extravilan, actualizată cu rata inflației
pe economie din ultima lună pentru care există date
oficiale comunicate de către Institutul Național de Statistică,
dacă la data dobândirii nu erau întocmite expertize de
către camerele notarilor publici. Pentru terenurile și
construcțiile de orice fel, dobândite de contribuabili într-o
modalitate din care nu rezultă valoarea la care acestea au
fost dobândite, valoarea de bază este valoarea minimă
stabilită în prima expertiză utilizată de camera notarilor
publici în circumscripția căreia se află terenul;
f) prețul de achiziție pentru bunurile dobândite în
condițiile prevăzute la lit. a) sau valoarea menționată
pentru bunurile dobândite în condițiile prevăzute la lit. b), la
care se adaugă costul lucrărilor și serviciilor de natură să
crească valoarea imobilului, la data efectuării acestora,
dovedite prin raport de expertiză întocmit de un expert
autorizat, în condițiile legii.
(5) Expertizele întocmite de camerele notarilor publici
vor fi reactualizate cel puțin o dată pe an și avizate de
Ministerul Finanțelor Publice, prin direcțiile teritoriale.
(6) Pierderea din transferul proprietății imobiliare
reprezintă pierdere definitivă a contribuabilului.
Art. 772
Stabilirea și plata impozitului pe veniturile din
transferul proprietăților imobiliare
(1) Impozitul se calculează prin aplicarea cotei de 10%
asupra venitului impozabil determinat potrivit art. 771.
(2) Notarii publici care autentifică actele între vii
translative ale dreptului de proprietate au obligația de a
calcula, de a încasa și de a vira impozitul la bugetul de
stat până la data de 25 inclusiv a lunii următoare celei în
care a fost autentificat actul.

(3) În cazul în care transferul dreptului de proprietate
asupra construcțiilor sau terenurilor se face prin altă
procedură decât cea notarială, contribuabilul are obligația
de a declara venitul obținut, în maximum 5 zile de la data
înstrăinării bunului, la organul fiscal în a cărui rază
teritorială își are domiciliul fiscal. Contribuabilii care nu au
domiciliul fiscal în România declară venitul obținut la
organul fiscal în a cărui rază teritorială este situat imobilul
înstrăinat.
(4) Procedura de declarare, de calcul și de plată a
impozitului se stabilește prin ordin al ministrului finanțelor
publice, care se publică în Monitorul Oficial al României,
Partea I.
Art. 773
Obligațiile declarative ale notarilor publici cu privire la
transferul proprietăților imobiliare
Notarii publici au obligația să depună semestrial la
organul fiscal teritorial o declarație informativă privind
transferurile de proprietăți imobiliare, cuprinzând
următoarele elemente pentru fiecare tranzacție:
a) părțile contractante;
b) valoarea înscrisă în documentul de transfer;
c) impozitul pe venitul din transferul proprietăților
imobiliare din patrimoniul personal;
d) taxele notariale aferente transferului.“
26. La articolul I punctul 2 articolul 80, alineatul (3) va
avea următorul cuprins:
î(3) Pierderea fiscală anuală înregistrată pe fiecare
sursă din activități independente, cedarea folosinței
bunurilor și din activități agricole se reportează și se
completează cu venituri obținute din aceeași sursă de venit
din următorii 5 ani fiscali.“
27. La articolul I punctul 2 articolul 80, după alineatul (3)
se introduce alineatul (31) cu următorul cuprins:
î(31) Pierderile provenind din străinătate se reportează
și se compensează cu veniturile de aceeași natură și
sursă, realizate în străinătate, pe fiecare țară, înregistrate
în următorii 5 ani fiscali.“
28. La articolul I punctul 2 articolul 82, alineatul (5) va
avea următorul cuprins:
î(5) Pentru stabilirea plăților anticipate, organul fiscal va
lua ca bază de calcul venitul anual estimat, în toate
situațiile în care a fost depusă o declarație privind venitul
estimat pentru anul curent sau venitul net din declarația
specială pentru anul fiscal precedent, după caz. La
stabilirea plăților anticipate se utilizează cota de impozit de
16%, prevăzută la art. 43 alin. (1).“
29. La articolul I punctul 2 articolul 83, după alineatul (3)
se introduce alineatul (31) cu următorul cuprins:
î(3 1 ) Declarații speciale se completează și pentru
câștigul net/pierderea generată de tranzacții cu titluri de
valoare, altele decât acțiunile primite cu titlu gratuit în
cadrul Programului de privatizare în masă.“
30. La articolul I punctul 2 articolul 83 alineatul (4),
litera b) va avea următorul cuprins:
îb) venituri din investiții, cu excepția celor prevăzute la
alin. (31), precum și venituri din premii și din jocuri de
noroc, a căror impunere este finală;“.
31. La articolul I punctul 2 articolul 84, alineatul (2) va
avea următorul cuprins:
î(2) Contribuabilii pot dispune asupra destinației unei
sume reprezentând până la 2% din impozitul pe venitul net
anual impozabil datorat pentru sponsorizarea entităților
nonprofit care se înființează și funcționează potrivit legii.“
32. La articolul I punctul 2, denumirea marginală a
articolului 90 și alineatul (1) vor avea următorul cuprins:
îArt. 90
Venituri obținute din străinătate
(1) Persoanele fizice prevăzute la art. 40 alin. (1) lit. a)
și cele care îndeplinesc condiția prevăzută la art. 40 alin. (2)
datorează impozit pentru veniturile obținute din străinătate.“

5

MONITORUL OFICIAL AL ROMÂNIEI, PARTEA I, Nr. 466/1.VI.2005
33. La articolul I punctul 2 articolul 91, alineatul (4) se
abrogă.
34. La articolul I punctul 2, articolul 92 se abrogă.
35. La articolul I punctul 2, articolul 93 va avea
următorul cuprins:
îArt. 93
Obligații declarative ale plătitorilor de venituri
cu reținere la sursă
Plătitorii de venituri, cu regim de reținere la sursă a
impozitelor, sunt obligați să calculeze, să rețină și să
vireze impozitul reținut la sursă și să depună o declarație
privind calcularea și reținerea impozitului pentru fiecare
beneficiar de venit, la organul fiscal competent, până la
data de 30 iunie a anului curent, pentru anul expirat. Fac
excepție de la obligația de depunere a acestei declarații
plătitorii de venituri din salarii, pentru care obligațiile
declarative sunt prevăzute la art. 59, în legătură cu
veniturile din salarii plătite contribuabililor.“
36. La articolul I, după punctul 5 se introduc
punctele 6—39 cu următorul cuprins:
î6. La articolul 109, alineatul (2) va avea următorul
cuprins:
«(2) Persoanele juridice care se înființează în cursul
unui an fiscal înscriu opțiunea în cererea de înregistrare la
registrul comerțului. Opțiunea este definitivă pentru anul
fiscal respectiv.»
7. La articolul 115 alineatul (1), literele k) și m) vor
avea următorul cuprins:
«k) venituri din servicii prestate în România, exclusiv
transportul internațional și prestările de servicii accesorii
acestui transport;
............................................................................................
m) veniturile din pensii primite de la bugetul asigurărilor
sociale sau de la bugetul de stat, în măsura în care
pensia lunară depășește plafonul prevăzut la art. 69;».
8. La articolul 115 alineatul (1), litera n) se abrogă.
9. La articolul 116 alineatul (2), litera a) va avea
următorul cuprins:
«a) cota de impozit de 10% se aplică pentru dobânzile
la depozite la termen, certificate de depozit și alte
instrumente de economisire la bănci și la alte instituții de
credit autorizate și situate în România, constituite/
achiziționate începând cu data de 1 iunie 2005. Pentru
depozitele la termen, certificatele de depozit și alte
instrumente de economisire a căror scadență este
ulterioară datei de 1 iunie 2005, în scop fiscal, data
scadenței este asimilată cu data constituirii;».
10. La articolul 116 alineatul (4), literele a) și b) vor
avea următorul cuprins:
«a) pentru veniturile ce reprezintă remunerații primite de
nerezidenți care au calitatea de administrator, fondator sau
membru al consiliului de administrație al unei persoane
juridice române, potrivit art. 57;
b) pentru veniturile din pensii primite de la bugetul
asigurărilor sociale sau de la bugetul de stat, potrivit art. 70.»
11. La articolul 117, litera a) va avea următorul cuprins:
«a) venituri din dobânzi la depozitele la vedere/conturile
curente pentru care ratele dobânzilor sunt mai mici sau
egale cu nivelurile ratelor dobânzilor de referință de pe
piețele interbancare la depozitele la o lună, comunicate în
prima zi lucrătoare a lunii pentru care se face calculul,
corespunzătoare monedelor în care sunt denominate
depozitele la vedere/conturile curente respective, precum și
la depunerile la casele de ajutor reciproc;».

12. La articolul 140 alineatul (2), litera a) va avea
următorul cuprins:
«a) dreptul de intrare la castele, muzee, case
memoriale, monumente istorice, monumente de arhitectură
și arheologice, grădini zoologice și botanice, târguri,
expoziții, cinematografe;».
13. La articolul 141 alineatul (1), literele k) și m) vor
avea următorul cuprins:
«k) prestările de servicii culturale, precum și livrările de
bunuri strâns legate de aceste servicii, efectuate de
instituții publice sau de organizații culturale nonprofit;
............................................................................................
m) activitățile specifice posturilor publice naționale de
radio și de televiziune, cu excepția activităților de
publicitate și altor activități de natură comercială.»
14. La articolul 141 alineatul (1), litera n) se abrogă.
15. La articolul 141 alineatul (2), literele f) și j) se abrogă.
16. La articolul 142, litera g) se abrogă.
17. Articolul 154 va avea următorul cuprins:
«Art. 154
Definirea asocierilor din punct de vedere al taxei pe
valoarea adăugată
În înțelesul taxei pe valoarea adăugată, o asociere sau
altă organizație care nu are personalitate juridică se consideră
a fi o persoană impozabilă separată, pentru acele activități
economice desfășurate de asociați sau parteneri în numele
asociației ori organizației respective, cu excepția asociațiilor
în participațiune constituite exclusiv din persoane
impozabile române.»
18. La articolul 1601 alineatul (2), litera e) se abrogă.
19.
La articolul 161, partea introductivă a
alineatului (7) va avea următorul cuprins:
«(7) Referirile la taxa pe valoarea adăugată din actele
normative prevăzute la lit. a)—r) rămân în vigoare până la
data de 31 decembrie 2006, cu excepția cazurilor în care
actul normativ prevede aplicarea, pe o perioadă limitată de
timp, a acestor prevederi și care se vor aplica pe perioada
prevăzută în actul normativ prin care au fost acordate, cu
condiția să nu depășească data de 31 decembrie 2006:».
20. La articolul 161 alineatul (7), după litera q) se
introduce litera r) cu următorul cuprins:
«r) Ordonanța Guvernului nr. 11/1995 privind măsuri
comerciale specifice rezervelor materiale naționale pentru
împrospătarea produselor și valorificarea celor disponibile,
publicată în Monitorul Oficial al României, Partea I, nr. 25
din 3 februarie 1995, aprobată cu modificări prin Legea
nr. 69/1995.»
21. La articolul 162, litera g) va avea următorul cuprins:
«g) uleiuri minerale și electricitate.»
22. La articolul 175 alineatul (1), litera e) va avea
următorul cuprins:
«e) produsele cu codul NC 2711, inclusiv metanul și
propanul, pure din punct de vedere chimic;».
23. La articolul 175 alineatul (2), litera f) va avea
următorul cuprins:
«f) gazul natural cu codurile NC 2711 11 00 și 2711 21 00;».
24. Articolul 176 va avea următorul cuprins:
«Art. 176
Nivelul accizelor
Nivelul accizelor pentru următoarele produse este:
Nr.
crt.

Denumirea produsului
sau a grupei
de produse

U.M.

1. Bere
hl/1 grad Plato1)
din care:
1.1. Bere produsă de
producătorii independenți
cu o capacitate de
producție anuală ce
nu depășește 200 mii hl

Acciza*)
(echivalent
euro/U.M.)

0,74
0,43

6
Nr.
crt.

MONITORUL OFICIAL AL ROMÂNIEI, PARTEA I, Nr. 466/1.VI.2005
Denumirea produsului
sau a grupei
de produse

2. Vinuri
2.1. Vinuri liniștite
2.2. Vinuri spumoase
3. Băuturi fermentate, altele
decât bere și vinuri
3.1. liniștite
3.2. spumoase
4. Produse intermediare
5. Alcool etilic
Produse din tutun
6. Țigarete
7. Țigări și țigări de foi
8. Tutun destinat fumatului,
din care:
8.1. Tutun destinat rulării
în țigarete
Uleiuri minerale
9. Benzine cu plumb
10. Benzine fără plumb
11. Motorine

U.M.

Acciza*)
(echivalent
euro/U.M.)

hl de produs
0,00
34,05
hl de produs

hl de produs
hl alcool pur2)
1.000
țigarete
1.000 bucăți
kg

0,00
34,05
51,08
465,35
9,10 +
30%
22,13
29,51

kg

29,51

tonă
1.000 litri
tonă
1.000 litri
tonă
1.000 litri
1.000 kg
1.000 kg

480,00
369,60
425,06
327,29
307,59
259,91
6,81

12. Păcură
13. Gaze petroliere lichefiate,
din care:
13.1. Utilizate drept
carburant
13.2. Utilizate pentru
încălzire
13.3. Utilizate în consum
casnic3)
14. Gaz natural utilizat drept
carburant
(codurile NC 2711 11 00
și 2711 21 00)
gigajoule
15. Petrol lampant (kerosen)4),
din care:
15.1. Utilizat drept carburant
tonă
1.000 litri
15.2. Utilizat pentru încălzire
tonă
1.000 litri
16. Benzen, toulen, xileni
și alte amestecuri de
hidrocarburi aromatice
tonă
Electricitate (codul NC 2716)
17. Electricitate utilizată
în scop comercial
MWh
18. Electricitate utilizată
în scop necomercial
MWh

128,26
113,50
0,00

1,59
469,89
375,91
469,89
375,91
469,89
0,14
0,30

*) Nivelul accizelor armonizate va fi majorat anual începând cu data
de 1 iulie 2006, în conformitate cu angajamentele asumate de România
în procesul de negociere cu Uniunea Europeană, la capitolul 10
îImpozitarea“.
1) Gradul Plato reprezintă greutatea de zahăr exprimată în grame,
conținută în 100 g de soluție măsurată la origine la temperatura de
20șC/4șC.
2) Hl alcool pur reprezintă 100 litri alcool etilic rafinat cu concentrația
de 100% alcool în volum, la temperatura de 20șC, conținut într-o cantitate
dată de produs alcoolic.
3) Prin gaze petroliere lichefiate utilizate în consum casnic se înțelege
gazele petroliere lichefiate, distribuite în butelii tip aragaz. Buteliile tip
aragaz sunt acele butelii cu o capacitate de până la maximum 12,5 kg.
4) Petrolul lampant utilizat drept combustibil de persoanele fizice nu
se accizează.»

25. La articolul 177, alineatul (1) va avea următorul
cuprins:
«Art. 177. — (1) Pentru țigarete, acciza datorată este
egală cu suma dintre acciza specifică și acciza ad valorem,
dar nu mai puțin de 19,92 euro/1.000 țigarete, care
reprezintă acciza minimă. Când suma dintre acciza
specifică și acciza ad valorem este mai mică decât acciza
minimă, se plătește acciza minimă.»
26. La articolul 177, după alineatul (1) se introduce
alineatul (11) cu următorul cuprins:
«(1 1) La propunerea Ministerului Finanțelor Publice,
Guvernul poate modifica acciza minimă în funcție de
evoluția accizei aferente țigaretelor din categoria de preț
cea mai vândută, astfel încât nivelul accizei minime să
reprezinte 90% din acciza aferentă țigaretelor din categoria
de preț cea mai vândută.»
27. La articolul 187, după alineatul (2) se introduce
alineatul (3) cu următorul cuprins:
«(3) Face excepție de la prevederile alin. (1) deplasarea
electricității în regim suspensiv de la plata accizelor.»
28. La articolul 200 alineatul (1), literele h), i), j) și k) se
abrogă.
29. La articolul 201 alineatul (1), litera d) va avea
următorul cuprins:
«d) uleiurile minerale utilizate pentru producția de
electricitate și pentru producția combinată de energie
electrică și energie termică;».
30. La articolul 201 alineatul (1), literele j), k) și l) se
abrogă.
31. La articolul 207 literele i), j) și k) se abrogă.
32. La articolul 207, literele m) și o) vor avea
următorul cuprins:
«m) aparate pentru condiționat aer, cu codurile: NC
8415 10 10 și 8415 10 90;
............................................................................................
o) iahturi și bărci cu sau fără motor pentru agrement,
cu codurile: NC 8903 10; 8903 91; 8903 92 și 8903 99.»
33. La articolul 208, alineatele (4) și (5) vor avea
următorul cuprins:
«(4) Nivelul accizelor pentru alte produse:
Nr.
crt.

Denumirea produsului
sau a grupei de produse

1. Confecții din blănuri naturale
(cu excepția celor de iepure, oaie, capră)
2. Articole din cristal1)
3. Bijuterii din aur și/sau din platină,
cu excepția verighetelor
4. Produse de parfumerie
4.1. Parfumuri,
din care:
— ape de parfum
4.2. Ape de toaletă,
din care:
— ape de colonie
5. Cuptoare cu microunde
6. Aparate pentru condiționat aer
7. Arme de vânătoare și arme de uz
individual, altele decât cele de uz militar
sau de sport
8. Iahturi și bărci cu sau fără motor
pentru agrement
11.1. Iahturi
11.2. Bărci*) cu sau fără motor pentru agrement

Acciza
(%)

45
55
25
35
25
15
10
20
20
100
50
30

*) Nu intră sub incidența accizelor bărcile cu sau fără motor cu
lungime mai mică de 7 m și cu motor mai mic de 15 CP.
1) Prin cristal se înțelege sticlă având un conținut minim de monoxid
de plumb de 24% din greutate.

MONITORUL OFICIAL AL ROMÂNIEI, PARTEA I, Nr. 466/1.VI.2005
(5) Nivelul accizelor pentru autoturisme sau autoturisme
de teren, inclusiv din import rulate:
Nr.
crt.

Tipul autoturismului

1. Autoturisme echipate
cu motor cu benzină:
a) cu capacitate cilindrică
sub 1.601 cm3
b) cu capacitate cilindrică
între 1.601 și 1.800 cm3
c) cu capacitate cilindrică
între 1.801 și 2.000 cm3
d) cu capacitate cilindrică
între 2.001 și 2.500 cm3
e) cu capacitate cilindrică
de peste 2.500 cm3
2. Autoturisme echipate
cu motor Diesel:
a) cu capacitate cilindrică
sub 1.601 cm3
b) cu capacitate cilindrică
între 1.601 și 2.000 cm3
c) cu capacitate cilindrică
între 2.001 și 2.500 cm3
d) cu capacitate cilindrică
între 2.501 și 3.200 cm3
e) cu capacitate cilindrică
de peste 3.200 cm3

Acciza pentru
autoturisme sau
autoturisme
de teren noi
(%)

Acciza pentru
autoturisme sau
autoturisme
de teren rulate
(%)

1

2,5

2,5

5,5

4

10

8

21

11

32

1

2,5

2,5

5,5

4

11

8

21

11

32»

34. La articolul 209, alineatul (3) va avea următorul
cuprins:
«(3) Plătitori de accize sunt și persoanele fizice care
introduc în țară autoturisme și autoturisme de teren,
inclusiv rulate, precum și iahturi și bărci cu sau fără motor
pentru agrement.»
35. La articolul 244 se introduce denumirea marginală
cu următorul cuprins:
«Întârzieri la plata accizelor»
36. La articolul 250 alineatul (1), punctul 2 va avea
următorul cuprins:
«2. clădirile care, potrivit legislației în vigoare, sunt
considerate monumente istorice, de arhitectură sau
arheologice, muzee ori case memoriale, cu excepția
incintelor care sunt folosite pentru activități economice;».
37. La articolul 270, alineatul (11) va avea următorul
cuprins:
«(11) Publicitatea realizată prin mijloace de informare în
masă scrise și audiovizuale, în sensul prezentului articol,
corespunde activităților agenților de publicitate potrivit
Clasificării activităților din economia națională — CAEN, cu
modificările ulterioare, respectiv publicitatea realizată prin ziare
și alte tipărituri, precum și prin radio, televiziune și Internet.»
38. La articolul 283 se introduce denumirea marginală
cu următorul cuprins:
«Alte taxe locale»
39. La articolul 298, alineatul (2) se abrogă.“
37. Articolul II va avea următorul cuprins:
îArt. II. — În cazul autoturismelor sau al autoturismelor
de teren din import, inclusiv rulate, introduse în țară în baza
contractelor de leasing inițiate după data intrării în vigoare a
prezentei ordonanțe de urgență, baza de impozitare pentru
accize este valoarea de intrare la care se adaugă cuantumul
taxelor vamale și alte taxe speciale, după caz, datorate la
momentul închiderii operațiunii de import.“
38. După articolul II se introduce articolul II 1 cu
următorul cuprins:
îArt. II 1 . — Avansurilor încasate pentru livrările de
animale vii li se aplică regimul fiscal privind taxa pe
valoarea adăugată, în vigoare la data încasării avansului.“

7

39. Articolul III va avea următorul cuprins:
îArt. III. — (1) Prin derogare de la dispozițiile art. 4
alin. (2) din Legea nr. 571/2003 privind Codul fiscal,
prevederile prezentei ordonanțe de urgență intră în vigoare
începând cu data de 1 ianuarie 2005, cu următoarele
excepții:
a) începând cu 1 mai 2005: lit. a) a art. 42; alin. (2) al
art. 43; lit. k) a alin. (4) al art. 55; art. 76; art. 77;
b) începând cu 1 iunie 2005: lit. g) a art. 41; lit. g) a
art. 42; lit. a) a alin. (2) al art. 65; alin. (1) al art. 66;
alin. (4) și (41) ale art. 66; alin. (2) al art. 67; lit. a), a1),
a2), a3), e), e1) și g) ale alin. (3) al art. 67; alin. (4) și (5)
ale art. 67; art. 771—773; alin. (31) al art. 83; lit. b) a
alin. (4) al art. 83;
c) începând cu 1 ianuarie 2006: lit. c1) a alin. (3) al
art. 67.
(2) În cazul titlurilor de valoare dobândite până la data
de 31 mai 2005 inclusiv, cota de impozit este de 1%,
indiferent de data înstrăinării acestora.
(3) În perioada 1 iunie 2005 — 31 decembrie 2005,
intermediarii vor calcula, vor reține și vor vira impozitul de
1% aplicat asupra câștigurilor din transferul titlurilor de
valoare dobândite și înstrăinate în această perioadă,
indiferent dacă sunt dobândite și înstrăinate într-o perioadă
mai mare de 365 de zile sau mai mică de 365 de zile. La
31 decembrie 2005, acestor tranzacții le este aplicabilă
regula de calcul al câștigului net conform prevederilor
art. 67 alin. (3) lit. e).
(4) Începând cu data de 1 ianuarie 2006, pentru
calculul impozitului pe veniturile realizate de persoane fizice
din investiții și din transferul proprietăților imobiliare din
patrimoniul personal, definite potrivit dispozițiilor cap. V și
VIII1 din titlul III, cota de impozit este de 16%, cu excepția
câștigurilor realizate din transferul titlurilor de valoare
înstrăinate într-o perioadă mai mare de 365 de zile de la
data dobândirii, pentru care se menține cota de 1%
prevăzută la art. 67 alin. (3) lit. e).
(5) Cota de impozit de 16% se aplică începând cu data
de 1 ianuarie 2006 și pentru veniturile realizate de
persoanele fizice și juridice nerezidente, prevăzute la
art. 115, cu excepția veniturilor obținute din jocuri de noroc
pentru care se menține cota de impozit de 20%.“
40. După articolul III se introduc articolele IV—VI cu
următorul cuprins:
îArt. IV. — Pe data intrării în vigoare a prezentei
ordonanțe de urgență se abrogă:
a) art. XXXVII din Ordonanța Guvernului nr. 94/2004
privind reglementarea unor măsuri financiare, publicată în
Monitorul Oficial al României, Partea I, nr. 803 din
31 august 2004, aprobată cu modificări și completări prin
Legea nr. 507/2004;
b) alin. (2) al art. 6 din Ordonanța Guvernului
nr. 71/2001 privind organizarea și exercitarea activității de
consultanță fiscală, publicată în Monitorul Oficial al
României, Partea I, nr. 538 din 1 septembrie 2001,
aprobată cu modificări și completări prin Legea
nr. 198/2002, cu modificările ulterioare.
Art. V. — În vederea diminuării evaziunii fiscale în
domeniul produselor accizabile supuse sistemului de
marcare, antrepozitarii autorizați vor utiliza pentru marcare
numai banderole și timbre înseriate și numerotate.
Termenul și procedura de aplicare a noilor modele de
marcaje, precum și regimul stocului de marcaje valabile la
data intrării în vigoare a prezentei ordonanțe de urgență
vor fi stabilite prin ordin al ministrului finanțelor publice,
care se va publica în Monitorul Oficial al României,
Partea I.
Art. VI. — Legea nr. 571/2003 privind Codul fiscal,
publicată în Monitorul Oficial al României, Partea I, nr. 927
din 23 decembrie 2003, cu modificările și completările
ulterioare, precum și cu cele aduse prin prezenta
ordonanță de urgență, se va republica în Monitorul Oficial

8

MONITORUL OFICIAL AL ROMÂNIEI, PARTEA I, Nr. 466/1.VI.2005

al României, Partea I, după aprobarea acesteia prin lege,
dându-se textelor o nouă numerotare.“
Art. II. — Pe data intrării în vigoare a prezentei legi se
abrogă Ordonanța de urgență a Guvernului nr. 24/2005

pentru modificarea și completarea Legii nr. 571/2003
privind Codul fiscal, publicată în Monitorul Oficial al
României, Partea I, nr. 263 din 30 martie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 1 iunie 2005.
Nr. 163.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 138/2004 pentru modificarea
și completarea Legii nr. 571/2003 privind Codul fiscal
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 138/2004 pentru modificarea și completarea Legii
nr. 571/2003 privind Codul fiscal și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 1 iunie 2005.
Nr. 481.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 466/1.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017191]
ISSN 1453—4495

