Anul 173 (XVII) — Nr. 696

PARTEA

I

LEGI, DECRETE, HOTĂRÂRI ȘI ALTE ACTE

Marți, 2 august 2005

SUMAR

Nr.

Pagina

791.

DECIZII ALE CURȚII CONSTITUȚIONALE
Decizia nr. 285 din 7 iunie 2005 referitoare la excepțiile
de neconstituționalitate a dispozițiilor art. 385 1
alin. 1 lit. d) din Codul de procedură penală și ale
art. 22 alin. (1) din Legea nr. 304/2004 privind
organizarea judiciară, precum și ale art. 68 alin. 4
din Codul de procedură civilă..................................
Decizia nr. 381 din 7 iulie 2005 referitoare la excepția
de neconstituționalitate a dispozițiilor art. 137 și
art. 139 din Legea nr. 64/1995 privind procedura
reorganizării judiciare și a falimentului ....................

803.
2–5

— Hotărâre privind aprobarea înființării Oficiului
Român pentru Știință și Tehnologie pe lângă
Uniunea Europeană...................................................

Pagina
— Hotărâre privind autorizarea Ministerului
Administrației și Internelor de a încheia contracte
de achiziție externă pentru realizarea Sistemului
Național de Evidență Informatizată a Cazierului
Judiciar .......................................................................

10

— Hotărâre privind stabilirea unor măsuri pentru
organizarea și funcționarea Teatrului Național
îI. L. Caragiale“ din București..................................

11–12

ACTE ALE ORGANELOR DE SPECIALITATE
ALE ADMINISTAȚIEI PUBLICE CENTRALE
5–7

HOTĂRÂRI ALE GUVERNULUI ROMÂNIEI
787.

Nr.

7–10

1.563.395. — Decizie a președintelui Agenției Naționale
Antidrog privind înființarea Centrului Național de
Formare și Cercetare în Adicții în cadrul Agenției
Naționale Antidrog și acreditarea programelor de
formare, a formatorilor și a formatorilor de
formatori din domeniul adicțiilor ...............................

12–16

2

MONITORUL OFICIAL AL ROMÂNIEI, PARTEA I, Nr. 696/2.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 285
din 7 iunie 2005

referitoare la excepțiile de neconstituționalitate a dispozițiilor art. 3851 alin. 1 lit. d)
din Codul de procedură penală și ale art. 22 alin. (1) din Legea nr. 304/2004
privind organizarea judiciară, precum și ale art. 68 alin. 4 din Codul de procedură civilă
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepțiilor de neconstituționalitate a dispozițiilor art. 3851 alin. 1 lit. d) din Codul
de procedură penală și ale art. 22 alin. (1) din Legea
nr. 304/2004 privind organizarea judiciară, precum și ale
art. 68 alin. 4 din Codul de procedură civilă, excepții
ridicate de Victor Atanasie Stănculescu în Dosarul
nr. 2.955/1998 al Curții Supreme de Justiție — Secția
penală, respectiv de Mihaela Suzane Ferkel Șuteu în
Dosarul nr. 5.001/2004 al Înaltei Curți de Casație și Justiție —
Secția penală.
La apelul nominal răspund Victor Atanasie Stănculescu,
personal, Mihai Chițac, personal și asistat de avocat Dan
Ioan, cu delegație la dosar, precum și Ministerul Apărării
Naționale, prin consilier juridic Dan Cimpoeru, cu delegație
depusă în ședință, lipsă fiind autoarea excepției Mihaela
Suzane Ferkel Șuteu, față de care procedura de citare a
fost legal îndeplinită.
Cauza fiind în stare de judecată, autorul excepției Victor
Atanasie Stănculescu solicită admiterea acesteia astfel cum
a fost precizată în Dosarul nr. 5.001/2004 al Înaltei Curți
de Casație și Justiție — Secția penală și astfel cum reiese
din concluziile scrise depuse la dosar la termenul anterior.
Mihai Chițac susține admiterea excepției de
neconstituționalitate a prevederilor art. 3851 din Codul de
procedură penală și ale art. 22 alin. (1) din Legea
nr. 304/2004 privind organizarea judiciară, apreciind că un
general ar trebui să aibă dreptul la toate gradele de
jurisdicție, așa cum orice cetățean are acest drept.
Avocatul Dan Ioan, pentru Mihai Chițac, solicită Curții
Constituționale admiterea excepției de neconstituționalitate a
prevederilor art. 3851 din Codul de procedură penală și ale
art. 22 alin. (1) din Legea nr. 304/2004 privind organizarea
judiciară, apreciind că aceste dispoziții contravin dispozițiilor
art. 16 alin. (1) și ale art. 124 alin. (2) din Constituție.
Astfel, consideră că generalii ar trebui judecați de aceleași
instanțe ca și orice cetățean, nefiind normal ca în cazul lor

atât fondul, cât și recursul să se judece de aceeași
instanță de judecată — Înalta Curte de Casație și Justiție.
Consilierul juridic Dan Cimpoeru, pentru Ministerul
Apărării Naționale, pune concluzii de respingere a excepției
de neconstituționalitate a dispozițiilor art. 3851 alin. 1 lit. d)
din Codul de procedură penală și ale art. 22 alin. (1) din
Legea nr. 304/2004 privind organizarea judiciară, întrucât
existența unui singur grad de jurisdicție, adică recursul, în
anumite cazuri prevăzute de lege (cum este și cel din
prezenta cauză) nu contravine unicității și imparțialității
justiției, fiind în concordanță și cu prevederile art. 2 din
Protocolul nr. 7 la Convenția pentru apărarea drepturilor
omului și a libertăților fundamentale. Potrivit acestor
prevederi internaționale, în materie penală, există derogare
de la regula celor trei grade de jurisdicție, atunci când
fondul este judecat de instanța supremă națională. În ceea
ce privește excepția de neconstituționalitate a prevederilor
art. 68 alin. 4 din Codul de procedură civilă, apreciază că
și aceasta este neîntemeiată, invocând în acest sens
jurisprudența Curții Constituționale în materie.
Reprezentantul Ministerului Public pune concluzii de
respingere a excepțiilor de neconstituționalitate a
dispozițiilor art. 3851 alin. 1 lit. d) din Codul de procedură
penală și art. 22 alin. (1) din Legea nr. 304/2004 privind
organizarea judiciară, precum și a dispozițiilor art. 68
alin. 4 din Codul de procedură civilă, invocând prevederile
art. 2 din Protocolul nr. 7 la Convenția pentru apărarea
drepturilor omului și a libertăților fundamentale, precum și
deciziile nr. 175/1999, nr. 99/2000, nr. 31/2004 și
nr. 103/2005 ale Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2005, pronunțată în
Dosarul nr. 5.001/2004, Înalta Curte de Casație și Justiție —
Secția penală a sesizat Curtea Constituțională cu
excepțiile de neconstituționalitate a dispozițiilor art. 3851
din Codul de procedură penală și ale art. 22 din Legea
nr. 304/2004 privind organizarea judiciară, precum și ale
art. 68 alin. 4 din Codul de procedură civilă, excepții
ridicate de Victor Atanasie Stănculescu în Dosarul
nr. 2.955/1998 al Curții Supreme de Justiție — Secția
penală, respectiv de Mihaela Suzane Ferkel Șuteu, prin
mandatar Marius Remus Mioc, în Dosarul nr. 5.001/2004 al
Înaltei Curți de Casație și Justiție — Secția penală.

MONITORUL OFICIAL AL ROMÂNIEI, PARTEA I, Nr. 696/2.VIII.2005
În motivarea excepției de neconstituționalitate a
dispozițiilor art. 3851 din Codul de procedură penală și ale
art. 22 din Legea nr. 304/2004 privind organizarea
judiciară, Victor Atanasie Stănculescu susține că
dispozițiile art. 3851 din Codul de procedură penală și ale
art. 22 din Legea nr. 304/2004 privind organizarea
judiciară, potrivit cărora completul de 9 judecători judecă
recursurile în cauzele soluționate în primă instanță de
secțiile Înaltei Curți de Casație și Justiție, sunt
neconstituționale, întrucât creează o discriminare
inadmisibilă, inculpații judecați în cauza de față fiind privați
de calea ordinară a apelului, cale de care, însă, poate
beneficia fiecare cetățean.
În motivarea excepției de neconstituționalitate a
dispozițiilor art. 68 alin. 4 din Codul de procedură civilă,
Mihaela Suzane Ferkel Șuteu, prin mandatar Marius
Remus Mioc, susține că aceste dispoziții contravin dreptului
la apărare, prevăzut de art. 24 alin. (1) din Constituție,
precum și principiului egalității în drepturi a cetățenilor.
Astfel, arată că această limitare a dreptului la apărare
afectează în special cetățenii cu venituri reduse, care nu
dispun de posibilități materiale de a-și angaja avocați, și că
această măsură, a interzicerii unor mandatari fără studii
juridice să pună concluzii, a fost luată în interesul
avocaților și al îclaselor sociale înstărite“.
Înalta Curte de Casație și Justiție — Secția penală
apreciază că dispozițiile legale criticate nu contravin
Constituției, întrucât stabilirea căilor de atac este un drept
ce aparține exclusiv legiuitorului și se aplică deopotrivă
tuturor celor ce se adresează justiției, fără a se produce
vreo încălcare sau limitare a dreptului la o judecată
dreaptă și echitabilă.
În ceea ce privește dispozițiile art. 68 alin. 4 din Codul
de procedură civilă, opinează în sensul că acestea nu
contravin dreptului la apărare, întrucât dreptul de a
reprezenta și asista persoane fizice și juridice în fața
tuturor instanțelor se exercită numai de avocații înscriși în
tabloul baroului din care fac parte, potrivit dispozițiilor din
Legea nr. 51/1995 pentru organizarea și exercitarea
profesiei de avocat.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, cu următoarea motivare:
Referitor la dispozițiile art. 3851 din Codul de procedură
penală și ale art. 22 din Legea nr. 304/2004 privind
organizarea judiciară, arată că, în reglementarea procedurii
penale, legiuitorul a optat, în principiu, pentru instituirea a
două căi de atac ordinare — apelul și recursul, iar, în mod
excepțional și în considerarea unor situații deosebite, a fost
reglementată exercitarea unei singure căi de atac, și
anume recursul. Opțiunea legislativă în stabilirea căilor de
atac nu creează nici un privilegiu ori vreo discriminare între
cetățeni, întrucât îse întemeiază pe natura infracțiunilor
care constituie obiectul procesului penal, iar drepturile

3

procesuale ale părților sunt respectate, în mod egal, pentru
ambele situații“, menționând în acest sens dispozițiile art. 2
din Protocolul adițional nr. 7 la Convenția pentru apărarea
drepturilor omului și a libertăților fundamentale, care prevăd
dreptul la dublu grad de jurisdicție în materie penală.
Apreciază astfel că derogarea de la regula celor trei grade
de jurisdicție nu contravine principiului egalității în fața legii,
întrucât, așa cum a statuat constant și Curtea
Constituțională, principiul egalității nu înseamnă uniformitate,
nefiind contrară acestui principiu instituirea unor reguli
speciale, inclusiv în ceea ce privește căile de atac, atâta
timp cât se asigură egalitatea juridică a cetățenilor în
utilizarea lor.
În ceea ce privește dispozițiile art. 68 alin. 4 din Codul
de procedură civilă, arată că acestea reprezintă norme de
procedură care stabilesc condițiile de exercitare a
mandatului de reprezentare în instanță și limitele în care
acesta poate fi exercitat și, ca atare, aceste norme dau
expresie opțiunii legiuitorului în cadrul competenței ce-i este
rezervată prin art. 126 alin. (2) Constituție. De asemenea,
apreciază că nu se creează un tratament inegal între
părțile procesului civil, textul aplicându-se tuturor celor aflați
în situația prevăzută de ipoteza normei legale. Totodată,
arată că dispozițiile criticate nu restrâng nici exercițiul
dreptului la apărare, invocând în acest sens Decizia Curții
Constituționale nr. 31/2004.
Avocatul Poporului apreciază că excepția de
neconstituționalitate este neîntemeiată. Astfel, referitor la
dispozițiile art. 381 1 din Codul de procedură penală,
constată că dispozițiile menționate nu se regăsesc în Codul
de procedură penală și, ca atare, se exclude exercitarea
controlului de constituționalitate, întucât Curtea
Constituțională, potrivit art. 29 alin. (1) din Legea
nr. 47/1992, nu se poate pronunța decât asupra unor
dispoziții legale în vigoare.
În ceea ce privește dispozițiile art. 68 alin. 4 din Codul
de procedură civilă, apreciază că limitele și condițiile
mandatului de reprezentare, inclusiv posibilitatea
mandatarului de a pune sau nu concluzii în instanță în
numele părții, reprezintă opțiuni ale legiuitorului, în
conformitate cu prevederile art. 126 alin. (2) din Constituție,
menționând în acest sens deciziile Curții Constituționale
nr. 54/2003 și nr. 31/2004.
Referitor la art. 22 din Legea nr. 304/2004, apreciază
că instituirea unor reguli speciale referitoare la competența
Înaltei Curți de Casație și Justiție nu este contrară
dispozițiilor art. 16 alin. (1) din Constituție, atâta timp cât
ele asigură egalitatea cetățenilor în utilizarea lor. Totodată,
arată că noțiunea de proces echitabil nu implică imperios
existența mai multor grade de jurisdicție, invocând în acest
sens și jurisprudența constantă a Curții Constituționale,
menționând deciziile nr. 16/1999 și nr. 33/1999.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

4

MONITORUL OFICIAL AL ROMÂNIEI, PARTEA I, Nr. 696/2.VIII.2005

judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze
excepțiile de neconstituționalitate ridicate.
Cu privire la obiectul excepției de neconstituționalitate
ridicate de Victor Atanasie Stănculescu, Curtea observă că,
deși Înalta Curte de Casație și Justiție — Secția penală a
sesizat Curtea Constituțională cu excepția de
neconstituționalitate a dispozițiilor art. 3811 din Codul de
procedură penală, în realitate este vorba despre o eroare
materială, autorul excepției referindu-se la prevederile
art. 3851 din Codul de procedură penală, care enumeră
hotărârile supuse recursului.
Totodată, din susținerile autorului excepției de
neconstituționalitate rezultă că acesta se referă numai la
prevederile potrivit cărora Completul de 9 judecători judecă
recursurile în cauzele judecate în primă instanță de secțiile
Înaltei Curți de Casație și Justiție, recursul fiind singura
cale de atac.
Ca atare, Curtea constată că obiectul excepției de
neconstituționalitate ridicate de Victor Atanasie Stănculescu
îl constituie dispozițiile art. 3851 alin. 1 lit. d) din Codul de
procedură penală (dispoziții modificate prin art. I pct. 193
din Legea nr. 281/2003, publicată în Monitorul Oficial al
României, Partea I, nr. 468 din 1 iulie 2003) și cele art. 22
alin. (1) din Legea nr. 304/2004 privind organizarea
judiciară, publicată în Monitorul Oficial al României, Partea I,
nr. 576 din 29 iulie 2004, dispoziții care au următorul
cuprins:
— Art. 385 1 alin. 1 lit. d) din Codul de procedură
penală: îPot fi atacate cu recurs: [...] d) sentințele pronunțate
de secția penală a Curții Supreme de Justiție [...].“;
— Art. 22 alin. (1) din Legea nr. 304/2004 privind
organizarea judiciară: îCompletul de 9 judecători soluționează
recursurile și cererile în cauzele judecate în primă instanță de
Secția penală a Înaltei Curți de Casație și Justiție.“
De asemenea, obiectul excepției de neconstituționalitate
ridicate de Mihaela Suzane Ferkel Șuteu îl constituie
dispozițiile art. 68 alin. 4 din Codul de procedură civilă,
astfel cum au fost modificate prin articolul unic pct. I.4 din
Ordonanța de urgență a Guvernului nr. 59/2001, publicată
în Monitorul Oficial al României, Partea I, nr. 217 din
27 aprilie 2001, potrivit cărora: îDacă mandatul este dat unei
alte persoane decât unui avocat, mandatarul nu poate pune
concluzii decât prin avocat, cu excepția consilierului juridic
care, potrivit legii, reprezintă partea.“
Autorul excepției Victor Atanasie Stănculescu susține că
prevederile legale criticate contravin următoarelor dispoziții
constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 124 alin. (2): îJustiția este unică, imparțială și
egală pentru toți.“

Autoarea excepției Mihaela Suzane Ferkel Șuteu susține
că prevederile legale criticate contravin următoarelor
dispoziții constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
I. Analizând excepția de neconstituționalitate a
dispozițiilor art. 3851 alin. 1 lit. d) din Codul de procedură
penală și ale art. 22 alin. (1) din Legea nr. 304/2004
privind organizarea judiciară, Curtea observă că aceste
dispoziții sunt norme de procedură, iar, potrivit art. 126
alin. (2) din Constituție, competența instanțelor judecătorești
și procedura de judecată sunt prevăzute de lege. În
consecință, este dreptul exclusiv al organului legislativ de
a stabili regula potrivit căreia recursurile împotriva
sentințelor pronunțate de Secția penală a Înaltei Curți de
Casație și Justiție se judecă de Completul de 9 judecători
al aceleiași instanțe, fără a se încălca și celelalte dispoziții
constituționale.
Prin Decizia Plenului nr. 1 din 8 februarie 1994,
publicată în Monitorul Oficial al României, Partea I, nr. 69
din 16 martie 1994, Curtea a statuat că liberul acces la
justiție presupune și accesul la mijloacele procedurale prin
care se înfăptuiește justiția, iar instituirea regulilor de
desfășurare a procesului în fața instanțelor judecătorești
este de competența exclusivă a legiuitorului. S-a mai
reținut că legiuitorul nu poate exclude nici o categorie sau
grup social de la exercițiul drepturilor procesuale pe care
le-a instituit, însă legiuitorul poate stabili, în considerarea
unor situații deosebite, reguli speciale de procedură.
Referitor la încălcarea principiului egalității cetățenilor în
fața legii și a autorităților publice, consacrat de art. 16
alin. (1) din Constituție, Curtea Constituțională a statuat în
mod constant că nu este contrară principiului egalității
instituirea unor reguli speciale, inclusiv în ceea ce privește
căile de atac, cât timp ele asigură egalitatea juridică a
cetățenilor în utilizarea lor.
De asemenea, Curtea constată că nici reglementările
internaționale în materie nu impun un anumit număr al
gradelor de jurisdicție sau un anumit număr al căilor de
atac. Astfel, art. 2 paragraful 1 din Protocolul nr. 7 la
Convenția pentru apărarea drepturilor omului și a libertăților
fundamentale prevede că îorice persoană declarată vinovată
de o infracțiune de către un tribunal are dreptul să ceară
examinarea declarației de vinovăție sau a condamnării de către
o jurisdicție superioară“, iar îexercitarea acestui drept, inclusiv
motivele pentru care acesta poate fi exercitat, sunt
reglementate de lege“. În paragraful 2 al aceluiași articol se
prevede posibilitatea stabilirii, prin excepție, și a unui singur
grad de jurisdicție în cazul infracțiunilor minore sau în
cazul în care cel interesat a fost judecat în primă instanță
de către cea mai înaltă jurisdicție.
Pentru aceleași considerente, Curtea constată că nici
susținerea potrivit căreia dispozițiile legale criticate ar
contraveni prevederilor art. 124 alin. (2) din Constituție
privind unicitatea, imparțialitatea și egalitatea justiției nu
este întemeiată.

MONITORUL OFICIAL AL ROMÂNIEI, PARTEA I, Nr. 696/2.VIII.2005
II. Examinând excepția de neconstituționalitate a
dispozițiilor art. 68 alin. 4 din Codul de procedură civilă,
Curtea constată că referitor la aceste dispoziții procedurale
s-a mai pronunțat prin numeroase decizii, cum ar fi, de
exemplu, Decizia nr. 31 din 29 ianuarie 2004, publicată în
Monitorul Oficial al României, Partea I, nr. 199 din
5 martie 2004. Astfel, Curtea a statuat că restricția
mandatarului care nu are calitatea de avocat de a pune
concluzii orale în instanță nu constituie o împiedicare a
accesului liber la justiție, întrucât partea însăși poate
participa la dezbateri și poate pune concluzii înaintea
instanței de judecată, iar mandatarul are posibilitatea să

5

formuleze cereri și să propună probe în tot cursul
procesului, precum și dreptul de a depune concluzii scrise.
Întrucât nu au intervenit elemente noi, de natură să
justifice schimbarea jurisprudenței Curții Constituționale,
soluția și considerentele deciziei sus-menționate își mențin
valabilitatea și în prezenta cauză.
În ceea ce privește pretinsa încălcare a art. 16 alin. (1)
din Constituție, Curtea constată că aceasta este nefondată,
întrucât dispoziția legală criticată se aplică tuturor
persoanelor aflate în aceeași situație juridică prevăzută de
ipoteza normei legale, fără a se institui anumite privilegii
sau discriminări.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepțiile de neconstituționalitate a dispozițiilor art. 3851 alin. 1 lit. d) din Codul de procedură penală și
ale art. 22 alin. (1) din Legea nr. 304/2004 privind organizarea judiciară, precum și ale art. 68 alin. 4 din Codul de
procedură civilă, excepții ridicate de Victor Atanasie Stănculescu în Dosarul nr. 2.955/1998 al Curții Supreme de Justiție —
Secția penală, respectiv de Mihaela Suzane Ferkel Șuteu în Dosarul nr. 5.001/2004 al Înaltei Curți de Casație și Justiție —
Secția penală.
Definitivă și general obligatorie.
Pronunțată în ședința publică din data de 7 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioan Marilena Chiorean
CURTEA CONSTITUȚIONALĂ

D E C I Z I A Nr. 381
din 7 iulie 2005

referitoare la excepția de neconstituționalitate a dispozițiilor art. 137 și art. 139
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 137 și art. 139 din Legea
nr. 64/1995 privind procedura reorganizării judiciare și a
falimentului, excepție ridicată de Mircea Varban în Dosarul
nr. 1.114/2004 al Tribunalului București — Secția a VII-a
comercială.

La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens,
arată că art. 137 și art. 139 din Legea nr. 64/1995 nu
conțin nici o prevedere prin care s-ar încălca dispozițiile
constituționale invocate de autorul excepției.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2005, pronunțată în
Dosarul nr. 1.114/2004, Tribunalul București — Secția a
VII-a comercială a sesizat Curtea Constituțională cu
excepția de neconstituționalitate a dispozițiilor art. 137 și
art. 139 din Legea nr. 64/1995 privind procedura

6

MONITORUL OFICIAL AL ROMÂNIEI, PARTEA I, Nr. 696/2.VIII.2005

reorganizării judiciare și a falimentului, excepție ridicată
de Mircea Varban cu ocazia soluționării unei cauze având
ca obiect stabilirea răspunderii membrilor conducerii
societății comerciale aflate în stare de insolvență, pentru
acoperirea unei părți din pasivul acesteia.
În motivarea excepției, autorul acesteia susține, în
esență, că dispozițiile legale criticate vin în contradicție
flagrantă cu art. 44 alin. (2) și (8) din Constituție, care
prevăd garantarea și ocrotirea în mod egal de lege a
proprietății private, indiferent de titular, precum și prezumția
dobândirii licite a averii. Având în vedere această garantare
și ocrotire constituțională, consideră că proprietatea privată
nu poate fi afectată și nu poate servi pentru a echilibra
activul unei societăți comerciale. În acest sens, amintește
că textele de lege criticate dau posibilitatea instanței de
judecată să dispună ca o parte a pasivului unei societăți
ajunse în stare de insolvență să fie suportată din averea
proprie comună a unor persoane aflate temporar la
conducerea acelei societăți.
Tribunalul București — Secția a VII-a comercială
apreciază că excepția ridicată este nefondată, întrucât
dispozițiile legale criticate nu încalcă principiile
constituționale ale ocrotirii proprietății private. Astfel, actele
juridice ale organelor de conducere ale persoanei juridice
sunt acte juridice ale persoanei juridice înseși, care
răspunde pentru acestea, fără a exclude răspunderea
persoanelor fizice, membri ai organelor de conducere.
Membrii organelor de conducere au o răspundere civilă
contractuală față de societatea comercială și o răspundere
delictuală față de terțe persoane cărora le-au cauzat prin
actele lor eventuale pagube.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului pentru a-și
formula punctele de vedere cu privire la excepția ridicată.
Guvernul, însușindu-și opinia instanței, consideră că
excepția de neconstituționalitate nu este întemeiată. În
acest sens, arată că Legea fundamentală garantează și
ocrotește proprietatea privată, dar în același timp
garantează și drepturile creditorilor. Prin invocarea
principiului constituțional al apărării proprietății nu pot fi
sacrificate drepturile și interesele legitime ale creditorilor
păgubiți, întrucât art. 15 alin. (1) și art. 44 din Constituție
garantează atât drepturile, cât și executarea obligațiilor
prevăzute de lege. Achitarea unei datorii reprezintă
îndeplinirea unei obligații și nu poate fi considerată ca
aducând atingere dreptului de proprietate al datornicului.
Avocatul Poporului consideră că dispozițiile legale
criticate sunt constituționale. Astfel, îfaptul că judecătorulsindic dispune, în cazul procedurii falimentului, unele
măsuri asigurătorii, nu aduce atingere sub nici un aspect
dispozițiilor din Legea fundamentală referitoare la
proprietatea privată“. Mai mult, arată că potrivit dispozițiilor
constituționale ale art. 44 alin. (1) teza a doua și ale
art. 136 alin. (5), legiuitorul poate stabili cadrul juridic

pentru exercitarea atributelor dreptului de proprietate, în
accepțiunea principială conferită de Constituție, instituind
limitări rezonabile, așa cum sunt și dispozițiile legale
criticate. În consecință, prin aceste dispoziții, legiuitorul nu
a făcut decât să dea expresie acestor imperative, în
limitele și potrivit competenței sale constituționale. În
susținerea celor arătate, amintește și considerentele
Deciziei nr. 427/2003 a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 137 și art. 139 din Legea nr. 64/1995
privind procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004, dispoziții care au
următorul conținut:
— Art. 137: î(1) Judecătorul-sindic poate dispune ca o
parte a pasivului debitorului, persoană juridică, ajuns în stare
de insolvență, să fie suportată de către membrii organelor de
conducere — administratori, directori, cenzori și de orice altă
persoană — care au contribuit la ajungerea debitorului în
această situație, prin una dintre următoarele fapte:
a) au folosit bunurile sau creditele persoanei juridice în
folosul propriu sau în cel al unei alte persoane;
b) au făcut acte de comerț în interes personal, sub
acoperirea persoanei juridice;
c) au dispus, în interes personal, continuarea unei activități
care ducea în mod vădit persoana juridică la încetarea de plăți;
d) au ținut o contabilitate fictivă, au făcut să dispară unele
documente contabile sau nu au ținut contabilitatea în
conformitate cu legea;
e) au deturnat sau au ascuns o parte din activul persoanei
juridice ori au mărit, în mod fictiv, pasivul acesteia;
f) au folosit mijloace ruinătoare pentru a procura persoanei
juridice fonduri, în scopul întârzierii încetării de plăți;
g) în luna precedentă încetării plăților au plătit sau au
dispus să se plătească cu preferință unui creditor, în dauna
celorlalți creditori.
(2) Aplicarea dispozițiilor alin. (1) nu înlătură aplicarea legii
penale pentru faptele care constituie infracțiuni.“;
— Art. 139: îÎn vederea luării măsurilor prevăzute la
art. 137, judecătorul-sindic va dispune măsuri asigurătorii, din
oficiu sau la sesizarea făcută de către administrator/lichidator,
de către oricare dintre creditori, membri sau, după caz,
asociați/acționari.“

MONITORUL OFICIAL AL ROMÂNIEI, PARTEA I, Nr. 696/2.VIII.2005
În opinia autorului excepției, dispozițiile legale criticate
contravin următoarelor prevederi constituționale:
— Art. 44 alin. (2) și (8): î(2) Proprietatea privată este
garantată și ocrotită în mod egal de lege, indiferent de titular.
Cetățenii străini și apatrizii pot dobândi dreptul de proprietate
privată asupra terenurilor numai în condițiile rezultate din
aderarea României la Uniunea Europeană și din alte tratate
internaționale la care România este parte, pe bază de
reciprocitate, în condițiile prevăzute prin lege organică, precum
și prin moștenire legală. [...]
(8) Averea dobândită licit nu poate fi confiscată. Caracterul
licit al dobândirii se prezumă.“
Examinând excepția de neconstituționalitate, Curtea
constată că art. 137 din Legea nr. 64/1995 prevede
posibilitatea ca judecătorul-sindic să dispună suportarea
unei părți din pasivul debitorului, persoană juridică, ajuns în
stare de insolvență, de către membrii organelor de
conducere care au contribuit prin faptele lor la ajungerea
debitorului în această situație. Faptele care pot antrena
răspunderea patrimonială, fără a se înlătura eventuala
răspundere penală, a persoanelor din organele de
conducere ale persoanei juridice debitoare sunt limitativ

7

prevăzute de textul de lege criticat. Toate aceste fapte
prezintă încălcarea ori nesocotirea reglementărilor legale
referitoare la organizarea și desfășurarea activității
persoanelor juridice, exercitarea necorespunzătoare, prin
abuz ori neglijență, a atribuțiilor de către persoanele fizice
care fac parte din organele de conducere ale persoanei
juridice. Aceste fapte antrenează răspunderea civilă
contractuală a persoanelor care au condus activitatea și
gestiunea persoanei juridice la a cărei stare de insolvență
au contribuit. Or, răspunderea pentru suportarea pasivului,
respectiv a pagubelor cauzate persoanei juridice, chiar
dacă, în final, determină diminuarea patrimoniului
persoanelor vinovate de producerea pierderilor, nu
reprezintă o încălcare a principiului ocrotirii prin lege a
proprietății private și nici confiscarea averii dobândite în
mod licit.
Aceste principii constituționale nu sunt încălcate nici prin
dispunerea unor măsuri asigurătorii în vederea executării
obligațiilor de a suporta o parte din pasivul persoanei
juridice, măsuri ce vor fi stabilite prin hotărârea
judecătorului-sindic.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 137 și art. 139 din Legea nr. 64/1995 privind
procedura reorganizării judiciare și a falimentului, excepție ridicată de Mircea Varban în Dosarul nr. 1.114/2004 al
Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 7 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea înființării Oficiului Român pentru Știință și Tehnologie
pe lângă Uniunea Europeană
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă înființarea la Bruxelles a Oficiului
Român pentru Știință și Tehnologie pe lângă Uniunea
Europeană, denumit în continuare Oficiu.

Art. 2. — Misiunea, obiectivele, activitățile și categoriile
de cheltuieli, inclusiv nivelul anual estimat al acestora,
prevăzute pentru finanțarea anuală a Oficiului, sunt
prezentate în anexele nr. 1 și 2.

8

MONITORUL OFICIAL AL ROMÂNIEI, PARTEA I, Nr. 696/2.VIII.2005

Art. 3. — (1) Oficiul își desfășoară activitatea ca o
structură specializată a Ministerului Educației și Cercetării,
pe baza unui program de lucru anual.
(2) Coordonarea activității Oficiului, inclusiv a acțiunilor
ce urmează să fie organizate, se asigură de secretarul de
stat pentru activitatea de cercetare din Ministerul Educației
și Cercetării.
(3) Conducerea Oficiului este asigurată de directorul
acestuia, numit de ministrul educației și cercetării, la
propunerea secretarului de stat pentru activitatea de
cercetare.
(4) Directorul Oficiului are următoarele atribuții:
a) conduce activitatea Oficiului în scopul îndeplinirii
misiunii, obiectivelor și activităților aprobate;
b) elaborează, în ultimul trimestru al fiecărui an,
Programul de lucru anual, pe care îl supune spre aprobare
secretarului de stat pentru activitatea de cercetare;
c) raportează secretarului de stat pentru activitatea de
cercetare stadiul realizării Programului de lucru la
termenele scadente ale acestuia și întocmește un raport
anual, pe care îl supune aprobării;
d) stabilește atribuțiile și competențele personalului care
își desfășoară activitatea în cadrul Oficiului, pe baza
Programului de lucru anual;
e) colaborează cu Misiunea permanentă a României pe
lângă Uniunea Europeană, scop în care urmează orientările
generale de acțiune ale acesteia, informează și se consultă
cu aceasta în exercitarea mandatului încredințat.
Art. 4. — Oficiul se constituie prin asocierea Ministerului
Educației și Cercetării cu instituții și organizații publice și
private din România, interesate în participarea la
programele europene de cercetare.
Art. 5. — (1) Oficiul va funcționa cu un număr maxim
de 10 posturi, din care 4 posturi vor fi ocupate cu
personal asigurat de Ministerul Educației și Cercetării, fără
a se depăși numărul maxim de posturi aprobat pentru
această instituție.
(2) Celelalte 6 posturi ale Oficiului vor fi ocupate cu
personal asigurat de instituții și organizații publice și private
din România, interesate în participarea la programele
europene de cercetare.

(3) Ministerul Educației și Cercetării va încheia
protocoale de parteneriat cu fiecare instituție și organizație
publică și privată din România, interesată în participarea la
programele europene de cercetare, în care se vor stabili
drepturile și obligațiile personalului acestora, care își
desfășoară activitatea în cadrul Oficiului, precum, și cotaparte de cheltuieli ce revine fiecărei părți.
Art. 6. — (1) Cheltuielile pentru funcționarea Oficiului,
ce revin Ministerului Educației și Cercetării, inclusiv
cheltuielile de personal, cazarea și alte drepturi ce revin
personalului propriu, se suportă din bugetul acestuia, de la
capitolul 71.01 îCercetare științifică“.
(2) Cheltuielile pentru funcționarea Oficiului, ce revin
instituțiilor și organizațiilor publice și private din România,
interesate în participarea la programele europene de
cercetare, inclusiv cheltuielile de personal, cazarea și alte
drepturi ce revin personalului propriu, se suportă de către
acestea.
(3) Plățile aferente cheltuielilor prevăzute la alin. (1)
și (2) se efectuează de către și prin Ministerul Educației și
Cercetării.
Art. 7. — (1) Oficiului i se asigură resursele necesare
funcționării la standardele Uniunii Europene, potrivit anexei
nr. 2.
(2) Modul de încadrare a personalului Oficiului pe funcții
echivalente personalului care asigură misiuni de
reprezentare a României este prevăzut în anexa nr. 3.
(3) Personalul care își desfășoară activitatea în cadrul
Oficiului, inclusiv membrii de familie care îi însoțesc la
post, beneficiază de asigurare medicală pe perioada
mandatului.
(4) Salarizarea, fondurile necesare cazării și alte drepturi
ce revin personalului care își desfășoară activitatea în
cadrul Oficiului se asigură în mod echivalent cu aceleași
drepturi de care beneficiază personalul care asigură misiuni
de reprezentare a României pe lângă Uniunea Europeană.
Art. 8. — Oficiul va avea în dotare, pentru activități
specifice, un autoturism cu un consum de 300 de litri de
combustibil pe lună.
Art. 9. — Anexele nr. 1—3 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
p. Ministrul afacerilor externe,
Anton Niculescu,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 787.

MONITORUL OFICIAL AL ROMÂNIEI, PARTEA I, Nr. 696/2.VIII.2005

9
ANEXA Nr. 1

MISIUNEA, OBIECTIVELE ȘI ACTIVITĂȚILE

Oficiului Român pentru Știință și Tehnologie pe lângă Uniunea Europeană
1. Misiunea:
(i) să promoveze participarea eficientă a cercetătorilor
români, inclusiv a tinerilor cercetători, precum și a
universităților, institutelor de cercetare-dezvoltare,
întreprinderilor mici și mijlocii, industriei, serviciilor
și organizațiilor neguvernamentale la programele
de cercetare ale Uniunii Europene;
(ii) să prezinte eficient politica de cercetare,
dezvoltare și inovare și potențialul științific și
tehnologic românesc instituțiilor cu care se intră în
contact la nivel european;
(iii) să sprijine și să promoveze colaborarea dintre
firmele industriale și de servicii, universități și
institute de cercetare pentru participarea în comun
la consorții europene pentru proiecte de cercetare;
(iv) să stimuleze formarea de grupuri de interes de
nivel european, prin focalizarea competențelor
existente la nivel național în domenii prioritare în
cercetarea europeană, pentru creșterea șanselor
de participare la proiecte/programe europene.
2. Obiectivele:
(i) creșterea participării românești la programele
europene, cu accent pe programele-cadru de
cercetare;

(ii) creșterea vizibilității sistemului de cercetaredezvoltare-inovare din România;
(iii) creșterea gradului de recuperare a contribuției
României la bugetul programelor-cadru de
cercetare;
(iv) formarea de personal pentru integrare europeană
în cercetare.
Rezultate așteptate pe termen lung sunt:
— atingerea unui nivel de participare a comunității
științifice românești la programele-cadru de cercetare
comparabil cu media europeană;
— creșterea graduală a integrării comunității științifice
românești la programele-cadru de cercetare.
3. Activitățile (servicii oferite instituțiilor și comunității
științifice):
a) promovarea sistemului de cercetare-dezvoltare-inovare
din România;
b) căutarea și facilitarea legăturilor cu parteneri
europeni;
c) diseminarea și promovarea specifică;
d) facilitarea legăturilor cu instituții europene, cu
organisme similare, cu instituții și organizații naționale;
e) recomandările privind buna practică europeană în
domeniul cercetare-dezvoltare-inovare.

ANEXA Nr. 2
CATEGORIILE DE CHELTUIELI

și nivelul anual estimat al acestora pentru finanțarea Oficiului
Finanțarea cheltuielilor Oficiului se face din alocații de la
bugetul de stat, prin bugetul Ministerului Educației și
Cercetării, în limita sumei de 300.000 euro anual, iar în
anul 2005 — primul an de funcționare — în limita sumei de

Nr.
crt.

1.
2.
3.
4.
5.
6.
7.
8.

9.

400.000 euro, sumă care se asigură din bugetul aprobat pe
acest an, respectiv din sursele atrase de la instituțiile și
organizațiile publice și private din România interesate în
participarea la programele europene de cercetare.

Categoriile de cheltuieli

Închiriere spațiu
Achiziționare de autoturism și motorină/benzină
Cheltuieli de întreținere și taxe locale
Loc de parcare pentru autoturism
Cheltuieli pentru dotări, echipamente, abonamente și convorbiri telefon, fax, Internet,
consumabile și altele asemenea
Închiriere de locuințe pentru salariați și întreținere
Salarii pentru angajați
Transport internațional al personalului Oficiului și al membrilor de familie rămași în țară
conform art. 50 din Legea nr. 495/2004 privind salarizarea și alte drepturi bănești ale
personalului din administrația centrală a Ministerului Afacerilor Externe și de la misiunile
diplomatice, oficiile consulare și institutele culturale românești din străinătate
Realizarea de acțiuni precum seminarii, grupe de lucru, pliante, pagina web, baze de date,
conferințe și altele asemenea

10

MONITORUL OFICIAL AL ROMÂNIEI, PARTEA I, Nr. 696/2.VIII.2005
ANEXA Nr. 3
ÎNCADRAREA

personalului Oficiului pe funcții echivalente personalului care asigură misiuni de reprezentare a României
pe lângă Uniunea Europeană
Nr.
crt.

Funcția
echivalentă*)

Funcția în cadrul Oficiului

1. Director
2. Director adjunct
Responsabil publicații și organizare evenimente
3. Secretară/Secretar
4. Responsabil grup activități 1 și Administrator rețea
5. Responsabil grup activități 2
6. Responsabil grup activități 3
7. Responsabil grup activități 4
8. Responsabil grup activități 5
9. Responsabil grup activități 6
10. Responsabil grup activități 7

Poziția funcției cu care
se face echivalarea**)

Consilier diplomatic clasa I
Secretar I clasa I
Referent
Secretar
Secretar
Secretar
Secretar
Secretar
Secretar
Secretar

de specialitate I
I clasa I
II clasa I
II clasa I
II clasa I
III clasa I
III clasa I
III clasa I

4
6
17
6
8
8
8
10
10
10

*) Echivalarea funcțiilor personalului Oficiului se realizează cu cele prevăzute de anexa nr. 1 referitor la salarizarea funcțiilor diplomatice și
consulare din Legea nr. 495/2004 privind salarizarea și alte drepturi bănești ale personalului din administrația centrală a Ministerului Afacerilor Externe
și de la misiunile diplomatice, oficiile consulare și institutele culturale românești din străinătate.
**) Poziția funcției cu care s-a făcut echivalarea este cea prevăzută în anexa nr. 4 la Legea nr. 495/2004.

GUVERNUL ROMÂNIEI

HOTĂRÂRE
privind autorizarea Ministerului Administrației și Internelor de a încheia contracte de achiziție
externă pentru realizarea Sistemului Național de Evidență Informatizată a Cazierului Judiciar
Având în vedere art. 4 și art. 5 alin. (1) din Legea nr. 290/2004 privind cazierul judiciar, cu modificările ulterioare,
în temeiul art. 108 din Constituția României, republicată, și al art. 3 alin. (1) lit. c) din Legea datoriei publice
nr. 313/2004,
Guvernul României adoptă prezenta hotărâre.
Art. 1. — (1) Se autorizează Ministerul Administrației și
Internelor pentru încheierea contractelor de achiziție externă
necesare realizării Sistemului Național de Evidență
Informatizată a Cazierului Judiciar, denumit în continuare
S.N.E.I.C.J., în administrarea Inspectoratului General al
Poliției Române, cu respectarea prevederilor legale privind
achizițiile publice.
(2) Valoarea însumată a contractelor prevăzute la
alin. (1) este de până la 30 de milioane euro.
Art. 2. — Realizarea S.N.E.I.C.J. este prioritară, fiind
inclusă în strategia de dezvoltare a Ministerului
Administrației și Internelor, ce vizează îndeplinirea cerințelor
punctuale exprimate de Uniunea Europeană, referitoare la
modernizarea tehnologică a bazelor de date de interes
național, în vederea asigurării unei cooperări optime în
cadrul îSistemului Informatic Schengen“, conform

prevederilor art. 96—100 din Convenția de Implementare a
Acordului de la Schengen, pe un orizont de timp de 3 ani,
în intervalul 2005—2007.
Art. 3. — Livrările de bunuri și servicii care fac obiectul
contractelor prevăzute la art. 1 vor fi incluse în programele
anuale de achiziții publice ale Ministerului Administrației și
Internelor.
Art. 4. — Contractele prevăzute la art. 1 vor fi finanțate
în conformitate cu prevederile Legii datoriei publice
nr. 313/2004.
Art. 5. — Contravaloarea taxei pe valoarea adăugată,
comisioanelor și altor cheltuieli legate de derularea
contractelor privind S.N.E.I.C.J. se prevede în bugetul anual
al Ministerului Administrației și Internelor, pentru
Inspectoratul General al Poliției Române.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 791

MONITORUL OFICIAL AL ROMÂNIEI, PARTEA I, Nr. 696/2.VIII.2005

11

GUVERNUL ROMÂNIEI

HOTĂRÂRE
privind stabilirea unor măsuri pentru organizarea și funcționarea
Teatrului Național îI. L. Caragiale“ din București
În temeiul art. 108 din Constituția României, republicată, și al art. 28 din Legea nr. 504/2004 privind instituțiile
publice de spectacole și concerte,
Guvernul României adoptă prezenta hotărâre.
Art. 1. — (1) Teatrul Național îI. L. Caragiale“ din
București, denumit în continuare Teatrul, se organizează și
funcționează ca instituție publică de spectacole, de
importanță națională, cu personalitate juridică, în subordinea
Ministerului Culturii și Cultelor.
(2) Teatrul este instituție de repertoriu, finanțată din
venituri proprii și din subvenții acordate de la bugetul de
stat, prin Ministerul Culturii și Cultelor, precum și din alte
surse, potrivit prevederilor legale.
(3) Sediul Teatrului este în municipiul București,
bd. Nicolae Bălcescu nr. 2, sectorul 1.
(4) Teatrul are în administrare imobilul de la adresa
prevăzută la alin. (3), cu terenul aferent în suprafață totală
de 38.664 m 2, din care 12.136 m 2 construcții, aflat în
proprietatea publică a statului, cu excepția spațiilor date în
administrare, conform legii, altor instituții.
Art. 2. — (1) Teatrul are ca obiectiv principal
promovarea valorilor cultural-artistice, autohtone și
universale, pe plan național și internațional.
(2) Pentru atingerea obiectivului prevăzut la alin. (1)
Teatrul desfășoară următoarele activități principale:
a) organizează și susține spectacole de teatru proprii
sau în colaborare cu alte autorități și instituții;
b) promovează piesele și textele de teatru reprezentative
pentru dramaturgia românească și universală, clasică și
contemporană;
c) pune în valoare talentul artiștilor din domeniul artelor
interpretative, al regiei și scenografiei;
d) sprijină debutul și afirmarea tinerilor artiști și se
implică în educarea prin teatru a tinerilor;
e) realizează sau dezvoltă proiecte culturale naționale și
internaționale în domenii conexe artei teatrale în parteneriat
cu artiști, organizații neguvernamentale, instituții de
spectacole, alte instituții de cultură și structuri de profil din
țară și din străinătate;
f) realizează și editează publicații specifice pe orice tip
de suport, pe care le poate comercializa.
Art. 3. — (1) În subordinea Teatrului se înființează
Centrul de Cercetare și Creație Teatrală îAndrei Șerban“ ca
unitate fără personalitate juridică, a cărui organizare și
funcționare se propun de către Teatru și se aprobă prin
ordin al ministrului culturii și cultelor în termen de 30 de
zile de la data intrării în vigoare a prezentei hotărâri.
(2) Teatrul se autorizează să desfășoare un program
multianual de cercetare și creație teatrală.
(3) Programul prevăzut la alin. (2) se derulează prin
intermediul Centrului de Cercetare și Creație Teatrală
îAndrei Șerban“.
(4) Finanțarea programului prevăzut la alin. (2) se
asigură cu prioritate din fondurile alocate Teatrului de către
Ministerul Culturii și Cultelor, în condițiile legii.

(5) Producțiile artistice din cadrul programului prevăzut
la alin. (2) se realizează sub egida Teatrului și pot face
parte din repertoriul acestuia.
(6) Teatrul poate încheia contracte de colaborare cu
universitățile de profil pentru realizarea programului prevăzut
la alin. (2), precum și pentru derularea de programe de
studiu și cercetare în conformitate cu legislația în vigoare.
Art. 4. — (1) Teatrul are deplină autonomie în stabilirea
și în realizarea repertoriului, a proiectelor, precum și a
programelor cultural-artistice proprii.
(2) Activitatea Teatrului este programată pe stagiuni.
Durata și data începerii stagiunii se stabilesc prin
Regulamentul de organizare și funcționare a Teatrului.
Art. 5. — Funcționarea Teatrului se asigură prin
activitatea personalului angajat cu contract individual de
muncă, în funcții de specialitate artistică sau tehnică, în
funcții auxiliare și de întreținere, precum și prin activitatea
unor persoane care participă la realizarea actului artistic, în
baza unor contracte încheiate potrivit prevederilor legale
privind dreptul de autor și drepturile conexe sau în baza
unor convenții reglementate de Codul civil.
Art. 6. — (1) Teatrul este condus de un director
general, numit prin ordin al ministrului culturii și cultelor,
potrivit legii.
(2) Directorul general al Teatrului conduce întreaga
activitate a instituției, pe care o reprezintă în raporturile cu
autoritățile publice, instituții și organizații, precum și cu
persoanele fizice și juridice din țară sau din străinătate.
(3) Directorul general al Teatrului este ordonator terțiar
de credite.
(4) Directorul general al Teatrului numește și eliberează
din funcție, în condițiile legii, personalul din aparatul
propriu.
(5) În exercitarea atribuțiilor sale, directorul general al
Teatrului emite decizii.
Art. 7. — (1) Numărul maxim de posturi al Teatrului
este de 500 și se asigură în limita numărului total de
posturi finanțate Ministerului Culturii și Cultelor.
(2) Statul de funcții al Teatrului cuprinde următoarele
funcții de conducere, subordonate direct directorului general:
a) director general adjunct — 1 post;
b) director adjunct — 3 posturi;
c) contabil-șef — 1 post;
d) inginer-șef — 1 post;
e) alte funcții, conform structurii organizatorice și
regulamentului de organizare și funcționare aprobate potrivit
art. 10 alin. (1).
(3) Salarizarea personalului contractual al Teatrului se
realizează în conformitate cu prevederile legale în vigoare.
Art. 8. — (1) Prin decizie a directorului general, în
termen de 30 de zile de la data intrării în vigoare a

12

MONITORUL OFICIAL AL ROMÂNIEI, PARTEA I, Nr. 696/2.VIII.2005

prezentei hotărâri, se înființează Consiliul artistic și Consiliul
administrativ ale Teatrului.
(2) Consiliul artistic are rol consultativ și este format din
personalități culturale din Teatru și din afara acestuia.
(3) Consiliul administrativ are rol consultativ și este
format din:
a) președinte — directorul general al Teatrului;
b) membri:
(i) un reprezentant al Ministerului Culturii și Cultelor;
(ii) directorul adjunct cu atribuții artistice;
(iii) directorul adjunct cu atribuții economice;
(iv) directorul adjunct cu atribuții administrative;
(v) un consilier juridic;
(vi) delegatul sindicatului reprezentativ sau al
salariaților, după caz, propus de aceștia.
Art. 9. — (1) Veniturile proprii necesare realizării
activității Teatrului se pot realiza din:
a) realizarea sau participarea la realizarea în colaborare
cu alte instituții a spectacolelor artistice, festivalurilor și a
altor manifestări specifice în domeniul culturii;
b) vânzarea biletelor de intrare la spectacole sau a
programelor de spectacole;
c) editarea și vânzarea de cărți, studii și alte publicații
de specialitate;
d) realizarea de studii, analize și cercetări, precum și
derularea de programe și proiecte specifice, pe bază de
contracte, inclusiv de parteneriat public-privat;

e) oferirea de asistență specifică instituțiilor interesate și
prestarea de servicii culturale;
f) valorificarea drepturilor de autor în raport cu alte
persoane fizice sau juridice;
g) valorificarea bunurilor care fac parte din patrimoniul
său;
h) sponsorizări sau donații ale persoanelor fizice ori
juridice, române ori străine;
i) alte activități specifice, realizate de Teatru, în
conformitate cu atribuțiile sale legale.
(2) Teatrul poate beneficia de bunuri materiale și de
fonduri bănești primite sub formă de prestări de servicii,
donații și sponsorizări, cu respectarea dispozițiilor legale;
liberalitățile de orice fel pot fi acceptate numai dacă nu
sunt grevate de condiții ori de sarcini care afectează
autonomia Teatrului sau care sunt contrare obiectului său
de activitate.
Art. 10. — (1) Structura organizatorică, statul de funcții
și Regulamentul de organizare și funcționare ale Teatrului
se aprobă prin ordin al ministrului culturii și cultelor, în
termen de 30 de zile de la data intrării în vigoare a
prezentei hotărâri.
(2) Structura organizatorică a Teatrului poate cuprinde
secții, servicii, birouri și alte compartimente funcționale.
Art. 11. — Pentru ocuparea posturilor prevăzute la
art. 7 alin. (2) lit. a)—d), Teatrul organizează concursuri în
condițiile legii.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 803.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ADMINISTRAȚIEI ȘI INTERNELOR
AGENȚIA NAȚIONALĂ ANTIDROG

DECIZIE
privind înființarea Centrului Național de Formare și Cercetare în Adicții
în cadrul Agenției Naționale Antidrog și acreditarea programelor de formare,
a formatorilor și a formatorilor de formatori din domeniul adicțiilor
În aplicarea Strategiei naționale antidrog în perioada 2005—2012, aprobată prin Hotărârea Guvernului nr. 73/2005,
și a Planului de acțiune pentru implementarea Strategiei naționale antidrog în perioada 2005—2008, aprobat prin
Hotărârea Guvernului nr. 323/2005,
în conformitate cu Ordinul ministrului muncii, solidarității sociale și familiei și al președintelui Institutului Național de
Statistică nr. 9/14/2005 privind completarea Clasificării ocupațiilor din România,

MONITORUL OFICIAL AL ROMÂNIEI, PARTEA I, Nr. 696/2.VIII.2005

13

în baza avizului Consiliului Național de Formare Profesională a Adulților,
în temeiul art. 3 alin. (3) din Hotărârea Guvernului nr. 1.489/2002 privind înființarea Agenției Naționale Antidrog,
președintele Agenției Naționale Antidrog emite prezenta decizie.
Art. 1. — (1) Se constituie Centrul Național de Formare
și Cercetare în Adicții (CNFCA) în cadrul Agenției Naționale
Antidrog, pentru implementarea strategiilor de formare și
perfecționare profesională, de evaluare și certificare a
pregătirii pentru toate categoriile de personal care lucrează
în domeniul adicțiilor. Centrul Național de Formare și
Cercetare în Adicții, denumit în continuare Centru, are un
număr de 4 posturi și se organizează prin redistribuire, în
limita posturilor aprobate Agenției Naționale Antidrog.
(2) Centrul identifică și analizează necesitățile
educaționale ale profesioniștilor care lucrează în domeniul
adicțiilor, pentru dezvoltarea profesională continuă a
acestora, în vederea menținerii și îmbunătățirii nivelului de
cunoștințe, abilități și atitudini necesare creșterii calității
performanțelor specifice fiecărei arii de intervenție.
(3) Centrul colaborează cu Centrul Național de
Perfecționare în Domeniul Sanitar, Colegiul Medicilor din
România, Colegiul Psihologilor din România, Colegiul
Asistenților Sociali, Federația Română de Psihoterapie,
Institutul de Științe ale Educației, Agenția Națională pentru
Ocuparea Forței de Muncă și alte instituții și asociații
profesionale, institute de cercetare, universități sau cu
organizații neguvernamentale în vederea elaborării,
implementării și acreditării programelor de formare,
acreditării formatorilor și a formatorilor de formatori din
domeniul adicțiilor.
(4) Centrul poate organiza programe proprii de formare
profesională continuă și de formare de formatori pentru
toate categoriile de personal cu studii superioare și medii
care lucrează în domeniul adicțiilor.
(5) Agenția Națională Antidrog elaborează programacadru de formare profesională în adicții pentru următoarele
module: Formare de bază, Prevenirea consumului de
droguri, Consiliere antidrog, Legislație în domeniul
drogurilor, Reintegrarea și reinserția socială a
consumatorilor de droguri și altele în cazul în care se va
dovedi necesar.
Art. 2.— (1) Agenția Națională Antidrog, prin Centru,
acreditează programele de formare pentru dezvoltarea
profesională continuă, elaborate de furnizorii de servicii de
formare, adresate tuturor categoriilor de personal cu studii
superioare și medii care lucrează în domeniul adicțiilor.
(2) Instituțiile și organizațiile care doresc să organizeze
programe de formare în domeniul adicțiilor vor solicita
acreditarea fiecărui program de formare cu cel puțin două
săptămâni înainte de începerea acestuia și vor face dovada
că organizează aceste programe cu formatori acreditați în
conformitate cu prezenta decizie. Cererea va fi însoțită de
documente din care să rezulte calitatea de furnizor de
servicii de formare, precum și detalii privind asigurarea
materială și profesională a desfășurării programului de
formare.
(3) În vederea acreditării programelor, furnizorii de
servicii de formare vor dezvolta programe de formare prin
respectarea în proporție de cel puțin 75% a

programei-cadru stabilite de Agenția Națională Antidrog,
care va fi pusă la dispoziție solicitanților la cererea
acestora. Criteriile de acreditare a programelor de formare
sunt stabilite în anexa nr. 1.
(4) La examenul de absolvire a programului de formare
acreditat participă un reprezentant al Centrului.
(5) Absolvenții programului de formare acreditat conform
prezentei decizii vor primi un certificat de absolvire eliberat
de Centru.
Art. 3. — (1) Agenția Națională Antidrog, prin Centru,
acreditează formatorii și formatorii de formatori în domeniul
adicțiilor pe baza criteriilor și standardelor elaborate de
Centru.
(2) Criteriile și standardele de acreditare și reacreditare
a formatorilor sunt prevăzute în anexa nr. 2.
(3) Criteriile și standardele de acreditare și reacreditare
a formatorilor de formatori sunt prevăzute în anexa nr. 3.
(4) Acreditarea absolvenților cursurilor de formare de
formatori se realizează de o comisie de evaluare formată
din 5 membri: un reprezentant al Agenției Naționale
Antidrog, un reprezentant al comisiei de specialitate din
cadrul Ministerului Sănătății, un reprezentant al Institutului
de Științe ale Educației — Departamentul de management
educațional, un reprezentant al Ministerului Muncii,
Solidarității Sociale și Familiei și un reprezentant al unei
asociații profesionale corespunzător categoriei profesionale
și domeniului pentru care se face formarea, conform anexei
nr. 4. Acreditarea este certificată printr-un certificat, valabil
4 (patru) ani, eliberat de Centru.
Art. 4. — (1) Programele de formare de formatori în
domeniul adicțiilor sunt alcătuite din două componente:
a) o componentă de formare generală, realizată în baza
Standardului ocupațional (SO) pentru formator și formator
de formatori;
b) o componentă de formare specifică, de profil, pe
baza programei-cadru propuse de Centru pentru modulele:
Formare de bază în adicții, Formare în prevenirea
consumului de droguri, Formare în consilierea antidrog,
Formare în reducerea ofertei de droguri și a programei
Ministerului Sănătății pentru modulul Tratament.
(2) Programa componentei generale de formare de
formatori este elaborată de formatorii de formatori acreditați
de Agenția Națională Antidrog, prin Centru, sau de alte
instituții abilitate din România, împreună cu formatorii de
formatori acreditați internațional, experți în elaborarea de
curriculum.
(3) Programa de formare specifică este elaborată de
formatori acreditați de Agenția Națională Antidrog sau de
cadre universitare din domeniul pentru care se face
formarea.
(4) Criteriile de selecție a participanților pentru programul
de formare de formatori sunt prevăzute în anexa nr. 5.
Art. 5. — (1) Centrul, în vederea elaborării programelor
proprii, identifică necesitățile pentru care se organizează
formarea, efectuează selecția și formarea conform criteriilor

14

MONITORUL OFICIAL AL ROMÂNIEI, PARTEA I, Nr. 696/2.VIII.2005

și standardelor stabilite în anexele la prezenta decizie și le
supune avizării Comisiei de evaluare.

Art. 6. — Agenția Națională Antidrog elaborează
regulamentul de funcționare al Centrului.

(2) Verificarea îndeplinirii criteriilor și standardelor pentru
programele Centrului, precum și acreditarea și reacreditarea
formatorilor și formatorilor de formatori formați de Centru se
fac conform procedurii prevăzute în prezenta decizie.

Art. 7. — Anexele nr. 1—5 fac parte integrantă din
prezenta decizie.
Art. 8. — Prezenta decizie se publică în Monitorul
Oficial al României, Partea I.

Președintele Agenției Naționale Antidrog,
Pavel Abraham
București, 13 iulie 2005.
Nr. 1.563.395.

ANEXA Nr. 1
CRITERII

de acreditare a programelor de formare
I. Introducerea și motivația alegerii temei (rezumat pe o
jumătate de pagină):
1. justificarea alegerii temei în contextul general;
2. necesitățile educaționale care au stat la baza alcătuirii
acestui program și grupurile-țintă cărora li se adresează;
3. scopul programului educațional propus; rezultate
așteptate, exprimate în termenii utilității pentru beneficiari;
4. conținutul programului;
5. perioada și durata;
6. tipuri de activități oferite;
7. tehnici și instrumente de lucru;
8. tipuri de evaluări.
II. Evaluarea nevoilor educaționale:
1. identificarea și evaluarea nevoilor educaționale pentru
grupul profesional din care au fost selecționați participanții
(grupul-țintă al programului);
2. precizarea metodelor de identificare și evaluare a
nevoilor educaționale utilizate și rezultatele acestora, care
susțin aplicarea programului.
III. Obiectivele educaționale ale programului:
1. obiectivele trebuie să fie enunțate clar, orientate spre
dobândirea de cunoștințe, abilități și atitudini;
2. obiectivele trebuie să fie specifice, măsurabile,
adecvate, realiste și încadrate în timp (SMART).
IV. Metode și tehnici de formare utilizate în realizarea
activităților incluse în program:
1. orientarea conținutului și metodologiei formării spre
practică: prelegerile nu vor ocupa mai mult de o treime din
timpul de formare, restul fiind reprezentat de activități
practice individuale sau de grup, proiecte etc.;
2. metodele și tehnicile de formare propuse și conținutul
vizat sunt adecvate pentru atingerea obiectivelor enunțate
anterior;
3. materialele auxiliare și echipamentele necesare
realizării activităților trebuie să fie în concordanță cu tipul
de activitate, numărul participanților și cu numărul de ore
estimate ale programului.

V. Evaluarea evenimentului educațional (finală și/sau
pe parcursul derulării programului):
1. validitatea și pertinența metodelor de evaluare
folosite, în sensul adaptării lor la obiectivele vizate
(cunoștințe, abilități și atitudini);
2. precizarea modului în care vor fi folosite rezultatele
evaluării.
VI. Evaluarea participanților pe parcursul și la sfârșitul
programului:
1. criterii de alegere a metodelor de evaluare pentru a
îndeplini condițiile de validitate și pertinență;
2. stabilirea nivelului acceptabil de performanță în
îndeplinirea obiectivelor educaționale (evaluare certificată).
VII. Suport de curs:
1. conținut adecvat necesităților educaționale ale
grupului-țintă;
2. actualitatea conținutului și a bibliografiei;
3. coerența dintre conținut și aplicabilitatea rezultatelor
în practica curentă a grupului-țintă căruia i se adresează
programul.
VIII. Declarație privind respectarea dreptului de
copyright, cu menționarea caracterului public sau privat al
programului educațional respectiv
IX. Resurse umane și materiale necesare desfășurării
programului:
1. resurse umane:
a) coordonatorul profesional și prestatorii de activități
educaționale în cadrul programului trebuie să fie cadre
universitare sau instructori formatori acreditați;
b) personal auxiliar: secretariat, organizare etc.;
2. resurse materiale: materiale consumabile și
echipamente necesare pentru derularea programului, spații
de învățământ etc.
X. Bugetul de cheltuieli estimat pentru derularea
programului:
A. prezentarea cheltuielilor potrivit clasificației bugetare,
astfel:
1. cheltuieli de personal: plata pentru prestațiile
didactice, deplasări etc.;

MONITORUL OFICIAL AL ROMÂNIEI, PARTEA I, Nr. 696/2.VIII.2005
2. cheltuieli materiale și prestări de servicii: pentru
consumabile, obiecte de inventar, secretariat etc.;

15

3. cheltuieli pentru investiții: echipamente, mijloace fixe etc.;

C. aprecierea impactului programului asupra indicatorilor
de sănătate, în termenii reducerii costurilor pentru asistența
sănătății.

B. asigurarea concordanței dintre bugetul de cheltuieli
estimat și activitățile din programul educațional, avându-se
în vedere resursele umane și materiale implicate;

XI. Declarație privind lipsa influențelor comerciale
indezirabile din punct de vedere legal și deontologic
(stipulate în condițiile contractuale)

ANEXA Nr. 2
CRITERIILE ȘI STANDARDELE

de acreditare a formatorilor
I. Absolvirea programului de formare de formatori
organizat de Centrul Național de Formare și Cercetare în
Adicții
II. Demonstrarea de aptitudini de formare tehnice,
intelectuale, de comunicare și de relaționare în cadrul
organizării/susținerii unei sesiuni de formare
A. Aptitudini de formare tehnice*):
1. îndeplinirea standardelor de performanță în domeniul
pentru care solicită acreditarea;
2. interpretarea datelor în vederea identificării și analizei
necesităților educaționale în domeniul pentru care solicită
acreditarea;
3. formularea obiectivelor educaționale în domeniul
pentru care solicită acreditarea;
4. selectarea și utilizarea adecvată a tehnologiei de
formare (metodele și tehnicile de formare), a mijloacelor
audiovizuale și a materialelor auxiliare, corespunzător
obiectivelor formării;
5. proiectarea și planificarea sesiunilor de formare,
utilizarea adecvată a timpului în susținerea activităților de
formare;
6. aplicarea metodelor de evaluare/autoevaluare,
corespunzător obiectivelor formulate, și alcătuirea diferitelor

tipuri de formulare de evaluare, corespunzător procesului
formării, programului și formatorilor;
7. redactarea raportului de activități având următoarele
componente: narativă, evaluativă și financiară.
B. Aptitudini de formare intelectuale:
1. analiză și sinteză, conceptualizare și concretizare a
modelelor dezirabile de performanță;
2. selectarea și adaptarea conținutului formării la nivelul
de înțelegere a participanților;
3. procesarea activităților formării și sumarizarea.
C. Aptitudini de comunicare și de relaționare:
1. aplicarea principiilor educației adultului;
2. aplicarea eficientă a principiilor comunicării verbale și
nonverbale în procesul de formare, abilități de motivare, de
reflectare, de feed-back;
3. inițierea și menținerea dinamicii de grup în vederea
formării echipei/grupului, aplicarea principiilor de rezolvare a
problemelor, inclusiv de management al conflictului,
negociere;
4. empatie, flexibilitate, receptivitate și respect pentru
participanți;
5. dorința și capacitatea de autoformare continuă.

*) Pentru reacreditare sunt valabile prevederile lit. A—C.

ANEXA Nr. 3
CRITERII ȘI STANDARDE

de acreditare și reacreditare a formatorilor de formatori
1. Pregătire profesională: dovada participării la cel puțin necesitățile identificate
10 ateliere de formare și cel puțin 3 ani de activitate
5. Aptitudini de generare a modelelor formaționale
desfășurată în calitate de formator.
alternative funcționale
2. Aptitudini manageriale*)
6. Aptitudini de comunicare și relaționare identice cu
3. Aptitudini de cercetare
cele ale formatorului, demonstrate practic în cadrul
4. Aptitudini de proiectare a unui program educațional,
de modelare, de adaptare a curriculumului de formare la organizării/susținerii unei sesiuni de formare.
*) Pentru reacreditare sunt valabile criteriile menționate la pct. 2—6.

ANEXA Nr. 4
ASOCIAȚII ȘI ORGANIZAȚII PROFESIONALE

care vor fi solicitate pentru a participa la Comisia de evaluare
1. Colegiul Medicilor din România
2. Colegiul Psihologilor din România
3. Colegiul Asistenților Sociali

4. Federația Română de Psihoterapie
5. Societatea Română de Pneumologie
6. Altele, după caz.

16

MONITORUL OFICIAL AL ROMÂNIEI, PARTEA I, Nr. 696/2.VIII.2005
ANEXA Nr. 5
CRITERII

de selecție a participanților pentru programul de formare de formatori
1. Experiența profesională: cel puțin 5 ani într-un
domeniu sociouman (medicină, psihologie, asistență socială,
sociologie, psihopedagogie, pedagogie, drept, educație),
atestată prin adeverință de la angajator sau, după caz, de
la casa se asigurări de sănătate
2. Recomandare scrisă pentru persoana respectivă din
partea instituției, organizației sau asociației profesionale
care face propunerea către Centrul Național de Formare și
Cercetare în Adicții, de a organiza programul de formare

de formatori în domeniul respectiv, însoțită de curriculum
vitae
3. Disponibilitatea de a lucra ca formator în programele
organizate de Centrul Național de Formare și Cercetare în
Adicții, exprimată în scris
4. Participarea la interviul organizat de Centrul Național
de Formare și Cercetare în Adicții, în vederea selecției
pentru acceptarea în program.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 696/2.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|045347]
ISSN 1453—4495

