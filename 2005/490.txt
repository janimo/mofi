Anul 173 (XVII) — Nr. 490

PARTEA

I

LEGI, DECRETE, HOTĂRÂRI ȘI ALTE ACTE

Vineri, 10 iunie 2005

SUMAR

Nr.

Pagina

Nr.
generale de contractare pentru consumatorii captivi
de gaze naturale .......................................................

5–6

459.

— Decizie a președintelui Autorității Naționale de
Reglementare în Domeniul Gazelor Naturale
privind modificarea Contractului-cadru de distribuție
a gazelor naturale .....................................................

7

460.

— Decizie a președintelui Autorității Naționale de
Reglementare în Domeniul Gazelor Naturale
privind modificarea Condițiilor generale de
contractare a serviciilor de distribuție a gazelor
naturale ......................................................................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
457.

458.

— Decizie a președintelui Autorității Naționale de
Reglementare în Domeniul Gazelor Naturale
privind modificarea și completarea contractelorcadru de furnizare reglementată a gazelor naturale
pentru consumatorii captivi .......................................

1–5

— Decizie a președintelui Autorității Naționale de
Reglementare în Domeniul Gazelor Naturale
privind modificarea și completarea Condițiilor

ACTE
ALE

ALE

Pagina

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea și completarea contractelor-cadru de furnizare reglementată a gazelor naturale
pentru consumatorii captivi
Având în vedere prevederile Deciziei președintelui Autorității Naționale de Reglementare în Domeniul Gazelor
Naturale nr. 1.078 din 18 decembrie 2003 privind aprobarea Criteriilor și metodelor pentru aprobarea prețurilor și stabilirea
tarifelor reglementate în sectorul gazelor naturale, cu modificările ulterioare,
în temeiul prevederilor art. 8 lit. m), respectiv ale art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa nr. 1 îContract-cadru de furnizare
reglementată a gazelor naturale pentru consumatorii captivi
casnici — clauze specifice de contractare“ la Decizia
președintelui Autorității Naționale de Reglementare în
Domeniul Gazelor Naturale nr. 182/2005, publicată în
Monitorul Oficial al României, Partea I, nr. 225 din
17 martie 2005, se modifică și se completează după cum
urmează:

1. Capitolul II îDate și documente generale (se
completează de furnizor)“ se completează și va avea
următorul cuprins:
î1. Locul de consum .............................../(localitatea,
județul/sectorul, strada, numărul)/............................., având
Actul de proprietate nr. ...................................../Contractul de
locațiune (închiriere imobil) nr. ........................./Contractul de
comodat nr. ...................... .

2

MONITORUL OFICIAL AL ROMÂNIEI, PARTEA I, Nr. 490/10.VI.2005

2. Presiunea minimă de furnizare ................... Pa (bar)
Art. 1. — Racordarea instalației de utilizare a
consumatorului casnic este:
la sistemul de distribuție a gazelor naturale/la
conductele din amonte;
la sistemul național de transport al gazelor naturale.
Art. 2. — Modalitatea de citire a contorului este:
prin citire directă, de către personalul împuternicit al
furnizorului;
prin autocitire;
automată, în sistem de preplată cu cartelă-client;
......................................, altă modalitate.“
2. Alineatul (2) al articolului 3 va avea următorul
cuprins:
î(2) Furnizorul are obligația să remită consumatorului
casnic, la cererea acestuia, cu titlu gratuit, Condițiile
generale de contractare pentru consumatorii captivi casnici
de gaze naturale, aprobate prin decizie a președintelui
Autorității Naționale de Reglementare în Domeniul Gazelor
Naturale, publicată în Monitorul Oficial al României, Partea I.
Aceste condiții generale vor fi, de asemenea, afișate la
sediile și casieriile furnizorului.“
3. Alineatul (1) al articolului 7 va avea următorul
cuprins:
îArt. 7. — (1) Plata contravalorii facturii reprezentând
serviciile de furnizare a gazelor naturale prestate se face
în termen de 15 zile calendaristice de la data emiterii
facturii de către furnizor. În cazul în care data scadenței
este zi nelucrătoare, termenul se socotește împlinit în
următoarea zi lucrătoare.“
4. Alineatul (4) al articolului 7 va avea următorul
cuprins:
î(4) Prin derogare de la prevederile alin. (1), în cazul în
care contorul de măsurare este cu sistem de preplată cu
cartelă-client, plata contravalorii consumului de gaze
naturale se face anticipat.“
5. Alineatul (1) al articolului 8 va avea următorul
cuprins:
îArt. 8. — (1) Neachitarea de către consumatorul
casnic, în condițiile art. 7 alin. (1), a facturii reprezentând
contravaloarea serviciilor de furnizare a gazelor naturale
prestate atrage:
a) perceperea unei cote a majorărilor de întârziere
calculate asupra valorii neachitate, egală cu nivelul dobânzii
datorate pentru neplata la termen a obligațiilor bugetare,
pentru fiecare zi de întârziere, începând cu a 16-a zi
calendaristică de la data emiterii facturii și până la
achitarea integrală a acesteia, inclusiv ziua plății, în cazul
neîndeplinirii obligației de plată în termen de 30 de zile
calendaristice de la data scadenței;
b) întreruperea furnizării gazelor naturale, începând cu a
46-a zi calendaristică de la data emiterii facturii, în cazul
neîndeplinirii obligației de plată, inclusiv a majorărilor de
întârziere; factura constituie preaviz în cazul neîndeplinirii
obligației de plată;
c) posibilitatea rezilierii contractului, în baza unei
notificări transmise de furnizor, rezilierea operând de drept
și fără punere în întârziere după 65 de zile calendaristice
de la data emiterii facturii și/sau a debranșării, în cazul în
care consumatorul nu a achitat integral contravaloarea
serviciilor de furnizare a gazelor naturale prestate,
majorările de întârziere datorate furnizorului și nu a
constituit garanția în conformitate cu prevederile din
Condițiile generale de contractare pentru consumatorii
captivi casnici de gaze naturale.“

6. Alineatul (3) al articolului 10 va avea următorul
cuprins:
î(3) Consumatorul casnic poate denunța unilateral
contractul de furnizare a gazelor naturale, pe baza unei
notificări prealabile adresate și înregistrate la furnizor cu cel
puțin 30 de zile calendaristice înainte de momentul în care
denunțarea devine efectivă. Denunțarea devine efectivă sub
condiția achitării tuturor obligațiilor de plată.“
7. Alineatul (2) al articolului 13 va avea următorul
cuprins:
î(2) Prin derogare de la prevederile alin. (1), prezentul
contract se consideră modificat de drept în următoarele
situații:
a) modificarea prețurilor finale reglementate și/sau a
termenelor de plată, prin ordin/decizie al/a președintelui
Autorității Naționale de Reglementare în Domeniul Gazelor
Naturale, publicat/publicată în Monitorul Oficial al României,
Partea I, ulterior/concomitent cu data semnării prezentului
contract; modificarea prețurilor finale reglementate va fi
adusă la cunoștința consumatorului de către furnizor, prin
intermediul mass-media;
b) modificarea încadrării consumatorului casnic în altă
tranșă de consum, în conformitate cu prevederile anexei
nr. 2 la prezentul contract.“
8. Anexa nr. 1 la contractul-cadru îPrețul final
reglementat al gazelor naturale (nu include T.V.A.)“ se
modifică și se completează după cum urmează:
îANEXA Nr. 1
la contractul-cadru
PREȚUL FINAL REGLEMENTAT

al gazelor naturale
Art. 1. — Prețul final reglementat este de ............
lei/1.000 mc, conform reglementărilor în vigoare,
corespunzător categoriei ... în care consumatorul este
încadrat.
Art. 2. — Prin derogare de la prevederile art. 1
(furnizorul are obligația de a aplica varianta corespunzătoare
categoriei prevăzute la art. 1):
— pentru cantitatea furnizată care depășește 1.800 mc,
prețul final reglementat este de ... lei/1.000 mc,
corespunzător categoriei B2 (pentru consumatorii încadrați în
categoria B1);
— pentru cantitatea furnizată care depășește
11.160 mc, prețul final reglementat este de .... lei/1.000 mc,
corespunzător categoriei B3 (pentru consumatorii încadrați în
categoria B2);
— pentru cantitatea furnizată care depășește
117.800 mc, prețul final reglementat este de
......................... lei/1.000 mc, corespunzător categoriei B4
(pentru consumatorii încadrați în categoria B3);
— pentru cantitatea furnizată care depășește
1.209.000
mc,
prețul
final
reglementat
este
de ... lei/1.000 mc, corespunzător categoriei B5 (pentru
consumatorii încadrați în categoria B4).
Art. 3. — Prevederile art. 2 nu se aplică dacă furnizorul
nu are prețuri finale reglementate aprobate pentru categoria
imediat următoare celei în care consumatorul este încadrat.
Art. 4. — Prețurile finale reglementate nu includ T.V.A.“

MONITORUL OFICIAL AL ROMÂNIEI, PARTEA I, Nr. 490/10.VI.2005
9. Anexa nr. 2 la contractul-cadru îModalitatea de
încadrare a consumatorilor casnici în tranșe de consum“
se modifică și se completează după cum urmează:
îANEXA Nr. 2
la contractul-cadru
MODALITATEA DE ÎNCADRARE

a consumatorilor casnici în tranșe de consum
CAPITOLUL I
Încadrarea consumatorilor
Art. 1. — Încadrarea consumatorului într-o anumită
tranșă de consum se face de către furnizor pentru fiecare
loc de consum, pentru o perioadă determinată de un an,
în intervalul 1 ianuarie — 31 decembrie, în funcție de
modul de conectare a respectivului loc de consum și de
istoricul de consum înregistrat pentru respectivul loc în anul
calendaristic precedent.
Art. 2. — În cazul unui consumator pentru care nu
există istoric de consum, încadrarea se va face de către
furnizor, avându-se în vedere debitul maxim instalat aferent
locului de consum.
Art. 3. — În cazul consumatorului care, în funcție de
criteriile de mai sus, trebuie încadrat într-o tranșă de
consum pentru care furnizorul nu are aprobat un preț final
reglementat, acesta va fi încadrat după cum urmează:
a) consumatorul conectat în sistemul de distribuție, în
tranșa cu cel mai favorabil preț final reglementat dintre
cele practicate de furnizor pentru un astfel de sistem de
conectare;
b) consumatorul conectat direct în sistemul național de
transport, în tranșa cu cel mai favorabil preț final
reglementat dintre cele practicate de furnizor.
Art. 4. — (1) Furnizorul va modifica încadrarea numai
la începutul fiecărei perioade determinate, pentru intervalul
prevăzut la art. 1, în situația în care consumul înregistrat
în cursul anului precedent nu corespunde încadrării
existente, și va notifica aceasta consumatorului în termen
de 30 de zile calendaristice de la data modificării
încadrării.
(2) În cazul rezilierii contractului de furnizare a gazelor
naturale anterior datei de 31 decembrie inclusiv, furnizorul
nu va modifica încadrarea consumatorului.
Art. 5. — Consumatorul, pentru locul de consum ..., se
încadrează în una dintre următoarele categorii, definite în
funcție de modul de conectare și de consumul anual,
astfel:
A. Consumatori conectați direct în sistemul de transport:
A1. consumatori finali cu un comsum anual de până la
124.000 mc;
A2. consumatori finali cu un consum anual între
124.001 mc și 1.240.000 mc;
B. Consumatori conectați în sistemul de distribuție:
B1. consumatori finali cu un consum anual de până la
2.400 mc;
B2. consumatori finali cu un consum anual între
2.401 mc și 12.400 mc;
B3. consumatori finali cu un consum anual între
12.401 mc și 124.000 mc;
B4. consumatori finali cu un consum anual între
124.001 mc și 1.240.000 mc.
CAPITOLUL II
Regularizarea sumelor aferente consumului
din perioada 1 ianuarie — 31 decembrie
Art. 6. — (1) În cazul reîncadrării consumatorului,
furnizorul va recalcula valoarea gazelor naturale consumate

3

în perioada 1 ianuarie — 31 decembrie, pe baza prețului
final reglementat, în vigoare în aceeași perioadă,
corespunzător categoriei în care consumatorul a fost
reîncadrat, în condițiile prevăzute la art. 1 și 2 din anexa
nr. 1 la contract.
(2) Prin derogare de la prevederile alin. (1), furnizorul
nu va recalcula valoarea gazelor naturale consumate în
perioada 1 ianuarie — 31 decembrie în cazul în care, în
perioada respectivă, acesta nu a avut aprobat un preț final
reglementat pentru categoria în care consumatorul a fost
reîncadrat.
Art. 7. — Regularizarea se va face pe bază de factură
distinctă, plata/recuperarea sumelor rezultate din
regularizare efectuându-se în condițiile prevăzute la art. 7
alin. (1) din contract, cu angajarea corespunzătoare a
răspunderii contractuale, în condițiile stipulate în contract.“
Art. II. — Anexa nr. 2 îContract-cadru de furnizare
reglementată a gazelor naturale pentru consumatorii captivi
noncasnici — clauze specifice de contractare“ la Decizia
președintelui Autorității Naționale de Reglementare în
Domeniul Gazelor Naturale nr. 182/2005, publicată în
Monitorul Oficial al României, Partea I, nr. 225 din
17 martie 2005, se modifică după cum urmează:
1. Alineatul (2) al articolului 3 va avea următorul
cuprins:
î(2) Furnizorul are obligația să pună la dispoziție
consumatorului noncasnic, la cererea acestuia, cu titlu
gratuit, Condițiile generale de contractare pentru
consumatorii noncasnici de gaze naturale, aprobate prin
decizie a președintelui Autorității Naționale de
Reglementare în Domeniul Gazelor Naturale, publicată în
Monitorul Oficial al României, Partea I. Aceste condiții
generale vor fi, de asemenea, afișate la sediile și casieriile
furnizorului.“
2. Alineatul (2) al articolului 5 va avea următorul
cuprins:
î(2) Consumatorul noncasnic cu un consum anual de
peste 1.240.000 mc poate prelua în regim variabil
cantitățile de gaze naturale contractate, prevăzute în anexa
nr. 1, cu acordul furnizorului, în funcție de resursele
existente ale acestuia, în limita a +/— 5% din cantitatea
zilnică convenită, dar nu mai mult de 2% din cantitatea
totală contractată lunar.“
3. Alineatul (1) al articolului 8 va avea următorul
cuprins:
îArt. 8. — (1) Plata facturii reprezentând contravaloarea
serviciilor de furnizare a gazelor naturale prestate se face
în termen de 15 zile calendaristice de la data emiterii
facturii de către furnizori. În cazul în care data scadenței
este zi nelucrătoare, termenul se socotește împlinit în
următoarea zi lucrătoare.“
4. La alineatul (1) al articolului 9, litera a) va avea
următorul cuprins:
îa) perceperea unei cote a majorărilor de întârziere,
calculată asupra valorii neachitate, egală cu nivelul dobânzii
datorate pentru neplata la termen a obligațiilor bugetare,
pentru fiecare zi de întârziere, începând cu a 16-a zi
calendaristică de la data emiterii facturii și până la
achitarea integrală a acesteia, inclusiv ziua plății, în cazul
neîndeplinirii obligației de plată în termenul de grație
prevăzut de Legea nr. 469/2002 privind unele măsuri
pentru întârirea disciplinei contractuale, cu modificările
ulterioare;“.
5. Alineatul (3) al articolului 11 va avea următorul
cuprins:
î(3) Consumatorul noncasnic poate denunța unilateral
contractul de furnizare a gazelor naturale pe baza unei

4

MONITORUL OFICIAL AL ROMÂNIEI, PARTEA I, Nr. 490/10.VI.2005

notificări prealabile adresate și înregistrate la furnizor cu cel
puțin 75 de zile calendaristice înainte de momentul în care
denunțarea devine efectivă. Denunțarea devine efectivă sub
condiția achitării tuturor obligațiilor de plată.“
6. Alineatul (2) al articolului 14 va avea următorul
cuprins:
î(2) Prin derogare de la prevederile alin. (1), prezentul
contract se consideră modificat de drept în următoarele
situații:
a) modificarea prețurilor finale reglementate și/sau a
termenelor de plată, prin ordin/decizie al/a președintelui
Autorității Naționale de Reglementare în Domeniul Gazelor
Naturale, publicat/publicată în Monitorul Oficial al României,
Partea I, ulterior/concomitent cu data semnării prezentului
contract;
b) modificarea încadrării consumatorului noncasnic în
tranșe de consum, conform prevederilor anexei nr. 2 la
prezentul contract.“
7. Anexa nr. 2 la contractul-cadru îModalitatea de
încadrare a consumatorilor noncasnici în tranșe de
consum“ se modifică și se completează după cum
urmează:
îANEXA Nr. 2
la contractul-cadru
MODALITATEA DE ÎNCADRARE

a consumatorilor noncasnici în tranșe de consum
CAPITOLUL I
Încadrarea consumatorilor
Art. 1. — Încadrarea consumatorului într-o anumită
tranșă de consum se face de către furnizor pentru fiecare
loc de consum în parte, pentru o perioadă determinată de
un an, în intervalul 1 ianuarie — 31 decembrie, în funcție
de modul de conectare a respectivului loc de consum,
astfel:
a) pe baza istoricului de consum înregistrat pentru
respectivul loc de consum în anul calendaristic precedent,
pentru consumatorii cu un istoric de consum sub
1.240.000 mc;
b) în funcție de graficul de livrări pentru respectivul loc
de consum, pentru consumatorii cu un istoric de consum
de peste 1.240.000 mc.
Art. 2. — În cazul unui consumator pentru care nu
există istoric de consum, încadrarea se va face de către
furnizor avându-se în vedere debitul maxim instalat sau,
după caz, graficul de livrări pentru respectivul loc de
consum.
Art. 3. — În cazul consumatorului care, în funcție de
criteriile de mai sus, trebuie încadrat într-o tranșă de
consum pentru care furnizorul nu are aprobat un preț final
reglementat, acesta va fi încadrat după cum urmează:
a) consumatorul conectat în sistemul de distribuție, în
tranșa cu cel mai favorabil preț final reglementat dintre
cele practicate de furnizor pentru un astfel de sistem de
conectare;
b) consumatorul conectat direct în sistemul național de
transport, în tranșa cu cel mai favorabil preț final
reglementat dintre cele practicate de furnizor.
Art. 4. — (1) Furnizorul va modifica încadrarea numai
la începutul fiecărei perioade determinate, pentru intervalul
prevăzut la art. 1, în situația în care consumul înregistrat
în cursul anului precedent nu corespunde încadrării
existente, și va notifica aceasta consumatorului în termen
de 30 de zile calendaristice de la data modificării
încadrării.
(2) În cazul rezilierii contractului de furnizare a gazelor
naturale anterior datei de 31 decembrie inclusiv, furnizorul
nu va modifica încadrarea consumatorului.

Art. 5. — Consumatorul, pentru locul de consum
......................., se încadrează în una dintre următoarele
categorii, definite în funcție de modul de conectare și de
consumul anual, astfel:
A. Consumatori conectați direct în sistemul de transport:
A1. consumatori finali cu un consum anual de până la
124.000 mc;
A2. consumatori finali cu un consum anual între
124.001 mc și 1.240.000 mc;
A3. consumatori finali cu un consum anual între
1.240.001 mc și 12.400.000 mc;
A4. consumatori finali cu un consum anual între
12.400.001 mc și 124.000.000 mc;
A5. consumatori finali cu un consum anual de peste
124.000.001 mc.
B. Consumatori conectați în sistemul de distribuție:
B1. consumatori finali cu un consum anual de până la
2.400 mc;
B2. consumatori finali cu un consum anual între
2.401 mc și 12.400 mc;
B3. consumatori finali cu un consum anual între
12.401 mc și 124.000 mc;
B4. consumatori finali cu un consum anual între
124.001 mc și 1.240.000 mc;
B5. consumatori finali cu un consum anual între
1.240.001 mc și 12.400.000 mc;
B6. consumatori finali cu un consum anual de peste
12.400.001 mc.
CAPITOLUL II
Regularizarea sumelor aferente consumului
din perioada 1 ianuarie — 31 decembrie
Art. 6. — (1) În cazul reîncadrării consumatorului,
furnizorul va recalcula valoarea gazelor naturale consumate
în perioada 1 ianuarie — 31 decembrie, pe baza prețului
final reglementat în vigoare în aceeași perioadă,
corespunzător categoriei în care consumatorul a fost
reîncadrat, în condițiile prevăzute la art. 1 și 2 din anexa
nr. 3 la contract.
(2) Prin derogare de la prevederile alin. (1), furnizorul
nu va recalcula valoarea gazelor naturale consumate în
perioada 1 ianuarie — 31 decembrie, în cazul în care, în
perioada respectivă, acesta nu a avut aprobat un preț final
reglementat pentru categoria în care consumatorul a fost
reîncadrat.
Art. 7. — Regularizarea se va face pe bază de factură
distinctă, plata/recuperarea sumelor rezultate din
regularizare efectuându-se în condițiile prevăzute la art. 8
alin. (1), cu angajarea corespunzătoare a răspunderii
contractuale, în condițiile stipulate în contract.“
8. Anexa nr. 3 la contractul-cadru îPrețul final
reglementat al gazelor naturale (nu include T.V.A.)“ se
modifică și se completează după cum urmează:
îANEXA Nr. 3
la contractul-cadru
PREȚUL FINAL REGLEMENTAT

al gazelor naturale
Art. 1. — Prețul final reglementat este de
... lei/1.000 mc, conform reglementărilor în vigoare,
corespunzător categoriei ............ în care consumatorul este
încadrat.
Art. 2. — Prin derogare de la prevederile art. 1
(furnizorul are obligația de a aplica varianta corespunzătoare
categoriei prevăzute la art. 1):
— pentru cantitatea furnizată care depășește 1.800 mc,
prețul final reglementat este de ... lei/1.000 mc,

MONITORUL OFICIAL AL ROMÂNIEI, PARTEA I, Nr. 490/10.VI.2005
corespunzător categoriei B2 (pentru consumatorii încadrați în
categoria B1);
— pentru cantitatea furnizată care depășește 11.160 mc,
prețul final reglementat este de ... lei/1.000 mc,
corespunzător categoriei B3 (pentru consumatorii încadrați în
categoria B2);
— pentru cantitatea furnizată care depășește
117.800 mc, prețul final reglementat este de
... lei/1.000 mc, corespunzător categoriei B4 (pentru
consumatorii încadrați în categoria B3);
— pentru cantitatea furnizată care depășește
1.209.000 mc, prețul final reglementat este de
... lei/1.000 mc, corespunzător categoriei B5 (pentru
consumatorii încadrați în categoria B4).
Art. 3. — Prevederile art. 2 nu se aplică dacă furnizorul
nu are prețuri finale reglementate aprobate pentru categoria
imediat următoare celei în care consumatorul este încadrat.

5

Art. 4. — Prețurile finale reglementate nu includ T.V.A.“
Art. III. — Compartimentele de specialitate din cadrul
Autorității Naționale de Reglementare în Domeniul Gazelor
Naturale și părțile la contractele de furnizare reglementată
a gazelor naturale pentru consumatorii captivi vor duce la
îndeplinire prevederile prezentei decizii.
Art. IV. — Decizia președintelui Autorității Naționale de
Reglementare în Domeniul Gazelor Naturale nr. 182/2005
privind aprobarea contractelor-cadru de furnizare
reglementată a gazelor naturale pentru consumatorii captivi,
publicată în Monitorul Oficial al României, Partea I, nr. 225
din 17 martie 2005, cu modificările și completările aduse
prin prezenta decizie, se va republica în Monitorul Oficial al
României, Partea I, dându-se textelor o nouă numerotare.
Art. V. — Prezenta decizie va fi publicată în Monitorul
Oficial al României, Partea I, și intră în vigoare la data de
11 iunie 2005.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu
București, 9 iunie 2005.
Nr. 457
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea și completarea Condițiilor generale de contractare pentru consumatorii captivi
de gaze naturale
Având în vedere prevederile Deciziei președintelui Autorității Naționale de Reglementare în Domeniul Gazelor
Naturale nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor
reglementate în sectorul gazelor naturale, cu modificările ulterioare,
în temeiul prevederilor art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa nr. 1 îCondiții generale de contractare
pentru consumatorii captivi casnici de gaze naturale“ la
Decizia președintelui Autorității Naționale de Reglementare
în Domeniul Gazelor Naturale nr. 308/2005, publicată în
Monitorul Oficial al României, Partea I, nr. 292 din 7 aprilie
2005, se modifică după cum urmează:
1. Punctul 4 al capitolului I îCerințe generale“ va avea
următorul cuprins:
î4. Contravaloarea gazelor naturale consumate se
determină prin înmulțirea cantității de gaze naturale
consumate în perioada de facturare cu valoarea prețului
final reglementat al gazelor naturale.“
2. Litera d) din cadrul literei C a punctului 1 al
capitolului II îDrepturile și obligațiile furnizorului de gaze
naturale“ va avea următorul cuprins:
îd) constatarea de către furnizor a unor intervenții de
natură a influența măsurarea corectă a consumului;“.
3. Litera e) din cadrul literei C a punctului 1 al
capitolului II îDrepturile și obligațiile furnizorului de gaze
naturale“ va avea următorul cuprins:
îe) neachitarea facturii reprezentând contravaloarea
serviciilor de furnizare a gazelor naturale prestate, la
termenele stipulate prin contractul de furnizare a gazelor
naturale pentru consumatorii captivi casnici, a contravalorii
altor servicii efectuate de furnizor rezultate din obligațiile
acestuia și neincluse în prețul final reglementat, a
majorărilor de întârziere aferente sau a eventualelor dauneinterese rezultate din deteriorarea unor instalații ale
furnizorului, când acestea se datorează culpei
consumatorului casnic;“.

4. Litera D a punctului 1 al capitolului II îDrepturile și
obligațiile furnizorului de gaze naturale“ va avea următorul
cuprins:
îD. să solicite consumatorului casnic care a ajuns în
situația de întrerupere a furnizării pentru neplată
constituirea, în vederea reluării furnizării, a unei garanții, în
conformitate cu prevederile Regulamentului privind accesul
la sistemele de distribuție a gazelor naturale, aprobat prin
Hotărârea Guvernului nr. 1.043/2004, cu modificările și
completările ulterioare; valoarea garanției se calculează
pentru o cantitate de 300 mc de gaze naturale, la prețul
final reglementat al gazelor naturale, inclusiv T.V.A., valabil
la data constituirii acesteia. Garanția se va returna
consumatorului, după scăderea eventualelor debite, în cazul
rezilierii contractului de furnizare a gazelor naturale pentru
consumatorii captivi casnici sau dacă timp de 2 ani
consecutivi consumatorului nu i-a fost întreruptă furnizarea
gazelor naturale pentru neplată. În cazul neconstituirii
garanției, contractul de furnizare poate fi reziliat de către
furnizor în baza unei notificări trimise de acesta, rezilierea
operând de drept, fără punere în întârziere și fără nici o
altă formalitate.
În cazul neîndeplinirii obligației de plată reprezentând
contravaloarea serviciilor de furnizare a gazelor naturale
prestate, în termen de 45 de zile calendaristice de la data
emiterii facturii, furnizorul va trece de drept la executarea
garanției constituite de către consumatorul casnic, astfel:
a) în cazul în care contravaloarea facturii neachitate
este mai mică decât garanția constituită, consumatorul
casnic este obligat să reconstituie garanția, în termen de
15 zile calendaristice de la data executării, calculată la
prețul final reglementat al gazelor naturale, inclusiv T.V.A.,
valabil la data reconstituirii acesteia și pentru cantitatea

6

MONITORUL OFICIAL AL ROMÂNIEI, PARTEA I, Nr. 490/10.VI.2005

prevăzută la lit. D; nerespectarea termenului de
reconstituire a garanției atrage întreruperea furnizării
gazelor naturale fără preaviz, urmată de posibilitatea
rezilierii contractului după 20 de zile calendaristice de la
data întreruperii; reluarea furnizării se va face în termen de
24 de ore, în situația în care consumatorul casnic își
achită tarifele aferente reconectării și constituie garanția în
condițiile prevăzute la lit. D; sunt exceptate de la obligația
reluării furnizării în termen de 24 de ore cazurile în care
contractul de furnizare a fost reziliat;
b) în cazul în care contravaloarea facturii neachitate
este mai mare decât garanția constituită, se va proceda la
întreruperea furnizării gazelor naturale fără preaviz, urmată
de posibilitatea rezilierii contractului după 20 de zile
calendaristice de la data întreruperii; reluarea furnizării se
va face în termen de 24 de ore, în situația în care
consumatorul casnic își achită integral obligațiile de plată
scadente, tarifele aferente reconectării și constituie garanția
în condițiile prevăzute la lit. D; sunt exceptate de la
obligația reluării furnizării în termen de 24 de ore cazurile
în care contractul de furnizare a fost reziliat.“
5. Literele k), l), m), o) și p) din cadrul punctului 2 al
capitolului II îDrepturile și obligațiile furnizorului de gaze
naturale“ vor avea următorul cuprins:
îk) să furnizeze, la cererea justificată a consumatorului
casnic, informații privind istoricul de consum pe o perioadă
de maximum un an anterior solicitării;
l) să răspundă și să soluționeze sesizările consumatorului casnic privind nerespectarea parametrilor de debit
și presiune și a condițiilor de calitate a gazelor naturale;
m) să răspundă și să soluționeze reclamațiile sau
solicitările scrise referitoare la înlocuirea contorului de
măsurare, schimbarea amplasamentului acestuia, remedierea acestuia și altele asemenea;
.............................................................................................
o) să răspundă și să soluționeze reclamațiile privind
corectitudinea facturii emise de furnizor;
p) să răspundă și să soluționeze solicitările consumatorului referitoare la prestarea serviciului de furnizare,
altele decât cele prevăzute la lit. l), m) și o), conform
reglementărilor în vigoare;“.
6. Litera b) din cadrul punctului 1 al capitolului III
îDrepturile și obligațiile consumatorului casnic de gaze
naturale“ va avea următorul cuprins:
îb) să solicite furnizorului întreruperea contra cost a
furnizării gazelor naturale, în cazul în care întreruperea
este legată de funcționarea în condiții de siguranță a
instalațiilor consumatorului, printr-o notificare transmisă
furnizorului cu minimum 15 zile calendaristice înainte de
data întreruperii, precizând totodată și data reluării
furnizării;“.
7. Litera p) din cadrul punctului 2 al capitolului III
îDrepturile și obligațiile consumatorului casnic de gaze
naturale“ se abrogă.
8. Literele q) și r) din cadrul punctului 2 al capitolului III
îDrepturile și obligațiile consumatorului casnic de gaze
naturale“ devin literele p) și q).
Art. II. — Anexa nr. 2 îCondiții generale de contractare
pentru consumatorii captivi noncasnici de gaze naturale“ la
Decizia președintelui Autorității Naționale de Reglementare
în Domeniul Gazelor Naturale nr. 308/2005, publicată în

Monitorul Oficial al României, Partea I, nr. 292 din 7 aprilie
2005, se modifică și se completează după cum urmează:
1. Punctul 3 al capitolului I îCerințe generale“ va avea
următorul cuprins:
î3. Contravaloarea gazelor naturale se determină prin
înmulțirea cantității de gaze naturale facturate cu prețul
final reglementat al gazelor naturale.“
2. Punctul 5 al capitolului I îCerințe generale“ va avea
următorul cuprins:
î5. Furnizorul nu va efectua revizii tehnice la sistemul
de distribuție a gazelor naturale, de natură a afecta
furnizarea gazelor naturale către consumatorii noncasnici a
căror activitate are caracter sezonier, în perioada în care
aceștia își desfășoară activitatea.“
3. Litera d) din cadrul literei D a punctului 1 din
capitolul II îDrepturile și obligațiile furnizorului de gaze
naturale“ va avea următorul cuprins:
îd) constatarea de către furnizor a unor intervenții de
natură a influența măsurarea corectă a consumului;“.
4. Litera i) a punctului 2 al capitolului II îDrepturile și
obligațiile furnizorului de gaze naturale“ va avea următorul
cuprins:
îi) să furnizeze, la solicitarea consumatorului noncasnic,
contra cost, informații privind istoricul de consum pentru o
perioadă de maximum un an anterior solicitării;“.
5. La punctul 2 al capitolului II îDrepturile și obligațiile
furnizorului de gaze naturale“, după litera v) se introduce
litera w) cu următorul cuprins:
îw) să aducă la cunoștință consumatorului noncasnic,
prin intermediul mass-media, orice modificare a prețului
final reglementat, prin ordin al președintelui Autorității
Naționale de Reglementare în Domeniul Gazelor Naturale,
publicat în Monitorul Oficial al României, Partea I.“
6. Litera b) a punctului 1 al capitolului III îDrepturile și
obligațiile consumatorului noncasnic de gaze naturale“ va
avea următorul cuprins:
îb) să solicite în scris întreruperea contra cost a
furnizării gazelor naturale, printr-o notificare transmisă
furnizorului cu minimum 15 zile calendaristice înainte de
data întreruperii, precizând și data reluării furnizării;“.
7. Litera o) a punctului 2 al capitolului III îDrepturile și
obligațiile consumatorului noncasnic de gaze naturale“ va
avea următorul cuprins:
îo) să achite toate obligațiile de plată până la termenul
de reziliere a contractului;“.
8. Capitolul V îRăspunderea contractuală“ va avea
următorul cuprins:
îÎn cazul consumului fraudulos constatat de organele
competente, consumatorul datorează furnizorului despăgubiri
pentru gazele naturale consumate fraudulos, conform
prejudiciului cauzat; suma datorată cu titlu de despăgubiri
va fi cel puțin la nivelul contravalorii unei cantități de gaze
naturale calculate la debitul maxim instalat, pentru 24 de
ore, pe o perioadă de 3 luni.“
Art. III. — Compartimentele de specialitate din cadrul
Autorității Naționale de Reglementare în Domeniul Gazelor
Naturale și părțile la contractele de furnizare reglementată
a gazelor naturale pentru consumatorii captivi vor duce la
îndeplinire prevederile prezentei decizii.
Art. IV. — Prezenta decizie va fi publicată în Monitorul
Oficial al României, Partea I, și intră în vigoare la data de
11 iunie 2005.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu
București, 9 iunie 2005.
Nr. 458

MONITORUL OFICIAL AL ROMÂNIEI, PARTEA I, Nr. 490/10.VI.2005

7

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea Contractului-cadru de distribuție a gazelor naturale
Având în vedere prevederile Deciziei președintelui Autorității Naționale de Reglementare în Domeniul Gazelor
Naturale nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor
reglementate în sectorul gazelor naturale, cu modificările ulterioare,
în temeiul prevederilor art. 8 lit. m), respectiv ale art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa îContract-cadru de distribuție a gazelor
naturale — clauze specifice de contractare“ la Decizia
președintelui Autorității Naționale de Reglementare în
Domeniul Gazelor Naturale nr. 183/2005, publicată în
Monitorul Oficial al României, Partea I, nr. 225 din
17 martie 2005, se modifică după cum urmează:
1. Alineatul (2) al articolului 1 va avea următorul
cuprins:
î(2) Distribuitorul are obligația să pună la dispoziție
beneficiarului, la cererea acestuia, cu titlu gratuit, Condițiile
generale de contractare a serviciilor de distribuție a gazelor
naturale, aprobate prin decizie a președintelui Autorității
Naționale de Reglementare în Domeniul Gazelor Naturale.“
2. Articolul 3 va avea următorul cuprins:
îArt. 3. — Prezentul contract se încheie pentru intervalul
....—..... . Prelungirea duratei de valabilitate a contractului
se poate realiza cu acordul expres al părților. Neanunțarea
în scris, de către oricare dintre părți, a intenției sale de a
nu prelungi contractul, cu minimum 30 de zile
calendaristice înainte de expirarea duratei de valabilitate a
contractului, atrage prelungirea de drept a acestuia pentru
o durată egală cu aceea convenită inițial.“
3. Alineatul (1) al articolului 5 va avea următorul
cuprins:
îArt. 5. — (1) Facturarea contravalorii serviciilor de
distribuție a gazelor naturale se realizează în baza
cantităților de gaze naturale predate/preluate de către
distribuitor, care sunt consemnate în procesele-verbale
întocmite lunar la punctele de predare/preluare comercială.“
4. Alineatul (3) al articolului 5 va avea următorul
cuprins:
î(3) Plata contravalorii serviciilor de distribuție a gazelor
naturale se face în termen de 15 zile calendaristice de la
data emiterii facturii de către distribuitor. În cazul în care
scadența este zi nelucrătoare, termenul se socotește
împlinit în următoarea zi lucrătoare.“

5. La alineatul (2) al articolului 6 litera a) va avea
următorul cuprins:
îa) aplicarea unei cote a majorărilor de întârziere după
cum urmează:
— pentru furnizorii care contractează servicii de
distribuție a gazelor naturale, pentru cantitățile destinate
consumatorilor captivi — egală cu nivelul dobânzii datorate
pentru neplata la termen a obligațiilor bugetare, pentru
fiecare zi de întârziere, începând cu a 16-a zi
calendaristică de la data emiterii facturii și până la
achitarea integrală a acesteia, inclusiv ziua plății, în cazul
neîndeplinirii obligației de plată în termenul de grație
prevăzut de Legea nr. 469/2002 privind unele măsuri
pentru întărirea disciplinei contractuale, cu modificările
ulterioare;
— pentru consumatorii eligibili și pentru furnizorii care
contractează servicii de distribuție a gazelor naturale,
pentru cantitățile destinate consumatorilor eligibili — o cotă
egală cu nivelul dobânzii datorate pentru neplata la termen
a obligațiilor bugetare, majorată cu 50%, începând cu a 16-a
zi calendaristică de la data emiterii facturii și până la
achitarea integrală a acesteia, inclusiv ziua plății, în cazul
neîndeplinirii obligației de plată în termenul de grație
prevăzut de Legea nr. 469/2002, cu modificările ulterioare;“.
6. Litera d) a articolului 8 va avea următorul cuprins:
îd) la cererea beneficiarului, prin denunțare unilaterală,
în baza unei notificări prealabile adresate celeilalte părți cu
cel puțin 75 de zile calendaristice înainte de momentul în
care denunțarea devine efectivă. Denunțarea devine
efectivă sub condiția achitării tuturor obligațiilor de plată.“
Art. II. — Compartimentele de specialitate din cadrul
Autorității Naționale de Reglementare în Domeniul Gazelor
Naturale, precum și părțile din contractele de distribuție a
gazelor naturale vor duce la îndeplinire prevederile
prezentei decizii.
Art. III. — Prezenta decizie va fi publicată în Monitorul
Oficial al României, Partea I, și intră în vigoare la data de
11 iunie 2005.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu
București, 9 iunie 2005.
Nr. 459.

8

MONITORUL OFICIAL AL ROMÂNIEI, PARTEA I, Nr. 490/10.VI.2005

AUTORITATEA NAȚIONALĂ DE REGLEMENTARE ÎN DOMENIUL GAZELOR

DECIZIE
privind modificarea Condițiilor generale de contractare a serviciilor
de distribuție a gazelor naturale
Având în vedere prevederile Deciziei președintelui Autorității Naționale de Reglementare în Domeniul Gazelor
Naturale nr. 1.078/2003 privind aprobarea Criteriilor și metodelor pentru aprobarea prețurilor și stabilirea tarifelor
reglementate în sectorul gazelor naturale, cu modificările ulterioare,
în temeiul prevederilor art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Anexa îCondiții generale de contractare a
serviciilor de distribuție a gazelor naturale“ la Decizia
președintelui Autorității Naționale de Reglementare în
Domeniul Gazelor Naturale nr. 309/2005, publicată în
Monitorul Oficial al României, Partea I, nr. 295 din 8 aprilie
2005, se modifică după cum urmează:
1. Litera b) a literei C din cadrul punctului 1 al
capitolului II îDrepturile și obligațiile distribuitorului“ va
avea următorul cuprins:
îb) nerespectarea programului de distribuție a gazelor
naturale, anexa nr. 1 la contractul de distribuție a gazelor
naturale — clauze specifice de contractare; în acest caz,
limitarea va fi aplicată pentru locul de consum unde s-a
constatat depășirea;“.
2. Litera c) din cadrul punctului 1 al capitolului III
îDrepturile și obligațiile beneficiarului“ va avea următorul
cuprins:
îc) să solicite distribuitorului întreruperea, contra cost, a
distribuției gazelor naturale, în cazul în care întreruperea
este legată de funcționarea în condiții de siguranță a
instalațiilor sale, printr-o notificare transmisă distribuitorului
cu minimum 15 zile calendaristice înainte de data
întreruperii, precizând totodată și data reluării serviciului de
distribuție.“

3. Punctele 4 și 5 din cadrul capitolului IV îCondiții de
prestare a serviciului de distribuție a gazelor naturale“ se
abrogă.
4. Punctul 6 din cadrul capitolului IV î Condiții de
prestare a serviciului de distribuție a gazelor naturale“
devine punctul 4.
5. Capitolul V îRăspunderea contractuală“ va avea
următorul cuprins:
î1. În cazul consumului fraudulos de gaze naturale,
constatat de organele competente, beneficiarul va datora
distribuitorului daune-interese, conform prejudiciului cauzat,
în condițiile legislației în vigoare.
2. Nivelul daunelor-interese prevăzute la pct. 1 nu va
putea fi inferior unei valori egale cu echivalentul
contravalorii cantității de gaze naturale, calculată la debitul
maxim instalat, pentru 24 de ore, pe o perioadă de 3 luni.“
Art. II. — Compartimentele de specialitate din cadrul
Autorității Naționale de Reglementare în Domeniul Gazelor
Naturale, precum și părțile din contractele de distribuție a
gazelor naturale vor duce la îndeplinire prevederile
prezentei decizii.
Art. III. — Prezenta decizie va fi publicată în Monitorul
Oficial al României, Partea I, și intră în vigoare la data de
11 iunie 2005.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu
București, 9 iunie 2005.
Nr. 460.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 490/10.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017436]
ISSN 1453—4495

