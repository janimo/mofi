Anul 173 (XVII) — Nr. 1.023

PARTEA

I

LEGI, DECRETE, HOTĂRÂRI ȘI ALTE ACTE

Joi, 17 noiembrie 2005

SUMAR

Nr.

Pagina

HOTĂRÂRI ALE GUVERNULUI ROMÂNIEI
1.393. — Hotărâre pentru aprobarea Acordului dintre
Guvernul României și Guvernul Republicii Slovace
privind colaborarea și asistența reciprocă
în domeniul vamal, semnat la Bratislava la
16 noiembrie 2004 ..................................................
Acord între Guvernul României și Guvernul Republicii
Slovace privind colaborarea și asistența reciprocă
în domeniul vamal ...................................................

HOTĂRÂRI

ALE

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1

1.204. — Ordin al ministrului sănătății privind evidența și
raportarea dispozitivelor medicale din unitățile

2–6

sanitare .....................................................................

GUVERNULUI

6–8

ROMÂNIEI

GUVERNUL ROMÂNIEI

HOTĂRÂRE
pentru aprobarea Acordului dintre Guvernul României și Guvernul Republicii Slovace
privind colaborarea și asistența reciprocă în domeniul vamal, semnat la Bratislava la 16 noiembrie 2004
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Art. 1. — Se aprobă Acordul dintre Guvernul României
și Guvernul Republicii Slovace privind colaborarea și
asistența reciprocă în domeniul vamal, semnat la Bratislava
la 16 noiembrie 2004.

Art. 2. — (1) Autoritatea Națională a Vămilor este autorizată
să ducă la îndeplinire prevederile acordului prevăzut la art. 1.
(2) Finanțarea cheltuielilor necesare punerii în aplicare a
prevederilor acordului prevăzut la art. 1 se asigură din
bugetul anual aprobat pentru Autoritatea Națională a Vămilor.

PRIM-MINISTRU

CĂLIN POPESCU-TĂRICEANU

București, 10 noiembrie 2005.
Nr. 1.393.

Contrasemnează:
Ministrul finanțelor publice,
Sebastian Teodor Gheorghe Vlădescu
p. Ministrul afacerilor externe,
Anton Niculescu,
secretar de stat
p. Ministrul integrării europene,
Leonard Orban,
secretar de stat

2

MONITORUL OFICIAL AL ROMÂNIEI, PARTEA I, Nr. 1.023/17.XI.2005
ACORD
între Guvernul României și Guvernul Republicii Slovace
privind colaborarea și asistența reciprocă în domeniul vamal

Guvernul României și Guvernul Republicii Slovace, denumite în cele ce urmează părți contractante,
luând în considerare că infracțiunile la legislația vamală prejudiciază interesele economice, fiscale și sociale ale
statelor lor, precum și interesele legitime ale comunității de afaceri,
având în vedere necesitatea de a întreprinde acțiuni concertate pentru combaterea traficului ilegal cu stupefiante
și substanțe psihotrope,
luând în considerare importanța asigurării stabilirii și perceperii exacte a drepturilor vamale, impozitelor și a altor
taxe la importul sau exportul mărfurilor, precum și aplicarea corectă a măsurilor de prohibiție, restricționare și control,
având convingerea că eforturile de a preveni infracțiunile la legislația vamală și eforturile de a asigura perceperea
exactă a drepturilor de import și export, a impozitelor și altor taxe pot deveni mai eficiente printr-o strânsă colaborare
între autoritățile lor vamale,
având în vedere relațiile de prietenie existente între România și Republica Slovacă,
având în vedere Recomandarea Consiliului de Cooperare Vamală privind asistența administrativă reciprocă din
5 decembrie 1953,
ținând seama, de asemenea, de prevederile Convenției Unice asupra Stupefiantelor, adoptată la New York la
30 martie 1961, amendată prin Protocolul din 1972, ale Convenției asupra substanțelor psihotrope, adoptată la Viena la
21 februarie 1971, elaborată sub auspiciile Organizației Națiunilor Unite, și ale Convenției Națiunilor Unite împotriva
traficului ilicit de stupefiante și substanțe psihotrope, adoptată la Viena la 20 decembrie 1988,
au convenit următoarele:
ARTICOLUL 1
Definiții

În sensul prezentului acord, se înțelege prin:
a) legislație vamală — prevederile legilor sau ale altor
reglementări ale statelor celor două părți contractante
privind importul, exportul, tranzitul mărfurilor ori alte
proceduri vamale referitoare la drepturile vamale, taxe și
alte impozite percepute de autoritatea vamală sau măsurile
de prohibiție, restricție și control puse în aplicare de
autoritatea vamală;
b) infracțiune — orice încălcare a legislației vamale și
orice tentativă de încălcare a acestei legislații;
c) autoritate vamală — în România — Autoritatea
Națională a Vămilor din subordinea Autorității Naționale de
Control și în Republica Slovacă — Direcția Vămilor
Republicii Slovace;
d) autoritate vamală solicitantă — autoritatea vamală
competentă a unei părți contractante care formulează o
cerere de asistență în domeniul vamal;
e) autoritate vamală solicitată — autoritatea vamală
competentă a unei părți contractante care primește o
cerere de asistență în domeniul vamal;
f) livrare controlată — tehnica de a permite
transporturilor ilicite sau suspecte de droguri, substanțe
psihotrope și precursori ori substanțe înlocuitoare ale
acestora și specii de floră și faună pe cale de dispariție
să iasă, să tranziteze sau să intre pe teritoriile statelor
părților contractante, cu știința și sub supravegherea
autorităților lor competente, cu scopul de a identifica
persoanele implicate în traficul ilicit cu droguri, substanțe
psihotrope și precursori, precum și specii de floră și faună
pe cale de dispariție;

g) informații — rapoarte, evidențe, documente,
documentații în formă computerizată sau nu, precum și
copii certificate ale acestora;
h) date personale — informații referitoare la o persoană
fizică sau juridică identificată ori identificabilă;
i) persoană — orice persoană fizică sau juridică.
ARTICOLUL 2
Domeniul de aplicare a acordului

(1) Părțile contractante își acordă reciproc asistență prin
autoritățile lor vamale și în conformitate cu prevederile
prezentului acord, după cum urmează:
a) pentru asigurarea aplicării corecte a legislației
vamale;
b) pentru asigurarea stabilirii exacte a drepturilor
vamale, impozitelor și altor taxe;
c) pentru întreprinderea măsurilor necesare în vederea
facilitării și accelerării traficului de mărfuri și călători;
d) pentru prevenirea, investigarea și combaterea
infracțiunilor la legislația vamală;
e) în cazurile care implică furnizarea/notificarea de
documente referitoare la aplicarea legislației vamale;
f) în schimbul de experiență tehnică în scopul
promovării activității autorităților vamale respective.
(2) Asistența în cadrul prezentului acord va fi furnizată
în conformitate cu legislația în vigoare pe teritoriul statului
părții contractante solicitate și în cadrul competențelor și
resurselor autorității vamale solicitate. Dacă este necesar,
autoritatea vamală poate aranja ca asistența să fie
acordată de o altă autoritate competentă, în conformitate
cu legislația națională a statului părții contractante solicitate.

MONITORUL OFICIAL AL ROMÂNIEI, PARTEA I, Nr. 1.023/17.XI.2005
(3) Aplicarea prezentului acord nu va afecta obligațiile
părților contractante asumate prin alte convenții sau
acorduri internaționale relevante.
ARTICOLUL 3
Supravegherea persoanelor, mărfurilor
și mijloacelor de transport

Din proprie inițiativă sau la cererea autorității vamale a
celeilalte părți contractante, autoritatea vamală a unei părți
contractante, în limita competenței și resurselor proprii, va
organiza supravegherea asupra:
a) circulației persoanelor cunoscute a fi comis o
infracțiune vamală pe teritoriul statului părții contractante
solicitante sau suspectate de săvârșirea acesteia, în special
a acelora care intră și ies din teritoriul statului părții
contractante solicitate;
b) deplasărilor de mărfuri despre care autoritatea
vamală a celeilalte părți contractante semnalează că pot
genera un trafic suspectat a fi ilicit spre sau dinspre
teritoriul statului său;
c) oricărui mijloc de transport și containere cunoscute
sau suspectate de a fi folosite în comiterea unor infracțiuni
la legislația vamală;
d) locurilor cunoscute sau suspectate a fi folosite pentru
depozitarea ilegală a mărfurilor pe teritoriul statului părții
contractante respective.
ARTICOLUL 4
Acțiuni împotriva traficului ilicit cu anumite mărfuri

Din proprie inițiativă sau la cerere, în baza consultărilor
și coordonării cu autoritățile lor competente, autoritățile
vamale își vor furniza fără întârziere toate informațiile
relevante despre activitățile care constituie sau ar putea
constitui o infracțiune la legislația vamală în vigoare pe
teritoriul statului uneia dintre părțile contractante privind:
a) traficul de droguri, substanțe psihotrope și precursori;
b) traficul de specii de floră și faună pe cale de
dispariție;
c) traficul de arme, muniții și materiale explozive;
d) deplasarea mărfurilor sensibile și strategice care fac
obiectul controalelor speciale, în conformitate cu tratatele
internaționale în materie, acordurile multilaterale relevante și
obligațiile corespunzătoare privind neproliferarea, la care
ambele părți contractante sunt membre;
e) traficul de lucrări de artă și antichități cu valoare
semnificativă istorică, culturală sau arheologică pentru una
dintre părțile contractante;
f) deplasarea mărfurilor toxice și a substanțelor
periculoase pentru mediu sau sănătate;
g) traficul de mărfuri supuse unor drepturi vamale sau
impozite mari, în special circulația băuturilor alcoolice și a
produselor din tutun.

3

ARTICOLUL 5
Livrări controlate

(1) În conformitate cu legislația lor națională, autoritățile
vamale pot folosi livrările controlate, de comun acord și în
limitele competenței lor, pentru identificarea persoanelor
implicate în traficul ilicit de droguri și substanțe psihotrope
sau de specii de floră și faună pe cale de dispariție și
pentru a întreprinde măsuri legale împotriva acestora.
(2) Deciziile privind utilizarea procedurii livrărilor
controlate vor fi luate, după caz, și când este necesar, în
conformitate cu orice alte aranjamente sau acorduri
încheiate în legătură cu un caz anume. Acestea pot, dacă
este necesar și cu condiția să fie în conformitate cu
legislația națională a statelor părților contractante, să ia în
considerare aranjamentele financiare și înțelegerile în
vigoare între cele două părți contractante.
(3) Transporturile ilicite, a căror livrare controlată a fost
convenită, pot, cu acordul comun al tuturor autorităților
competente din statele părților contractante, să fie
interceptate și lăsate să-și continue drumul cu conținutul de
droguri, substanțe psihotrope sau substanțe substituite
acestora intact ori, în cazul în care condițiile sunt
îndeplinite, procedându-se la îndepărtarea ori înlocuirea lor
totală sau parțială.
ARTICOLUL 6
Comunicarea informațiilor

(1) Autoritățile vamale își vor furniza, din proprie
inițiativă sau la cerere, informațiile care ar putea sprijini
asigurarea exactității privind:
a) colectarea taxelor vamale, impozitelor și a altor
drepturi de import și export percepute de autoritățile
vamale și, în special, informații care pot ajuta la stabilirea
valorii mărfurilor în scopuri vamale și la stabilirea încadrării
lor tarifare;
b) aplicarea interdicțiilor și restricțiilor la import, export
și tranzit;
c) aplicarea regulilor de origine care nu intră în aria de
acoperire a acordurilor preferențiale încheiate de una sau
ambele părți contractante.
(2) Autoritățile vamale își vor furniza, din proprie
inițiativă sau la cerere, următoarele informații:
a) dacă mărfurile importate pe teritoriul statului uneia
dintre părțile contractante au fost legal exportate din
teritoriul statului celeilalte părți contractante și felul
regimului vamal sub care au fost plasate mărfurile, dacă
este cazul;
b) dacă mărfurile exportate din teritoriul statului uneia
dintre părțile contractante au fost legal importate în teritoriul
statului celeilalte părți contractante și felul regimului vamal
sub care au fost plasate mărfurile, dacă este cazul;
c) dacă mărfurile cărora li se acordă tratament favorabil
la exportul din teritoriul statului uneia dintre părțile
contractante au fost importate corespunzător în teritoriul
statului celeilalte părți contractante, furnizându-se, de

4

MONITORUL OFICIAL AL ROMÂNIEI, PARTEA I, Nr. 1.023/17.XI.2005

asemenea, informații despre orice măsură de control vamal
la care au fost supuse mărfurile.
(3) La cerere sau din proprie inițiativă, autoritatea
vamală a unei părți contractante va furniza autorității
vamale a celeilalte părți contractante toate informațiile utile,
care se referă la infracțiunile împotriva legislației vamale, și
în special informații privind:
a) persoanele fizice sau juridice cunoscute ori
suspectate de a comite sau a fi comis infracțiuni la
legislația vamală în vigoare pe teritoriul statului celeilalte
părți contractante;
b) mărfurile cunoscute sau suspectate de a face
obiectul infracțiunilor vamale;
c) mijloacele de transport și containerele cunoscute sau
suspectate de a fi folosite în comiterea unor infracțiuni la
legislația vamală în vigoare pe teritoriul statului celeilalte
părți contractante;
d) căi și mijloace noi utilizate în comiterea infracțiunilor
la legislația vamală;
e) locuri folosite pentru depozitarea ilegală a mărfurilor
pe teritoriul statului celeilalte părți contractante.
(4) În cazul în care autoritatea vamală solicitată nu
deține informațiile cerute, ea va întreprinde demersurile
necesare în vederea obținerii acestora, în limitele
competenței și resurselor sale disponibile și în conformitate
cu legislația în vigoare pe teritoriul statului său, și va căuta
să obțină informații ca și când ar acționa în nume propriu.
(5) La cerere sau din proprie inițiativă, autoritatea
vamală a uneia dintre părțile contractante va furniza
autorității vamale a celeilalte părți contractante informații,
inclusiv rapoarte, evidențe și copii certificate ale
documentelor, precum și toate informațiile disponibile
despre activitățile efectuate sau plănuite a fi efectuate care
constituie ori ar putea constitui infracțiuni la legislația
vamală în vigoare pe teritoriul statului părții contractante
respective.
(6) La cererea uneia dintre autoritățile vamale ale
părților contractante, copiile acestor dosare, documente și
alte materiale vor fi certificate corespunzător. Autoritățile
vamale ale părților contractante vor solicita originalele
materialelor conținând informații, inclusiv ale dosarelor și
documentelor, numai în cazurile în care copiile certificate
nu sunt suficiente. Originalele materialelor referitoare la
informații, inclusiv dosarele și documentele furnizate, vor fi
returnate cât mai curând posibil.
(7) Informațiile furnizate în baza prezentului acord pot fi
transmise prin orice mijloc electronic și în orice formă în
același scop. Acestea vor conține în același timp toate
explicațiile relevante necesare pentru interpretarea și
folosirea respectivelor informații.
ARTICOLUL 7
Forma și conținutul cererilor de asistență

(1) Cererile formulate în conformitate cu prezentul acord
vor fi redactate în scris. Cererile vor fi însoțite de
documentele necesare pentru soluționarea lor. În cazul în

care situația este urgentă, pot fi acceptate cereri verbale,
dar acestea trebuie confirmate imediat în scris.
(2) Cererile formulate în conformitate cu alin. (1) vor
include următoarele informații:
a) numele autorității vamale care formulează cererea;
b) măsura solicitată;
c) obiectul și motivele cererii;
d) legile, reglementările și alte acte juridice referitoare la
obiectul cererii;
e) indicații cât mai exacte și cuprinzătoare despre
persoanele fizice sau persoanele juridice care fac obiectul
investigațiilor;
f) un rezumat al faptelor relevante privind obiectul
cererii;
g) legătura dintre asistența solicitată și problema la care
se referă.
(3) Cererile vor fi înaintate în limba oficială a statului
părții contractante solicitate sau în altă limbă acceptată de
autoritatea vamală solicitată.
(4) Dacă o cerere nu îndeplinește condițiile de formă
menționate la alin. (2) și (3), autoritatea vamală solicitată
poate cere completarea sau corectarea acesteia. Aceasta
poate lua și măsuri de precauție.
ARTICOLUL 8
Anchete oficiale

(1) La solicitarea autorității vamale a uneia dintre părțile
contractante, autoritatea vamală a celeilalte părți
contractante va iniția anchete oficiale referitoare la
operațiunile care contravin sau în legătură cu care există
indicii că ar contraveni legislației vamale în vigoare pe
teritoriul statului părții contractante solicitante. Rezultatele
acestor investigații vor fi comunicate autorității vamale
solicitante.
(2) Aceste anchete vor fi efectuate în conformitate cu
legislația în vigoare pe teritoriul statului părții contractante
solicitate. Autoritatea vamală solicitată va proceda ca și
când ar acționa în propriul interes.
(3) La cerere, autoritatea vamală solicitată poate
permite, în cazuri specifice, persoanelor oficiale ale
autorității vamale solicitante să fie prezente pe teritoriul
statului părții contractante solicitate, inclusiv prezența la
anchete oficiale, când reprezentanții săi oficiali
investighează infracțiuni care interesează autoritatea vamală
solicitantă.
(4) Un funcționar al autorității vamale a părții
contractante solicitante, prezent pe teritoriul statului părții
contractante solicitate conform prezentului acord, va acționa
numai în calitate de consultant și sub nici o formă nu va
participa activ la investigație și nu va exercita nici o putere
juridică sau investigativă acordată reprezentanților oficiali ai
autorității vamale solicitate în conformitate cu legislația
națională a părții contractante solicitate.
(5) La cererea sa expresă, autoritatea vamală solicitantă
va fi avizată în legătură cu data și locul acțiunii

MONITORUL OFICIAL AL ROMÂNIEI, PARTEA I, Nr. 1.023/17.XI.2005
desfășurate ca răspuns la cerere, astfel încât să poată fi
întreprinse acțiuni concertate.
(6) Reprezentanții oficiali ai autorității vamale solicitante,
autorizați să investigheze infracțiunile, pot cere ca
autoritatea vamală solicitată să examineze materiale,
registre și orice alte documente sau baze de date
relevante și să furnizeze copii ale acestora, precum și
orice informații referitoare la respectiva infracțiune.
(7) Atunci când, în împrejurările specificate de prezentul
acord, reprezentanții oficiali ai administrației vamale a unei
părți contractante sunt prezenți pe teritoriul statului celeilalte
părți contractante, aceștia trebuie să facă oricând dovada
calității lor oficiale. Ei nu trebuie să poarte uniforme sau
arme.
ARTICOLUL 9
Folosirea informațiilor și a documentației

(1) Informațiile și celelalte comunicări obținute în
conformitate cu prezentul acord vor fi folosite numai în
sensul prezentului acord, precum și în proceduri judiciare
și administrative. Ele pot fi folosite în alte scopuri numai
cu acordul scris prealabil al autorității vamale solicitate și
vor face obiectul condițiilor sau restricțiilor pe care aceasta
le poate impune.
(2) Prevederile alin. (1) nu se aplică informațiilor
referitoare la infracțiuni privind drogurile și substanțele
psihotrope. Aceste informații pot fi transmise autorităților
părții contractante solicitante implicate direct în combaterea
traficului ilicit de droguri. Totuși, aceste informații nu trebuie
transmise unor țări terțe.
(3) Orice informație comunicată sub orice formă, în
conformitate cu prezentul acord, are caracter confidențial.
Ea va fi protejată de obligația secretului oficial și va
beneficia de protecția acordată aceluiași tip de informații și
documente prin legile în vigoare pe teritoriul statului părții
contractante care a primit-o.
(4) Autoritățile vamale ale părților contractante pot, în
conformitate cu scopurile și în cadrul domeniului de
aplicare a prezentului acord, să folosească drept probe
informațiile și documentele obținute în conformitate cu
prezentul acord, în evidențele, rapoartele și mărturiile lor,
ca și în procedurile judiciare.
(5) Aceste documentații și informații pot fi folosite ca
probe în instanță, iar valoarea lor probantă va fi stabilită în
conformitate cu legislația națională a părții contractante.
(6) Fără a afecta conținutul art. 9 și 10, prezentul acord
nu va prejudicia prevederile comunitare care reglementează
comunicarea între serviciile competente ale Comisiei
Comunităților Europene și autoritățile vamale ale părților
contractante a oricăror informații obținute în domeniul
vamal, care ar putea fi în interesul Comunității Europene.

5

asistență. Transmiterea datelor personale poate fi
condiționată de anumite circumstanțe determinate de
autoritatea vamală solicitată.
Datele personale vor fi tratate de o manieră
confidențială și vor fi protejate în conformitate cu legislația
în vigoare pe teritoriul statului părții contractante a cărei
autoritate vamală le-a primit.
ARTICOLUL 11
Comunicare și notificare

Autoritatea vamală solicitată va comunica sau va
notifica, în conformitate cu legislația națională în vigoare pe
teritoriul statului părții contractante solicitate, persoanelor
fizice ori persoanelor juridice interesate, care își au
domiciliul sau reședința pe teritoriul statului său, toate
documentele și deciziile care intră în domeniul de aplicare
a prezentului acord, emise de autoritatea vamală
solicitantă.
ARTICOLUL 12
Experți și martori

(1) La cererea autorității vamale a unei părți
contractante, autoritatea vamală a celeilalte părți
contractante își poate autoriza persoanele oficiale, cu
consimțământul lor, să compară ca experți sau martori în
procese ori proceduri administrative în legătură cu
infracțiunile urmărite în justiție pe teritoriul statului părții
contractante solicitante și să prezinte obiecte, fapte și alte
documente sau copii certificate ale acestora pentru
respectivele proceduri. Aceste persoane oficiale vor depune
mărturii în legătură cu constatările făcute de ele în
exercițiul funcțiunii.
(2) Solicitarea ca reprezentanți oficiali ai autorității
vamale să compară în calitate de experți și martori va fi
făcută în conformitate cu legislațiile în vigoare pe teritoriile
statelor părților contractante.
(3) Cererea prin care se solicită prezența acestor
persoane trebuie să indice clar în ce caz și în ce calitate
vor apărea respectivele persoane.
(4) Autoritatea vamală solicitantă este obligată în mod
oficial să ia toate măsurile necesare pentru asigurarea
securității persoanelor oficiale ale autorității vamale pe
parcursul șederii lor pe teritoriul statului acesteia, conform
alin. (1). Transportul și cheltuielile zilnice pentru aceste
persoane oficiale vor fi suportate de autoritatea vamală
solicitantă.
(5) Reprezentanții oficiali ai autorității vamale solicitați să
compară ca martori sau experți au dreptul de a refuza să
depună mărturie ori să facă declarații, în cazul în care
este prevăzut un drept în acest sens de către legislația
națională a statului lor.

ARTICOLUL 10

ARTICOLUL 13

Protecția datelor personale

Excepții de la obligația de a acorda asistență

Datele personale transmise conform prezentului acord
vor fi folosite numai în scopurile menționate în cererea de

(1) În cazul în care autoritatea vamală solicitată
consideră că acordarea asistenței care i se solicită este

6

MONITORUL OFICIAL AL ROMÂNIEI, PARTEA I, Nr. 1.023/17.XI.2005

susceptibilă de a prejudicia suveranitatea, securitatea sau

ARTICOLUL 15

alte interese esențiale ale statului său ori ar implica

Aplicare

violarea unui secret industrial, comercial sau profesional ori

(1) Aplicarea prezentului acord este încredințată
autorităților vamale ale părților contractante. Autoritățile
respective vor stabili de comun acord detaliile necesare
realizării acestui scop.
(2) Autoritățile vamale ale părților contractante pot stabili
ca serviciile lor de investigații să comunice direct.

ar veni în contradicție cu principiile fundamentale ale
sistemului său juridic național, aceasta poate refuza, în
totalitate, să acorde asistența solicitată conform prezentului
acord sau o poate acorda parțial ori să o acorde cu
îndeplinirea anumitor condiții ori cerințe.

ARTICOLUL 16

(2) În cazul în care autoritatea vamală a unei părți

Aplicabilitate teritorială

contractante cere o asistență pe care ea însăși nu ar
putea să o acorde autorității vamale a celeilalte părți
contractante, ea va menționa aceasta în cerere. Solicitarea

Prezentul acord se va aplica pe teritoriul vamal al
României și pe teritoriul vamal al Republicii Slovace.

va fi soluționată luând în considerare legislația în vigoare

ARTICOLUL 17

pe teritoriul statului părții contractante solicitate.

Dispoziții finale

(3) Dacă asistența este refuzată, hotărârea și motivele
refuzului trebuie notificate în scris imediat autorității vamale
solicitante.
ARTICOLUL 14
Cheltuieli

(1) Autoritățile vamale ale părților contractante renunță
reciproc la rambursarea tuturor cheltuielilor rezultate din
aplicarea prezentului acord, cu excepția cheltuielilor pentru
experți și martori, precum și a cheltuielilor pentru interpreți
și traducători, care nu sunt angajați guvernamentali.
(2) Dacă pentru soluționarea cererii sunt sau vor fi
necesare cheltuieli substanțiale ori de natură extraordinară,
autoritățile vamale vor conveni asupra termenelor și
condițiilor în care va fi soluționată cererea, precum și
asupra modalității de suportare a cheltuielilor.
Pentru Guvernul României,
Tudor Tănăsescu,
secretar de stat al Autorității Naționale a Vămilor

ACTE
ALE

ALE

(1) Prezentul acord va intra în vigoare la 30 de zile de
la data ultimei notificări prin care părțile contractante se
informează reciproc, pe căi diplomatice, despre îndeplinirea
tuturor procedurilor legale interne necesare intrării sale în
vigoare.
(2) Prezentul acord se încheie pe o durată nelimitată.
Prezentul acord poate fi denunțat prin notificare scrisă pe
căi diplomatice și își încetează valabilitatea la 3 luni după
primirea ei de către cealaltă parte contractantă.
(3) Procedurile în curs de desfășurare la momentul
denunțării vor fi încheiate în conformitate cu prevederile
prezentului acord.
(4) Prezentul acord poate fi amendat în baza înțelegerii
reciproce a părților contractante. Amendamentele vor fi
formulate în scris și vor intra în vigoare în conformitate cu
procedura indicată la alin. (1).
Semnat la Bratislava la 16 noiembrie 2004, în două
exemplare originale, în limbile română, slovacă și engleză,
toate textele fiind egal autentice. În caz de divergențe de
interpretare, va prevala textul în limba engleză.
Pentru Guvernul Republicii Slovace,
Jozsef Gönczöl,
director general al Direcției Vămilor Republicii Slovace

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind evidența și raportarea dispozitivelor medicale din unitățile sanitare
Având în vedere prevederile art. 13 alin. (1) lit. f) și g) din Legea nr. 176/2000 privind dispozitivele medicale,
republicată,
văzând Referatul de aprobare al Direcției generale farmaceutice și aparatură medicală nr. E.N. 3.750/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,

MONITORUL OFICIAL AL ROMÂNIEI, PARTEA I, Nr. 1.023/17.XI.2005

7

ministrul sănătății emite următorul ordin:
Art. 1. — Unitățile sanitare au obligația de a asigura un
sistem documentat de evidență a dispozitivelor medicale și
de a raporta Ministerului Sănătății toate dispozitivele
medicale existente în unitate, înregistrate în evidențele
contabile ca mijloace fixe, indiferent de modul de procurare
a acestora.
Art. 2. — Activitatea de evidență și raportare a
dispozitivelor medicale se realizează de toate unitățile
sanitare, indiferent de forma de proprietate, potrivit
precizărilor cuprinse în anexa nr. 1.
Art. 3. — Centrul de Calcul și Statistică Sanitară
București și direcțiile de sănătate publică organizează
activitățile de evidență și raportare și răspund împreună cu
conducerea unităților sanitare, potrivit legislației în vigoare,
pentru corectitudinea informațiilor și respectarea termenelor
de raportare.
Art. 4. — (1) Activitatea de evidență și raportare a
dispozitivelor medicale se realizează potrivit unei proceduri
elaborate de Centrul de Calcul și Statistică Sanitară
București și avizate de Direcția generală farmaceutică și
aparatură medicală din Ministerul Sănătății.
(2) Datele primare necesare pentru evidența și raportarea
dispozitivului medical se completează pe o fișă de
înregistrare elaborată de Centrul de Calcul și Statistică
Sanitară București, potrivit datelor prezentate în anexa nr. 2.
(3) Fișele de înregistrare completate la nivelul unităților
sanitare se transmit direcțiilor de sănătate publică județene
sau, după caz, Direcției de Sănătate Publică a Municipiului
București.

(4) Datele obținute la nivel județean vor constitui
Registrul teritorial de evidență a dispozitivelor medicale.
Art. 5. — (1) Informațiile cuprinzând situația la nivel
județean sau municipal se transmit semestrial Centrului de
Calcul și Statistică Sanitară București de către direcțiile de
sănătate publică județene și de Direcția de Sănătate
Publică a Municipiului București.
(2) La nivelul Centrului de Calcul și Statistică Sanitară
București se va constitui Registrul național de evidență a
dispozitivelor medicale din unitățile sanitare, pe baza
actualizărilor semestriale din teritoriu.
Art. 6. — Centrul de Calcul și Statistică Sanitară
București înaintează Ministerului Sănătății semestrial sau la
cerere situațiile statistice rezultate potrivit prevederilor din
anexa nr. 1.
Art. 7. — Anexele nr. 1 și 2 fac parte integrantă din
prezentul ordin.
Art. 8. — Începând cu data intrării în vigoare a
prezentului ordin, Ordinul ministrului sănătății nr. 638/1992
privind înregistrarea și evidența aparaturii medicale, precum
și orice prevederi contrare se abrogă.
Art. 9. — Direcția generală farmaceutică și aparatură
medicală, celelalte direcții din cadrul Ministerului Sănătății,
Centrul de Calcul și Statistică Sanitară București, direcțiile
de sănătate publică județene și Direcția de Sănătate Publică
a Municipiului București, precum și toate unitățile sanitare
vor duce la îndeplinire prevederile prezentului ordin.
Art. 10. — Prezentul ordin va fi publicat în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 10 noiembrie 2005.
Nr. 1.204.
ANEXA Nr. 1
PRECIZĂRI

privind activitatea de evidență și raportare a dispozitivelor medicale
Art. 1. — În scopul realizării unei evidențe unitare și
reale a dispozitivelor medicale, Centrul de Calcul și
Statistică Sanitară București va transmite fiecărei direcții de
sănătate publică județene și Direcției de Sănătate Publică
a Municipiului București copia fișierului de dispozitive
medicale, pe suport electronic, înregistrat din activitățile
anterioare și actualizat potrivit Nomenclatorului Dispozitivelor
Medicale elaborat de Comunitatea Europeană.
Art. 2. — (1) Centrul de Calcul și Statistică Sanitară
București va elabora metodologia de efectuare a
activităților, asigurând codificarea unitară a informațiilor
privind înregistrarea și evidența dispozitivelor medicale.
(2) Fișa de înregistrare a dispozitivului va cuprinde
minimum datele prezentate în anexa nr. 2 la ordin.
Art. 3. — (1) Direcțiile de sănătate publică județene și
Direcția de Sănătate Publică a Municipiului București vor
furniza fiecărei unități sanitare din teritoriu fișele de

înregistrare și fișierul de dispozitive medicale necesare
activității de evidență și raportare.
(2) După completarea și codificarea fișelor de
înregistrare a dispozitivelor medicale de către unitățile
sanitare din teritoriu, la nivelul direcțiilor de sănătate publică
județene și al Direcției de Sănătate Publică a Municipiului
București se va actualiza fișierul de dispozitive medicale pe
întregul județ sau municipiul București — Registrul teritorial
de evidență a dispozitivelor medicale, după care, până la
data de 20 a ultimei luni din fiecare semestru, se va
înainta la Centrul de Calcul și Statistică Sanitară București,
pe suport electronic, fișierul de dispozitive medicale
actualizat pe semestrul în curs.
Art. 4. — (1) Unitățile sanitare vor verifica și vor
actualiza continuu informațiile despre dispozitivele medicale
existente în unitate, înregistrate în evidențele contabile ca
mijloace fixe.

8

MONITORUL OFICIAL AL ROMÂNIEI, PARTEA I, Nr. 1.023/17.XI.2005

(2) Pentru dispozitivele medicale nou-intrate în gestiunea
unității sanitare sau care nu sunt cuprinse în fișierul
dispozitivelor medicale înaintat potrivit art. 1 ori care au
fost omise la raportările anterioare, se va completa câte o
fișă de înregistrare a fiecărui dispozitiv; fișele completate
vor fi transmise direcțiilor de sănătate publică județene sau,

după caz, Direcției de Sănătate Publică a Municipiului
București.
Art. 5. — Direcțiile de sănătate publică județene și
Direcția de Sănătate Publică a Municipiului București vor
asigura fișele necesare pentru actualizarea fișierului de
dispozitive medicale pentru toate unitățile sanitare din
întregul teritoriu, indiferent de forma de proprietate.

ANEXA Nr. 2
FIȘĂ DE ÎNREGISTRARE

a dispozitivului medical
Date minime
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Forul tutelar
Județul
Unitatea sanitară cu personalitate juridică
Unitatea sanitară unde funcționează dispozitivul
Codul
Denumirea dispozitivului
Tipul dispozitivului
Categoria dispozitivului medical
Denumirea comercială
Firma producătoare
Țara producătoare
Anul fabricației
Starea de funcționare
Anul intrării în evidența contabilă a unității sanitare
Numărul de inventar al dispozitivului
Semnătura: director, contabil-șef, întocmit
Data întocmirii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.023/17.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064355]
ISSN 1453—4495

