PARTEA

Anul 173 (XVII) — Nr. 128

I

Joi, 10 februarie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

55/42. — Ordin al ministrului sănătății și al președintelui
Casei Naționale de Asigurări de Sănătate pentru
aprobarea derulării programelor și subprogramelor
de sănătate finanțate din bugetul Fondului național
unic de asigurări sociale de sănătate în anul 2005

1–12

REPUBLICĂRI
Legea nr. 96/2000 privind organizarea și funcționarea
Băncii de Export-Import a României EXIMBANK —
S.A. și instrumentele specifice de susținere
a comerțului exterior .................................................

12–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 55 din 3 februarie 2005

CASA NAȚIONALĂ DE ASIGURĂRI DE SĂNĂTATE
Nr. 42 din 3 februarie 2005

ORDIN
pentru aprobarea derulării programelor și subprogramelor de sănătate finanțate
din bugetul Fondului național unic de asigurări sociale de sănătate în anul 2005
În temeiul Legii nr. 100/1998 privind asistența de sănătate publică, Legii bugetului de stat pe anul 2005
nr. 511/2004, al Ordonanței de urgență a Guvernului nr. 150/2002 privind organizarea și funcționarea sistemului de
asigurări sociale de sănătate, cu modificările și completările ulterioare și al Hotărârii Guvernului nr. 52/2005 pentru
aprobarea Contractului-cadru privind condițiile acordării asistenței medicale în cadrul sistemului de asigurări sociale de
sănătate în anul 2005,
văzând Referatul de aprobare nr. DG 5.107/230/2005,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — (1) Se aprobă derularea programelor și
subprogramelor de sănătate finanțate din bugetul Fondului
național unic de asigurări sociale de sănătate, gestionat de
președintele Casei Naționale de Asigurări de Sănătate, în
anul 2005.

(2) Se aprobă Normele metodologice de organizare,
finanțare și monitorizare a programelor și subprogramelor
de sănătate, finanțate din bugetul Fondului național unic de
asigurări sociale de sănătate, raportarea și controlul
indicatorilor specifici, în anul 2005, cuprinse în anexa nr. I.

2

MONITORUL OFICIAL AL ROMÂNIEI, PARTEA I, Nr. 128/10.II.2005

Art. 2. — (1) Subprogramele de sănătate finanțate din
Fondul național unic de asigurări sociale de sănătate,
sumele aferente acestora, scopul, obiectivele, indicatorii
fizici și de eficiență sunt cuprinși în anexa nr. II.
(2) Unitățile sanitare prin care se derulează
subprogramele de sănătate prevăzute la alin. (1) sunt
nominalizate de ministerele în subordinea cărora
funcționează și sunt precizate în anexa nr. III.
Art. 3. — (1) Sumele alocate din bugetul Fondului
național unic de asigurări sociale de sănătate pentru
finanțarea subprogramelor de sănătate se utilizează pentru
asigurarea în spital și în ambulatoriu a unor medicamente
și materiale sanitare specifice unor boli cu consecințe
grave asupra stării de sănătate a populației.
(2) Casa Națională de Asigurări de Sănătate va evalua
numărul de bolnavi tratați, corespunzător nivelului sumelor
aferente medicamentelor și materialelor sanitare ce se
achiziționează pentru subprogramele de sănătate.
(3) Numărul de bolnavi tratați în cadrul programelor de
sănătate finanțate din Fondul național unic de asigurări
sociale de sănătate se raportează caselor de asigurări de
sănătate și, respectiv, Casei Naționale de Asigurări de
Sănătate, pe baza evidenței tehnico-operative conduse la
nivelul unităților sanitare și al cabinetelor medicale
acreditate, prin care se derulează aceste subprograme.
(4) În cazul subprogramelor de sănătate pentru care
achiziția medicamentelor și/sau materialelor sanitare
specifice nu se face prin licitație la nivel național,
finanțarea acestora din Fondul național unic de asigurări
sociale de sănătate se efectuează lunar de către casele de
asigurări de sănătate, în cadrul fondurilor aprobate pentru
cheltuieli materiale și prestări de servicii cu caracter
medical, din bugetul caselor de asigurări de sănătate.
(5) Casele de asigurări de sănătate răspund de
asigurarea, urmărirea și controlul utilizării fondurilor
aprobate pentru derularea subprogramelor de sănătate
finanțate din bugetul Fondului național unic de asigurări
sociale de sănătate, de monitorizarea, analiza și controlul
subprogramelor de sănătate finanțate din bugetul Fondului
național unic de asigurări sociale de sănătate, de
monitorizarea, analiza și controlul indicatorilor raportați de
unitățile sanitare prin care se derulează subprogramele de
sănătate.
(6) Casele de asigurări de sănătate vor raporta lunar
Casei Naționale de Asigurări de Sănătate utilizarea sumelor
contractate potrivit destinației acestora, precum și numărul
de bolnavi tratați și costul mediu/bolnav.
Art. 4. — (1) Unitățile sanitare aparținând ministerelor
cu rețea sanitară proprie pot derula programe, respectiv
subprograme de sănătate finanțate din bugetul Fondului
național unic de asigurări sociale de sănătate.
(2) Unitățile sanitare prin care se derulează programe,
respectiv subprograme de sănătate, se nominalizează de
ministerele în subordinea cărora funcționează.

Art. 5. — (1) Achiziția, în condițiile legii, a unor
medicamente și/sau materiale sanitare specifice ce se
acordă în spital și în ambulatoriu se efectuează prin
licitație la nivel național pentru următoarele subprograme de
sănătate:
— Supravegherea și controlul infecției HIV/SIDA;
— Supravegherea și controlul tuberculozei;
— Prevenirea și combaterea bolilor cardiovasculare;
— Prevenție și control în patologia oncologică;
— Prevenție și control în diabet și alte boli de nutriție;
— Prevenție în patologia nefrologică și dializă.
(2) Pentru subprogramele de sănătate pentru care nu
se organizează licitație la nivel național, achiziționarea
medicamentelor și materialelor sanitare specifice se face, în
condițiile legii, de către unitățile sanitare care derulează
subprogramele respective.
(3) Procedura de achiziție publică prin licitație la nivel
național se organizează de către Ministerul Sănătății cu
participarea Casei Naționale de Asigurări de Sănătate și se
aprobă prin ordin comun.
(4) Până la efectuarea licitației la nivel național, în anul
2005, aprovizionarea cu medicamente și/sau materiale
sanitare specifice ce se acordă în spital și în ambulatoriu
se efectuează potrivit prevederilor Hotărârii Guvernului
nr. 52/2005 pentru aprobarea Contractului-cadru privind
condițiile acordării asistenței medicale în cadrul sistemului
de asigurări sociale de sănătate în anul 2005.
(5) Repartizarea medicamentelor și materialelor sanitare
specifice, aferente subprogramelor de sănătate prevăzute la
alin. (1), se face pe baza contractelor încheiate între Casa
Națională de Asigurări de Sănătate, în calitate de achizitor,
și furnizorii de medicamente și materiale sanitare specifice
adjudecate prin licitațiile naționale.
Art. 6. — Modificarea sumelor aferente subprogramelor
de sănătate, a structurii și indicatorilor, pe parcursul
derulării finanțării acestora, în funcție de necesități, se
efectuează, la propunerea fundamentală a ordonatorilor de
credite, prin ordin comun al ministrului sănătății și al
președintelui Casei Naționale de Asigurări de Sănătate.
Art. 7. — Condițiile și modalitatea de decontare a
serviciilor de hemodializă și dializă peritoneală în sistem
ambulatoriu, contractate de Casa Națională de Asigurări de
Sănătate cu centrele-pilot, se aprobă prin decizie a
președintelui Casei Naționale de Asigurări de Sănătate.
Art. 8. — Ministerul Sănătății, prin coordonatorii naționali,
răspunde de organizarea, monitorizarea, controlul și analiza
indicatorilor fizici, de eficiență și de rezultat.
Art. 9. — Pe parcursul execuției, se pot aproba, prin
ordin comun al ministrului sănătății și al președintelui Casei
Naționale de Asigurări de Sănătate, subprograme noi de
sănătate, finanțate prin redistribuire de fonduri bugetare, în
condițiile legii.
Art. 10. — Direcțiile generale și direcțiile de specialitate,
Casa Națională de Asigurări de Sănătate, casele de
asigurări de sănătate și instituțiile publice implicate, precum
și unitățile sanitare vor duce la îndeplinire prevederile
prezentului ordin.

MONITORUL OFICIAL AL ROMÂNIEI, PARTEA I, Nr. 128/10.II.2005
Art. 11. — Anexele nr. I—III fac parte integrantă din
prezentul ordin.

3

Art. 12. — Prezentul ordin va fi publicat în Monitorul
Oficial al României, Partea I.

Ministrul sănătății,

Președintele Casei Naționale de Asigurări de Sănătate,

Mircea Cinteză

Cristian Celea

ANEXA Nr. I

NORME METODOLOGICE
de organizare, finanțare și monitorizare a programelor și subprogramelor de sănătate,
finanțate din bugetul Fondului național unic de asigurări sociale de sănătate, raportarea și controlul indicatorilor specifici,
în anul 2005
Prevederi referitoare la derularea programelor, respectiv subprogramelor de sănătate finanțate
din bugetul Fondului național unic de asigurări sociale de sănătate
I. Finanțarea programelor, respectiv subprogramelor de
sănătate
1. Din bugetul aprobat prin Legea bugetului de stat pe
anul 2005 nr. 511/2004, Casa Națională de Asigurări de
Sănătate finanțează programe de sănătate în vederea
realizării scopului și obiectivelor stabilite prin lege.
2. a) Sumele alocate subprogramelor de sănătate
finanțate din Fondul național unic de asigurări sociale de
sănătate sunt destinate asigurării, în spital și în
ambulatoriu, a unor medicamente și materiale sanitare
specifice unor boli cu consecințe grave asupra stării de
sănătate a populației. Lista medicamentelor și materialelor
sanitare specifice este publicată prin decizie a președintelui
Casei Naționale de Asigurări de Sănătate.
b) Sumele aferente contractelor de achiziții publice prin
licitație la nivel național de medicamente și materiale
sanitare specifice, necesare subprogramelor de sănătate,
încheiate și derulate de Casa Națională de Asigurări de
Sănătate, precum și cele aferente subprogramelor pentru
care nu se organizează astfel de licitații, alocarea
făcându-se pe bază de contracte distincte încheiate între
casele de asigurări de sănătate și unitățile sanitare, se
evidențiază în bugetul Fondului național unic de asigurări
sociale de sănătate la capitolul 62.16 îServicii medicale și
medicamente“, titlul 20 îCheltuieli materiale și servicii“,
articolul 25 îCheltuieli materiale și prestări de servicii cu
caracter medical“, în cadrul bugetului aprobat.
c) Sumele alocate pentru subprogramele de sănătate
pentru care nu se organizează licitație la nivel național,
precum și contravaloarea medicamentelor și materialelor
sanitare specifice, achiziționate la nivel național, se cuprind
în bugetele de venituri și cheltuieli ale unităților sanitare, se
aprobă o dată cu acestea și se utilizează potrivit
destinațiilor stabilite.
d) În cazul subprogramelor de sănătate pentru care
achiziția de medicamente și materiale sanitare specifice nu
se efectuează prin licitație la nivel național, sumele aferente
acestora sunt cuprinse în contractele încheiate, distinct,
între casele de asigurări de sănătate și unitățile sanitare
implicate.

Aceste sume vor fi defalcate pentru procurarea
medicamentelor sau materialelor sanitare ce se acordă în
spital și, respectiv, în ambulatoriu, de către casele de
asigurări de sănătate în colaborare cu coordonatorii de
subprograme de sănătate.
Contractele menționate mai sus se realizează după
modelul de contract prevăzut în anexa la prezentele norme
metodologice.
3. Medicamentele și materialele sanitare specifice ce se
acordă în ambulatoriu în cadrul subprogramelor de sănătate
se asigură prin farmaciile aparținând unităților sanitare prin
care se derulează subprogramul.
4. a) Unitățile sanitare prin care se derulează
subprograme de sănătate în baza contractelor încheiate cu
casele de asigurări de sănătate prezintă acestora, în
primele 5 zile ale lunii în curs, decontul pentru luna
precedentă, cuprinzând numărul de bolnavi tratați, costul
mediu pe bolnav, sumele achitate, conform copiei ordinului
de plată (cu ștampila trezoreriei) cu care s-a achitat
contravaloarea facturii pentru medicamente și/sau materiale
sanitare specifice aprovizionate pentru luna precedentă,
precum și cererea justificativă, însoțită de copia de pe
factura emisă de furnizor pentru medicamentele și/sau
materialele sanitare specifice aprovizionării pentru luna în
curs.
b) Casele de asigurări de sănătate vor analiza indicatorii
prezentați în decont și gradul de utilizare a resurselor puse
la dispoziție anterior și vor deconta, în limita sumei
prevăzute în contract, în termen de 5 zile de la primire,
contravaloarea facturii prezentate în copie de unitatea
prestatoare de servicii medicale pentru medicamentele
și/sau materialele specifice aprovizionate pentru luna
curentă în cadrul subprogramelor de sănătate.
c) Neprezentarea documentelor prevăzute la lit. a) de
către unitățile sanitare atrage sistarea finanțării.
d) Nerespectarea clauzelor contractuale, în sensul
utilizării fondurilor pentru alte destinații, sau neraportarea
indicatorilor stabiliți atrage rezilierea contractului respectiv.
e) Situațiile prevăzute la lit. c) și d) vor fi aduse la
cunoștință Casei Naționale de Asigurări de Sănătate de

4

MONITORUL OFICIAL AL ROMÂNIEI, PARTEA I, Nr. 128/10.II.2005

către organele constatatoare, în termen de 48 de ore de la
data constatării.
5. Unitățile sanitare prin care se derulează subprograme
de sănătate, pentru care achiziția medicamentelor și
materialelor sanitare specifice se realizează prin licitație la
nivel național, urmează procedura cuprinsă în Ordinul
ministrului sănătății și familiei și al președintelui Casei
Naționale de Asigurări de Sănătate nr. 510/190/2002 pentru
aprobarea Normelor metodologice privind încheierea și
derularea contractelor de achiziții publice pentru
medicamente și/sau materiale sanitare specifice, necesare
realizării programelor, respectiv subprogramelor de
sănătate, cu modificările și completările ulterioare.
II. Raportarea indicatorilor din subprogramele de
sănătate și responsabilitățile specifice în derularea
acestora
6. a) Indicatorii fizici și de eficiență corespunzători
subprogramelor de sănătate finanțate din bugetul Fondului
național unic de asigurări sociale de sănătate se transmit
caselor de asigurări de sănătate și Casei Naționale de
Asigurări de Sănătate în vederea analizei acestora.
b) Casele de asigurări de sănătate transmit Casei
Naționale de Asigurări de Sănătate, lunar, trimestrial
(cumulat de la începutul anului) și anual, până la data de
15 a lunii următoare perioadei pentru care se face
raportarea, sumele alocate de acestea pentru fiecare
subprogram de sănătate, sumele utilizate de către unitățile
prestatoare de servicii medicale care derulează
subprograme, precum și indicatorii fizici (în baza evidenței
nominale) și de eficiență, conform anexei nr. II.
7. Costul mediu/bolnav tratat se calculează ca raport
între suma cheltuită pentru medicamente și/sau materiale
sanitare specifice consumate pentru tratamentul bolnavilor
și numărul de bolnavi beneficiari în cadrul fiecărui
subprogram.
8. La finele anului, nivelul costurilor medii realizate va
sta la baza unor analize comparative atât cu nivelul
indicatorilor prevăzut a se realiza, cât și cu cel realizat pe
case de asigurări de sănătate.
9. a) Unitățile sanitare care derulează subprograme de
sănătate transmit caselor de asigurări de sănătate raportări
lunare, trimestriale (cumulat de la începutul anului) și
anuale, cuprinzând numărul de bolnavi tratați și sumele
aferente medicamentelor și/sau materialelor sanitare
specifice utilizate în tratamentul acestora.
b) Unitățile sanitare care derulează subprograme de
sănătate au obligația de a organiza evidența nominală și
în baza codurilor numerice personale pentru bolnavii care
beneficiază de medicamente sau materiale sanitare
specifice, prescrise și eliberate în cadrul subprogramelor.
Această evidență va fi pusă la dispoziție caselor de
asigurări de sănătate, lunar, până la data de 10 a lunii
următoare încheierii perioadei pentru care se face
raportarea.
10. Lunar, direcțiile de specialitate din cadrul Casei
Naționale de Asigurări de Sănătate care au repartizate
sarcini privind programele de sănătate analizează pe
fiecare subprogram și pe județe sumele alocate și gradul
de utilizare a fondurilor la nivelul unităților sanitare, precum
și indicatorii fizici și de eficiență realizați.

11. Responsabilitățile specifice în derularea programelor
de sănătate sunt:
a) Casa Națională de Asigurări de Sănătate și casele
de asigurări de sănătate răspund de asigurarea, urmărirea
și controlul utilizării fondurilor alocate pentru derularea
subprogramelor de sănătate, monitorizarea, controlul și
analiza indicatorilor fizici și de eficiență.
b) Medicii din cadrul unităților sanitare cu responsabilități
în realizarea subprogramului:
— răspund de utilizarea fondurilor primite pentru
efectuarea cheltuielilor;
— dispun măsurile necesare aplicării metodologiei de
program în vederea asigurării împlinirii obiectivelor
prevăzute;
— răspund de organizarea, monitorizarea și buna
desfășurare a activităților medicale din cadrul subprogramelor de sănătate;
— răspund de raportarea corectă și la timp a datelor
către casele de asigurări de sănătate;
— evaluează impactul asupra stării de sănătate a
populației cuprinse în subprogramele de sănătate.
c) Contabilul-șef (directorul economic) al unității sanitare
răspunde de modul de organizare a contabilității, a
evidențelor tehnico-operative, de utilizarea sumelor potrivit
destinațiilor aprobate, cu respectarea legilor în vigoare, de
exactitatea și realitatea datelor raportate caselor de
asigurări de sănătate.
III. Controlul raportării indicatorilor prevăzuți în
subprogramele de sănătate
12. Indicatorii prevăzuți în programele finanțate din
bugetul Fondului național unic de asigurări sociale de
sănătate sunt supuși controlului ce se efectuează de către
organele abilitate.
13. Controlul raportării indicatorilor din subprogramele de
sănătate se realizează de către casele de asigurări de
sănătate, trimestrial, la unitățile sanitare care derulează
aceste subprograme.
14. Controlul indicatorilor din subprogramele de sănătate
va urmări, în principiu, următoarele:
a) încadrarea în bugetul aprobat, precum și măsura în
care fondurile alocate au fost utilizate potrivit destinațiilor
stabilite și au servit la realizarea obiectivelor propuse în
subprogramul de sănătate respectiv;
b) respectarea de către persoanele implicate a
responsabilităților legate de derularea subprogramelor de
sănătate;
c) realitatea indicatorilor raportați;
d) acuratețea și validarea datelor colectate și raportate;
e) eventuale obstacole sau disfuncționalități în derularea
programului sau subprogramului de sănătate.
15. În urma fiecărui control se va întocmi un raport
care va fi discutat cu persoanele responsabile în derularea
subprogramelor respective, în vederea remedierii
eventualelor disfuncționalități, urmând ca, în termen de
30 de zile, să se stabilească rezultatele finale ale
controlului. În cazul în care casa de asigurări de sănătate
identifică probleme ce nu pot fi soluționate la nivel local,
acestea vor fi transmise spre soluționare direcțiilor
coordonatoare din Casa Națională de Asigurări de
Sănătate.
Pentru anul 2005, controlul anual se va efectua până la
data de 15 februarie 2006.

5

MONITORUL OFICIAL AL ROMÂNIEI, PARTEA I, Nr. 128/10.II.2005

ANEXĂ
la normele metodologice
Secțiunea II
CONTRACT

pentru finanțarea subprogramelor de sănătate în anul 2005
I. Părțile contractante
Casa de Asigurări de Sănătate ..., cu sediul în municipiul/orașul ......................................, str. ...............................
nr. ......, județul/sectorul .................................................., telefon/fax ........................, reprezentată prin președinte-director
general ......................... și director economic ................................, pe de o parte,
și
unitatea sanitară ......................................., cu sediul în ..................................., str. ..................................... nr. ...,
telefon ..........................., fax ............................, reprezentat prin .................................., având actul de înființare/organizare
nr. ......................., autorizația sanitară de funcționare nr. ............................., certificatul de acreditare nr. ........................,
codul fiscal ..................................... și contul nr. ............................, deschis la Trezoreria Statului, copie de pe dovada
asigurării de răspundere civilă în domeniul medical.
II. Obiectul contractului
Obiectul prezentului contract îl constituie finanțarea subprogramelor de sănătate .........................................................
(se specifică fiecare subprogram)

pentru asigurarea medicamentelor și/sau a materialelor sanitare specifice .....................................................................
(se completează, după caz, în funcție de subprograme)

necesare în terapia în spital și în ambulatoriu, conform Hotărârii Guvernului nr. 52/2005 pentru aprobarea
Contractului-cadru privind condițiile acordării asistenței medicale în cadrul sistemului de asigurări sociale de sănătate în
anul 2005 și Ordinului ministrului sănătății și al președintelui Casei Naționale de Asigurări de Sănătate nr. 55/42/2005
pentru aprobarea derulării programelor și subprogramelor de sănătate finanțate din bugetul Fondului național unic de
asigurări sociale de sănătate în anul 2005.
III. Durata contractului
3.1. Prezentul contract este valabil de la data încheierii lui și până la data de 31 decembrie 2005.
3.2. Durata prezentului contract se poate prelungi, cu acordul părților, în situația prelungirii duratei de aplicabilitate
a Hotărârii Guvernului nr. 52/2005.
IV. Obligațiile părților
4.1. Obligațiile casei de asigurări de sănătate
4.1.1. Casa de Asigurări de Sănătate ............................................... se obligă să asigure fonduri pentru derularea
subprogramelor de sănătate în cadrul bugetului aprobat cu această destinație, decontând lunar contravaloarea facturilor
pentru medicamente și/sau materiale sanitare specifice necesare asigurării în spital și în ambulatoriu, după caz, a
tratamentului pentru bolnavii cu afecțiunile cuprinse în subprograme.
4.1.2. Finanțarea subprogramelor se face din Fondul național unic de asigurări sociale de sănătate, în cadrul
bugetului aprobat pentru cheltuieli materiale și prestări de servicii cu caracter medical la subcapitolul respectiv.
4.1.3. Sumele alocate sunt stabilite în funcție de numărul de bolnavi tratați și de costul mediu pe bolnav.
4.1.4. Defalcarea sumelor alocate pe spital și ambulatoriu se face de casa de asigurări de sănătate, în
colaborare cu coordonatorii locali de programe de sănătate.
4.1.5. Medicamentele ce se acordă în ambulatoriu în cadrul subprogramelor se asigură prin farmacia unității
sanitare prin care acestea se derulează.
4.1.6. Casa de Asigurări de Sănătate ........................................... analizează indicatorii prezentați în decontul
înaintat de unitatea sanitară, precum și gradul de utilizare a fondurilor puse la dispoziție anterior.
4.1.7. Casa de Asigurări de Sănătate ................................................... decontează, în termen de 5 zile, în baza
cererilor justificative transmise de unitatea sanitară, în limita sumei prevăzute în contract, contravaloarea facturii,
prezentată în copie, pentru medicamentele și/sau materialele sanitare specifice necesare tratamentului din luna curentă.

6

MONITORUL OFICIAL AL ROMÂNIEI, PARTEA I, Nr. 128/10.II.2005

4.2. Obligațiile unității sanitare .........................................
Unitatea sanitară are următoarele obligații:
4.2.1. să elaboreze strategii de profilaxie primară, secundară și terțiară pentru bolile cuprinse în subprogram;
4.2.2. să utilizeze fondurile primite pentru fiecare subprogram de sănătate, potrivit destinației acestora;
4.2.3. să dispună măsuri pentru gestionarea eficientă a mijloacelor materiale și bănești;
4.2.4. să organizeze evidența cheltuielilor pe fiecare subprogram și pe subdiviziunile clasificației bugetare, atât în
prevederi, cât și în execuție;
4.2.5. să se asigure că serviciile medicale furnizate în baza prezentului contract se încadrează din punct de
vedere al calității în normele privind calitatea asistenței medicale, elaborate de către comisiile de specialitate din cadrul
Colegiului Medicilor din România și de Casa Națională de Asigurări de Sănătate;
4.2.6. să furnizeze tratamentul adecvat și să prescrie medicamentele conform reglementărilor în vigoare;
4.2.7. să efectueze achiziția medicamentelor și/sau materialelor sanitare specifice, în condițiile legii;
4.2.8. să transmită casei de asigurări de sănătate raportări lunare, trimestriale (cumulat de la începutul anului) și
anuale privind sumele utilizate pe fiecare subprogram de sănătate, precum și indicatorii realizați, răspunzând de
exactitatea și realitatea datelor raportate pentru justificarea plății contravalorii facturii pentru medicamentele și/sau
materialele sanitare specifice procurate în luna precedentă, cât și a indicatorilor raportați;
4.2.9. să organizeze evidența nominală și în baza codurilor numerice personale pentru bolnavii care beneficiază
de medicamente și/sau materiale sanitare specifice prescrise și eliberate în cadrul subprogramelor de sănătate. Până la
data de 10 a lunii următoare încheierii perioadei pentru care se face raportarea va raporta casei de asigurări de sănătate
evidența nominală și în baza codurilor numerice personale pentru bolnavii tratați în cadrul subprogramelor de sănătate.
V. Valoarea contractului (se detaliază fiecare subprogram pe destinații 2.3, 2.7, 2.8 etc.)
5.1. ............................... lei, din care:
5.1.1. ............................ lei pe spital;
5.1.2. .................. lei pe ambulatoriu.
5.2.
5.3.
5.4. Finanțarea subprogramelor
5.4.1. Unitatea sanitară prezintă în primele 5 zile ale lunii curente, pentru luna expirată, decontul pentru luna
precedentă cuprinzând numărul de bolnavi tratați, costul mediu pe bolnav, sumele achitate, conform ordinului de plată (cu
ștampila trezoreriei) cu care s-a achitat contravaloarea facturii pentru medicamente și/sau materiale sanitare specifice
procurate în luna precedentă, precum și cererea justificativă, însoțită de copia facturii emise de furnizor pentru
medicamentele și/sau materialele specifice aprovizionate pentru luna în curs.
5.4.2. Casa de asigurări de sănătate analizează indicatorii prezentați prin decont, precum și gradul de utilizare a
fondurilor puse la dispoziție anterior și decontează, în limita sumei prevăzute în contract, în termen de maximum 5 zile
de la primire, contravaloarea facturii prezentate în copie de unitatea sanitară pentru medicamentele și/sau materialele
specifice achiziționte pentru luna curentă.
VI. Răspunderea contractuală
6.1. Unitatea sanitară are următoarele responsabilități:
6.1.1. Prin medicii coordonatori:
a) răspunde de utilizarea fondurilor primite pentru efectuarea cheltuielilor pentru medicamentele și materialele
sanitare specifice;
b) răspunde de organizarea evidenței nominale și în baza codurilor numerice personale pentru bolnavii care
beneficiază de medicamentele și/sau materialele sanitare specifice, prescrise în cadrul subprogramelor;
c) dispune măsurile necesare aplicării metodologiei de program, în vederea asigurării îndeplinirii obiectivelor
prevăzute în program;
d) răspunde de organizarea, monitorizarea și buna desfășurare a activităților medicale din cadrul programului;
e) răspunde de raportarea la timp a datelor către Casa de Asigurări de Sănătate ......................................., precum
și de realitatea și exactitatea acestora;
f) evaluează impactul asupra stării de sănătate a populației cuprinse în program.
6.1.2. Prin contabilul-șef al unității sanitare:
— răspunde de modul de organizare a evidențelor tehnico-operative, de utilizarea sumelor alocate potrivit
destinațiilor aprobate, cu respectarea normelor legale în vigoare, de exactitatea și realitatea datelor raportate lunar.

MONITORUL OFICIAL AL ROMÂNIEI, PARTEA I, Nr. 128/10.II.2005

7

6.2. Casa de Asigurări de Sănătate ........................... controlează trimestrial modul de utilizare a fondurilor alocate
și analizează lunar indicatorii prezentați.
6.2.1. Controlul casei de asigurări de sănătate va urmări, în principal, următoarele:
a) dacă activitățile se desfășoară conform reglementărilor legale în vigoare;
b) dacă se constată obstacole sau disfuncționalități în derularea programului;
c) dacă se încadrează în sumele contractate pe subprograme de sănătate, dacă fondurile alocate au fost utilizate
potrivit destinațiilor stabilite și dacă au servit la realizarea obiectivelor propuse în domeniul sau subprogramul respectiv;
d) dacă persoanele implicate respectă responsabilitățile legate de subprogram;
e) realitatea și exactitatea datelor.
6.3. Neprezentarea de către unitatea sanitară a documentelor prevăzute la pct. 4.2.8. atrage sistarea finanțării.
6.4. Nerespectarea clauzelor cuprinse la pct. 4.2.2 și 4.2.8 atrage rezilierea contractului.
VII. Soluționarea litigiilor
7.1. Litigiile apărute pe perioada derulării contractului se soluționează de către părți pe cale amiabilă. În situația
în care părțile nu ajung la o înțelegere, acestea se vor adresa instanțelor judecătorești competente.
VIII. Clauze speciale
8.1. Sumele înscrise în actele adiționale încheiate în anul 2005 la contractele pentru anul 2004 vor fi consemnate
distinct ca sume incluse în valoarea totală a contractului pe anul 2005.
8.2. Se pot încheia acte adiționale la prezentul contract în situația în care, prin ordin comun al ministrului
sănătății și al președintelui Casei Naționale de Asigurări de Sănătate, se aprobă modificări în volumul și în structura
programului, pe parcursul derulării acestuia.
8.3. Dacă o clauză a acestui contract ar fi declarată nulă, celelalte prevederi ale contractului nu vor fi afectate de
această nulitate. Părțile convin ca orice clauză declarată nulă să fie înlocuită printr-o altă clauză care să corespundă cât
mai bine cu putință spiritului contractului. Dacă pe durata derulării prezentului contract expiră termenul de valabilitate a
autorizației sanitare, toate celelalte prevederi ale contractului nu vor fi afectate de nulitate, cu condiția reînnoirii autorizației
sanitare pentru toată durata de valabilitate a contractului.
IX. Dispoziții finale
9.1. Orice modificare poate fi făcută numai cu acordul scris al ambelor părți.
9.2. În condițiile apariției unor noi acte normative în materie, care intră în vigoare pe durata derulării prezentului
contract, clauzele contrare se vor modifica și se vor completa în mod corespunzător numai cu acordul părților.
9.3. Rezilierea contractului înainte de expirarea valabilității acestuia poate fi făcută numai cu acordul celor doi
semnatari.
X. Forța majoră
10.1. Orice împuternicire independentă de voința părților, intervenită după data semnării prezentului contract și
care împiedică executarea acestuia, este considerată forță majoră și exonerează de răspundere partea care o invocă.
Sunt considerate forță majoră, în sensul acestei clauze, împrejurări ca: război, revoluție, cutremur, marile inundații,
embargou.
10.2. Partea care invocă forța majoră trebuie să anunțe cealaltă parte în termen de 5 zile de la data apariției
respectivului caz de forță majoră și, de asemenea, de la încetarea acestui caz.
10.3. Dacă nu se procedează la anunțarea în termenele prevăzute mai sus a începerii și încetării cazului de
forță majoră, partea care îl invocă suportă toate daunele provocate celeilalte părți prin neanunțarea la termen.
10.4. În cazul în care împrejurările care obligă la suspendarea executării prezentului contract se prelungesc pe o
perioadă mai mare de 6 luni, fiecare parte poate cere rezoluțiunea contractului.
Prezentul contract s-a încheiat astăzi, ............................................, în două exemplare, câte un exemplar pentru
fiecare parte, și se completează conform normelor în vigoare.
Casa de asigurări de sănătate

Unitatea sanitară

Președinte — director general,
.......................................................

Director,
.......................................................

Director economic,
.......................................................

Director economic/contabil-șef,
.......................................................
Vizat
Serviciul juridic

8

MONITORUL OFICIAL AL ROMÂNIEI, PARTEA I, Nr. 128/10.II.2005
ANEXA Nr. II
SUBPROGRAME DE SĂNĂTATE

finanțate din bugetul Fondului național unic de asigurări sociale de sănătate în anul 2005

Denumirea programului/subprogramului

FNUASS
Cheltuieli materiale
și servicii:
medicamente
și materiale sanitare
specifice
— mii lei —

1.
Program comunitar de sănătate publică
1.2. Supravegherea și controlul infecțiilor HIV/SIDA
1.3. Supravegherea și controlul tuberculozei

1.163.500.000
1.038.500.000
125.000.000

2.
2.1.
2.2.
2.3.
2.4.
2.5.
2.6.
2.7.
2.8.
2.9.
2.12.

Program de prevenire și control al bolilor netransmisibile
Prevenirea și combaterea bolilor cardiovasculare
Prevenție și control în patologia oncologică
Prevenție și diagnostic precoce în alte boli neurologice
Prevenție și control în diabet și în alte boli de nutriție
Profilaxie în patologia psihiatrică și psihosocială
Prevenție în patologia nefrologică și dializă
Prevenție și control al hemofiliei și talasemiei
Prevenție în patologia endrocrină
Prevenție în traumatologie și în ortopedie
Transplant de organe și țesuturi

6.838.148.000
350.000.000
2.100.000.000
499.230.769
1.800.000.000
5.700.000*)
1.794.300.000
50.000.000
48.000.000
186.417.231
4.500.000

T O T A L:

8.001.648.000

*) Reprezintă sume aferente plăților din anul 2004, cu termen de plată în anul 2005.

II/1. PROGRAM COMUNITAR DE SĂNĂTATE PUBLICĂ

Subprogram 1.2 — Supravegherea și controlul infecțiilor HIV/SIDA
Scop:

Îmbunătățirea stării de sănătate și creșterea speranței de viață a persoanelor infectate
HIV/SIDA, prin menținerea sistemului imunitar al acestora la nivel protector față de infecțiile
oportuniste.
Obiective:

Asigurarea în spital și în ambulatoriu a medicamentelor antiretrovirale și pentru infecțiile
asociate persoanelor cu infecție HIV/SIDA și postexpunere.
Indicatori specifici:

Indicatori fizici:
— număr de persoane infectate HIV/SIDA tratate — 6.100;
— număr de persoane postexpunere tratate — 75.
Indicatori de eficiență:
— cost mediu/bolnav HIV/SIDA tratat/an — 170.123 mii lei;
— cost mediu/persoană tratată postexpunere/an — 10.000 mii lei.
Natura cheltuielilor subprogramului:

— cheltuieli pentru medicamente antiretrovirale și pentru infecții asociate.
Subprogram 1.3 — Supravegherea și controlul tuberculozei
Scop:

Creșterea procentului de bolnavi de tuberculoză tratați și vindecați.
Obiective:

Asigurarea medicamentelor specifice, în spital și în ambulatoriu, pentru tratamentul
tuberculozei și a materialelor sanitare specifice pentru examene bacteriologice și radiologice.
Indicatori specifici:

Indicatori fizici:
— numărul de bolnavi de tuberculoză tratați — 40.000
Indicatori de eficiență:
— cost mediu/bolnav de tuberculoză tratat/an — 3.125 mii lei.

MONITORUL OFICIAL AL ROMÂNIEI, PARTEA I, Nr. 128/10.II.2005
Natura cheltuielilor subprogramului:

— cheltuieli pentru medicamente și materiale sanitare specifice pentru examenele
bacteriologice și radiologice.
II.2. PROGRAM DE PREVENIRE ȘI CONTROL AL BOLILOR NETRANSMISIBILE

Subprogram 2.1 — Prevenirea și combaterea bolilor cardiovasculare
Scop:

Îmbunătățirea stării de sănătate și creșterea speranței de viață a bolnavilor cu afecțiuni
cardiovasculare, prin procedee de chirurgie cardiovasculară, cardiologie intervențională și
electrofiziologie.
Obiective:

Asigurarea în spital a materialelor sanitare specifice chirurgiei cardiovasculare, cardiologiei
intervenționale și electrofiziologiei.
Indicatori specifici:

Indicatori fizici:
— numărul de bolnavi tratați — 5.626, din care:
— 2.632 prin chirurgie cardiovasculară;
— 2.995 prin cardiologie intervențională și prin electrofiziologie.
Indicatori de eficiență:
— cost mediu/bolnav tratat prin chirurgie cardiovasculară/an — 79.800 mii lei;
— cost mediu/bolnav tratat prin cardiologie intervențională/electrofiziologie/an — 46.747 mii lei.
Natura cheltuielilor subprogramului:

— cheltuieli pentru materiale sanitare specifice tratamentului prin procedee specifice chirurgiei
cardiovasculare, cardiologiei intervenționale și electrofiziologiei.
Subprogram 2.2 — Prevenție și control în patologia oncologică
Scop:

Reducerea mortalității specifice prin afecțiuni oncologice.
Obiective:

Asigurarea în spital și în ambulatoriu a tratamentului specific bolnavilor cu patologie
oncologică: citostatice, imunomodulatori, hormoni, factori de creștere și inhibitori de osteoclaste.
Indicatori specifici:

Indicatori fizici:
— număr de bolnavi tratați — 60.000.
Indicatori de eficiență:
— cost mediu/bolnav tratat/an — 35.000 mii lei.
Natura cheltuielilor subprogramului:

— cheltuieli pentru medicamente specifice (citostatice, imunomodulatori, hormoni, factori de
creștere, inhibitori de osteoclaste).
Subprogram 2.3 — Prevenție și diagnostic precoce în bolile neurologice
Scop:

Îmbunătățirea stării de sănătate a bolnavilor cu scleroză multiplă prin reducerea numărului de
pusee; reducerea mortalității datorată AVC prin tratament antitrombotic cu clopidogrel.
Obiective:

Asigurarea în spital și în ambulatoriu a tratamentului cu interferon beta 1a, interferon beta
1b, glatiramer acetat pentru bolnavii cu scleroză multiplă și a tratamentului cu clopidogrel pentru
bolnavii cu AVC.
Indicatori specifici:

Indicatori fizici:
— număr de bolnavi cu scleroză multiplă tratați — 900;
— număr de bolnavi cu AVC tratați — 3.000.
Indicatori de eficiență:
— cost mediu/bolnav cu scleroză multiplă tratat/an — 444.444 mii lei;
— cost mediu/bolnav cu AVC tratat/an — 33.077 mii lei.
Natura cheltuielilor subprogramului:

— cheltuieli pentru interferon beta 1a — toate formele, interferon beta 1b, glatiramer acetat
și clopidogrel.

9

10

MONITORUL OFICIAL AL ROMÂNIEI, PARTEA I, Nr. 128/10.II.2005
Subprogram 2.4 — Prevenție și control în diabet și în alte boli de nutriție
Scop:

Îmbunătățirea stării de sănătate și creșterea speranței de viață a bolnavilor cu diabet
zaharat.
Obiective:

Asigurarea medicamentelor antidiabetice (insulină și antidiabetice orale).
Indicatori specifici:

Indicatori fizici:
— număr de bolnavi cu diabet zaharat tratați — 315.000.
Indicatori de eficiență:
— cost mediu/bolnav tratat/an — 5.714 mii lei.
Natura cheltuielilor subprogramului:

— cheltuieli pentru medicamente (ADO și insulină).
Subprogram 2.6 — Prevenție în patologia nefrologică și dializă
Scop:

Reducerea mortalității specifice prin insuficiență renală cronică în stadiu uremic.
Obiective:

Asigurarea în spital și ambulatoriu a medicamentelor și a materialelor sanitare specifice
hemodializei și dializei peritoneale.
Indicatori specifici:

Indicatori fizici:
— numărul de bolnavi tratați prin dializă — 6.600.
Indicatori de eficiență:
— cost mediu/bolnav dializat/an — 272.727 mii lei.
Natura cheltuielilor subprogramului:

— cheltuieli pentru medicamente și materiale sanitare specifice.
Subprogram 2.7 — Prevenție și control al hemofiliei și talasemiei
Scop:

Îmbunătățirea stării de sănătate și creșterea speranței de viață a bolnavilor cu hemofilie, prin
reducerea numărului de accidente hemoragice, și a bolnavilor cu talasemie, prin tratament cu
chelatori de fier.
Obiective:

Asigurarea în spital și în ambulatoriu a medicamentelor specifice.
Indicatori specifici:

Indicatori fizici:
— numărul de bolnavi cu hemofilie și talasemie tratați — 1.305.
Indicatori de eficiență:
— cost mediu/bolnav tratat/an — 38.314 mii lei.
Natura cheltuielilor subprogramului:

— cheltuieli pentru medicamente specifice.
Subprogram 2.8 — Prevenție în patologia endocrină
Scop:

Îmbunătățirea stării de sănătate și creșterea speranței de viață a bolnavilor cu osteoporoză
și a bolnavilor cu gușă datorată carenței de iod.
Obiective:

Asigurarea în spital și în ambulatoriu a medicamentelor specifice pentru tratamentul
osteoporozei și a gușei datorate carenței de iod.
Indicatori specifici:

Indicatori fizici
— număr de bolnavi cu osteoporoză tratați — 6.500;
— număr de bolnavi cu gușă datorată carenței de iod — 15.000.
Indicatori de eficiență
— cost mediu/bolnav cu osteoporoză tratat/an — 5.755 mii lei;
— cost mediu/bolnav cu gușă datorată carenței de iod tratat/an — 706 mii lei.

MONITORUL OFICIAL AL ROMÂNIEI, PARTEA I, Nr. 128/10.II.2005

11

Natura cheltuielilor subprogramului:

— cheltuieli pentru medicamente specifice tratamentului osteoporozei și gușei datorate
carenței de iod.
Subprogram 2.9 — Prevenție în traumatologie și în ortopedie
Scop:

Îmbunătățirea stării de sănătate a bolnavilor cu afecțiuni articulare preexistente sau
dobândite, prin endoprotezare.
Obiective:

Asigurarea cu materiale sanitare specifice endoprotezării articulare primare și de revizie.
Indicatori specifici:

Indicatori fizici:
— număr de bolnavi endoprotezați — 6.658.
Indicatori de eficiență:
— cost mediu/bolnav endoprotezat — 28.000 mii lei.
Natura cheltuielilor subprogramului:

— cheltuieli materiale sanitare specifice (endoproteze, cimentul aferent implantării, elemente
de ranforsare cotil și metafizo-diafizară femur).
Subprogram 2.12 — Transplant de organe și țesuturi
Scop:

Îmbunătățirea stării de sănătate și creșterea speranței de viață a bolnavilor cu organe aflate
în insuficiență cronică ireversibilă care necesită transplant de organe și țesuturi.
Obiective:

Asigurarea reactivilor necesari realizării testelor pentru receptori de organe și țesuturi
bolnavilor care vor beneficia de transplant de organe și țesuturi cu avizul Ministerului Sănătății.
Indicatori specifici:

Indicatori fizici:
— număr de bolnavi testați — 225.
Indicatori de eficiență:
— cost mediu/bolnav testat/an — 20.000 mii lei.
Natura cheltuielilor subprogramului:

— cheltuieli pentru reactivii necesari testelor pentru receptori de organe și țesuturi.
ANEXA Nr. III
UNITĂȚI SANITARE

prin care se derulează subprogramele de sănătate finanțate din bugetul Fondului național unic
de asigurări sociale de sănătate
1. Programul comunitar de sănătate publică
1.2. Supravegherea și controlul infecțiilor HIV/SIDA:
— Institutul de Boli Infecțioase îProf. dr. Matei Balș“
București;
— Spitalul de Boli Infecțioase și Boli Tropicale îVictor
Babeș“;
— unități sanitare cu secții sau compartimente care au
în competență tratarea bolnavilor HIV/SIDA;
— unități sanitare cu secții sau compartimente care au
în competență tratarea bolnavilor HIV/SIDA, aparținând
ministerelor cu rețea sanitară proprie.
1.3. Supravegherea și controlul tuberculozei:
— Institutul de Pneumoftiziologie îProf. dr. Marius
Nasta“ București;
— rețeaua de pneumoftiziologie (spitale TBC, dispensare
TBC, sanatorii TBC, secții, preventorii);
— unități sanitare aparținând ministerelor cu rețea
sanitară proprie.
2. Programul de prevenire și control al bolilor
netransmisibile
2.1. Prevenirea și combaterea bolilor cardiovasculare:
— Institutul de Boli Cardiovasculare îProf. dr. C. C.
Iliescu“ București;

— Institutul Inimii îProf. dr. Niculae Stăncioiu“ ClujNapoca;
— Institutul de Boli Cardiovasculare Timișoara;
— Institutul de Boli Cardiovasculare și Transplant Târgu
Mureș;
— Spitalul Clinic Județean de Urgență Târgu Mureș;
— Centrul de Cardiologie Iași;
— Centrul de Cardiologie Craiova;
— Spitalul Clinic de Urgență Floreasca — Clinica de
chirurgie cardiovasculară;
— Spitalul Clinic Universitar București — Clinica de
cardiologie;
— Spitalul Clinic îSf. Ioan“ București — Clinica de
cardiologie;
— Spitalul Județean Baia Mare;
— unități sanitare aparținând ministerelor cu rețea
sanitară proprie.
2.2. Prevenție și control în patologia oncologică:
— Institutul Oncologic îProf. dr. Alexandru Trestioreanu“
București;
— Institutul Oncologic îProf. dr. I. Chiricuță“
Cluj-Napoca;

12

MONITORUL OFICIAL AL ROMÂNIEI, PARTEA I, Nr. 128/10.II.2005

— unități sanitare care au în structură secții,
compartimente sau cabinete medicale ce au în competență
tratarea bolnavilor pentru afecțiuni oncologice;
— unități sanitare aparținând ministerelor cu rețea
sanitară proprie.
2.3. Prevenție și diagnostic precoce în alte boli
neurologice:
— Spitalul Clinic Universitar București — Clinica de
neurologie;
— Spitalul Militar Central de Urgență îCarol Davila“ —
Clinica de neurologie;
— Spitalul Clinic Colentina — Clinica de neurologie;
— Spitalul Clinic Județean de Urgență Târgu Mureș;
— Spitalul Clinic de Urgență nr. 1 îSf. Spiridon“ Iași —
Clinica de neurologie;
— Institutul de Boli Cerebrovasculare îProf. Dr. Vlad
Voiculescu“ București — Clinica de neurologie (AVC).
2.4. Prevenție și control în diabet și în alte boli de
nutriție:
— Institutul de Diabet, Nutriție și Boli Metabolice
îProf. dr. N. Paulescu“ București;
— centre și unități sanitare județene cu secții,
compartimente și/sau cabinete prin care se asigură
tratamentul pacienților cu diabet zaharat, nominalizate de
către coordonatorul local;
— unități sanitare aparținând ministerelor cu rețea
sanitară proprie.
2.6. Prevenție în patologia nefrologică și dializă:
— unitățile sanitare cu secții și compartimente de profil;
— centrele-pilot de furnizare a serviciilor medicale de
hemodializă și dializă peritoneală;

— unități sanitare cu secții și compartimente de profil
aparținând ministerelor cu rețea sanitară proprie.
2.7. Prevenție și control al hemofiliei și talasemiei:
— Institutul Național de Hematologie Transfuzională
îProf. Dr. C. T. Nicolau“ București;
— Clinica de Hematologie Fundeni; Clinica de Pediatrie
Fundeni;
— Institutul pentru Ocrotirea Mamei și Copilului îProf.
dr. Alfred Rusescu“ București;
— unități sanitare cu secții sau compartimente de
pediatrie și hematologie;
— unități sanitare aparținând ministerelor cu rețea
sanitară proprie.
2.8. Prevenție în patologia endocrină:
— Institutul de Endocrinologie îC.I. Parhon“ București;
— Spitalul Clinic de Urgență Elias;
— unități sanitare cu secții sau compartimente de profil;
— unități sanitare aparținând ministerelor cu rețea
sanitară proprie.
2.9. Prevenție în traumatologie și în ortopedie:
— unități sanitare cu secții sau compartimente de profil;
— unități sanitare aparținând ministerelor cu rețea
sanitară proprie.
2.12. Transplant de organe și țesuturi:
— unități sanitare, secții sau compartimente în care se
realizează testarea receptorilor de organe sau țesuturi;
— unități sanitare aparținând ministerelor cu rețea
sanitară proprie.

REPUBLICĂRI
L E G E A Nr. 96/2000*)
privind organizarea și funcționarea Băncii de Export-Import a României EXIMBANK — S.A.
și instrumentele specifice de susținere a comerțului exterior
CAPITOLUL I
Dispoziții generale
Art. 1. — (1) Banca de Export-Import a României
EXIMBANK — S.A., denumită în continuare EXIMBANK —
S.A., este o instituție specializată, prin care se derulează
activități de susținere a comerțului exterior românesc prin
instrumente financiar-bancare și de asigurări specifice.
(2) EXIMBANK — S.A. își desfășoară activitatea în
numele și în contul statului, precum și în nume și în cont
propriu, realizând pentru persoanele juridice legal
constituite, rezidente sau nerezidente, finanțări, cofinanțări,
refinanțări, garantări, alte operațiuni bancare, asigurări și
reasigurări ale operațiunilor de comerț exterior românesc.
Art. 2. — Prin prezenta lege se stabilesc următoarele
obiective generale ale activităților EXIMBANK — S.A.:
a) finanțarea producției de bunuri și servicii destinate
exportului, precum și a operațiunilor de comerț exterior,
prin acordarea de credite, în lei și în valută, din surse
interne sau externe;
b) garantarea creditelor, în lei și în valută, pentru
producția de export, pentru exporturi și importuri de bunuri

și servicii și/sau investiții în obiective destinate producției de
bunuri și servicii pentru export;
c) efectuarea operațiunilor de refinanțare a băncilor
pentru finanțări acordate de acestea exportatorilor români;
d) administrarea și derularea de credite externe
destinate sprijinirii producției de bunuri și servicii destinate
exportului și a exportului, precum și a operațiunilor
aprobate de Comitetul Interministerial de Garanții și Credite
de Comerț Exterior, în vederea sprijinirii investițiilor,
stimulării întreprinderilor mici și mijlocii, restructurării și
modernizării societăților comerciale, dezvoltării infrastructurii
și a altor utilități de interes public;
e) efectuarea altor operațiuni bancare, pentru punerea în
aplicare a obiectului specific de activitate, în conformitate
cu prevederile legale în vigoare;
f) asigurarea și reasigurarea creditelor de export pe
termen scurt împotriva riscurilor comerciale și de țară, care
nu pot fi asigurate pe piața privată, constituită din cel puțin
două societăți de asigurare, persoane juridice străine și o
societate persoană juridică română;
g) asigurarea și reasigurarea creditelor de export pe
termen mediu și lung împotriva riscurilor comerciale și de
țară;

*) Republicată în temeiul art. II alin. (1) din Legea nr. 440/2004 pentru modificarea și completarea Legii nr. 96/2000 privind organizarea și
funcționarea Băncii de Export-Import a României EXIMBANK — S.A. și instrumentele specifice de susținere a comerțului exterior, publicată în Monitorul
Oficial al României, Partea I, nr. 985 din 26 octombrie 2004.
Legea nr. 96/2000 a fost publicată în Monitorul Oficial al României, Partea I, nr. 250 din 6 iunie 2000.

MONITORUL OFICIAL AL ROMÂNIEI, PARTEA I, Nr. 128/10.II.2005
h) garantarea și/sau asigurarea și reasigurarea
investițiilor românești în străinătate;
i) asigurarea și reasigurarea creditelor destinate realizării
de bunuri și servicii pentru export;
j) efectuarea altor operațiuni specifice activității de
asigurare și reasigurare de credite, garanții și investiții
pentru sprijinirea activității de export, în conformitate cu
prevederile legale în vigoare;
k) încheierea de acorduri și de convenții, necesare
pentru propria activitate, cu organizații similare din țară și
din străinătate;
l) evaluarea, în calitate de consultant financiar și
bancar, a riscurilor comerciale și de țară;
m) acordarea asistenței pentru expertizări tehnice și
efectuarea operațiunilor bancare de punere în aplicare a
proiectelor aprobate de Comitetul Interministerial de Garanții
și Credite de Comerț Exterior;
n) colectarea, prelucrarea, stocarea și furnizarea
informațiilor specifice de credit;
o) efectuarea altor operațiuni prevăzute de lege, în
vederea sprijinirii producției de bunuri și de servicii
destinate exportului și a comerțului exterior.
CAPITOLUL II
Organizarea și funcționarea EXIMBANK — S.A.
Art. 3. — (1) EXIMBANK — S.A. este societate
comercială pe acțiuni, în care statul român deține minimum
51% din capitalul social.
(2) EXIMBANK — S.A. își desfășoară activitatea în
conformitate cu prezenta lege, cu prevederile legislației
bancare, ale legislației referitoare la societățile comerciale
din domeniul asigurărilor și reasigurărilor, precum și cu
statutul propriu.
(3) EXIMBANK — S.A. își desfășoară activitatea la nivel
central, iar la nivel teritorial și în străinătate, prin sucursale
și alte sedii secundare — agenții și altele asemenea.
Art. 4. — EXIMBANK — S.A. este condusă de un
consiliu de administrație numit de adunarea generală a
acționarilor, format din 7 membri: președintele consiliului de
administrație, care este și președintele executiv al băncii,
2 vicepreședinți, care sunt și vicepreședinții executivi ai
băncii, și 4 membri.
Art. 5. — Consiliul de administrație al EXIMBANK —
S.A. are următoarele atribuții principale:
a) aprobă structura organizatorică a băncii, numărul de
posturi, salarizarea personalului, precum și regulamentul de
organizare și funcționare;
b) aprobă organizarea și funcționarea comitetelor de
audit, de credit, de risc, de administrare a activelor și
pasivelor, precum și a altor organe de lucru, în vederea
desfășurării activității sale specifice;
c) analizează, avizează și prezintă spre aprobare
adunării generale a acționarilor proiectul anual al bugetului
de venituri și cheltuieli, precum și bilanțul contabil;
d) aprobă normele interne ale EXIMBANK — S.A. de
desfășurare a activității;
e) aprobă nivelul dobânzilor, comisioanelor și al altor
tarife practicate de bancă;
f) stabilește regimul semnăturilor și al împuternicirilor în
cadrul EXIMBANK — S.A.;
g) decide înființarea de sucursale și alte sedii secundare —
agenții și altele asemenea — în țară și în străinătate;
h) numește directorii și directorii adjuncți din centrală și
din sediile secundare, din țară și din străinătate, cu
respectarea reglementărilor în vigoare, stabilind atribuțiile,
competențele și răspunderile acestora;
i) îndeplinește alte atribuții în vederea realizării
obiectivelor EXIMBANK — S.A.

13

Art. 6. — (1) Numirea membrilor Consiliului de
administrație al EXIMBANK — S.A. se face pe o perioadă
de 4 ani, cu posibilitatea de reînnoire a mandatului.
(2) În cazul descompletării consiliului de administrație,
completarea locurilor vacante se face pe funcția respectivă
și numai până la expirarea mandatului celor înlocuiți, cu
respectarea prevederilor prezentei legi.
(3) Revocarea din funcție a oricărui membru al
Consiliului de administrație al EXIMBANK — S.A. în timpul
mandatului se face de adunarea generală a acționarilor,
dacă:
a) nu mai este eligibil în conformitate cu prevederile
legale în vigoare;
b) a fost condamnat la o pedeapsă de libertate pentru
fapte săvârșite în legătură cu exercitarea atribuțiilor de
administrator;
c) se află în imposibilitatea de a-și exercita mandatul
pentru o perioadă de cel mult 45 de zile.
(4) Activitatea consiliului de administrație este
reglementată de prevederile legale referitoare la societățile
comerciale, de legislația bancară, de prevederile prezentei
legi și de regulamentele de organizare ale EXIMBANK —
S.A., aprobate de adunarea generală a acționarilor, în
conformitate cu legislația în vigoare.
(5) Membrii Consiliului de administrație al EXIMBANK —
S.A. nu pot să reprezinte, direct sau indirect, vreun interes
financiar sau de altă natură care i-ar pune în conflict cu
obligațiile și îndatoririle față de EXIMBANK — S.A.
Art. 7. — Situațiile financiare ale EXIMBANK — S.A.,
întocmite pe bază individuală și, după caz, pe bază
consolidată, sunt auditate de auditori financiari, persoane
juridice autorizate de Camera Auditorilor Financiari din
România și aprobate de Banca Națională a României.
Art. 8. — Anual, până la data de 31 mai, EXIMBANK —
S.A. prezintă Guvernului raportul de activitate pentru anul
precedent.
CAPITOLUL III
Comitetul Interministerial de Garanții și Credite
de Comerț Exterior și activitatea EXIMBANK — S.A.
în numele și în contul statului
Art. 9. — (1) EXIMBANK — S.A. desfășoară, în limita
competențelor aprobate de Comitetul Interministerial de
Garanții și Credite de Comerț Exterior, următoarele
operațiuni, în numele sau cu garanția statului:
a) emite garanții de export;
b) acordă bonificații de dobândă;
c) realizează finanțări, cofinanțări și refinanțări;
d) realizează asigurarea și reasigurarea creditelor de
export de bunuri și servicii împotriva riscurilor politice și
comerciale, a investițiilor românești în străinătate,
asigurarea garanțiilor de export și a operațiunilor de export
în leasing;
e) efectuează operațiuni de stimulare a exporturilor
complexe, în condițiile prevăzute la art. 13;
f) garantează credite pentru realizarea de bunuri și
servicii destinate exportului, credite cumpărător și investiții
românești în străinătate;
g) efectuează alte operațiuni de stimulare a exporturilor
românești, stabilite de actele normative în vigoare, în
conformitate cu obiectivele politicii de comerț exterior a
Guvernului;
h) realizează alte operațiuni prevăzute de lege.
(2) Operațiunile de garantare, asigurare și reasigurare,
desfășurate în numele și în contul statului, se acordă, de
regulă, în limita a 85% din valoarea contractelor de export.
În funcție de obiectivele de politică de comerț exterior, prin
hotărâre a Guvernului, acest procent poate fi majorat.

14

MONITORUL OFICIAL AL ROMÂNIEI, PARTEA I, Nr. 128/10.II.2005

(3) Normele care reglementează activitățile desfășurate
în numele și în contul statului sunt aprobate de Comitetul
Interministerial de Garanții și Cedite de Comerț Exterior și
se publică în Monitorul Oficial al României, Partea I,
potrivit legii.
Art. 10. — Pentru sprijinirea exporturilor românești în
numele și în contul statului se constituie la EXIMBANK —
S.A. următoarele fonduri:
a) fondul pentru garanții de export, pentru garantarea
creditelor pentru bunuri și servicii destinate exportului, a
creditelor cumpărător și a investițiilor românești în
străinătate;
b) fondul pentru asigurarea și reasigurarea creditelor de
export, a garanțiilor de export, a operațiunilor de export în
leasing și a investițiilor românești în străinătate;
c) fondul pentru acordarea bonificațiilor de dobândă;
d) fondul pentru asigurarea și reasigurarea creditelor
obținute în vederea realizării de bunuri și servicii destinate
exportului;
e) alte fonduri care vor fi înființate prin hotărâre a
Guvernului, cu reglementarea modalităților de utilizare.
Art. 11. — (1) Sursele financiare de alimentare a
fondurilor prevăzute la art. 10, cu excepția fondului pentru
acordarea bonificațiilor de dobândă, sunt:
a) sumele alocate anterior datei intrării în vigoare a
prezentei legi, în scopul sprijinirii exporturilor, și disponibile
la această dată;
b) sumele prevăzute anual în bugetul de stat cu
această destinație;
c) sumele prelevate în limita unei cote de 25% din
creanțele externe recuperate de stat efectiv de la țările
debitoare;
d) sumele nete care provin din primele de asigurare;
e) sumele recuperate din asigurarea creditelor;
f) sumele recuperate de la persoana juridică garantată;
g) dobânda încasată din fructificarea sumelor disponibile
ale fondurilor;
h) alte surse, conform legii.
(2) Sursa de alimentare a fondului pentru acordarea
bonificațiilor de dobândă va fi dimensionată și alocată
anual de la bugetul de stat, în conformitate cu strategia
Guvernului de sprijinire a comerțului exterior românesc.
(3) Sumele prevăzute anual în bugetul de stat pentru
constituirea fondurilor prevăzute la art. 10 reprezintă limite
maxime care nu pot fi depășite, vor fi virate lunar de
Ministerul Finanțelor Publice la EXIMBANK — S.A. și vor fi
repartizate de Comitetul Interministerial de Garanții și
Credite de Comerț Exterior, în funcție de necesitățile de
susținere a exporturilor.
(4) Fondurile prevăzute la art. 10, cu excepția fondului
pentru acordarea bonificațiilor de dobândă, vor putea fi
angajate în limita maximă de expunere stabilită de
Comitetul Interministerial de Garanții și Credite de Comerț
Exterior.
Art. 12. — (1) Fondurile prevăzute la art. 10 vor fi
utilizate de EXIMBANK — S.A. pentru achitarea
angajamentelor asumate de aceasta, în numele și în contul
statului, cu aprobarea Comitetului Interministerial de
Garanții și Credite de Comerț Exterior, astfel:
a) fondul pentru garanții de export prevăzut la art. 10
lit. a), pentru plata:
1. garanțiilor de participare la licitații internaționale;
2. garanțiilor de restituire a avansului și a altor plăți
progresive încasate de la beneficiarii externi în contul
contractelor de export;
3. garanțiilor pentru buna executare a contractelor
externe;
4.
garanțiilor
pentru
restituirea
contravalorii
echipamentelor și materialelor puse la dispoziție contractual
de beneficiarul extern;

5. garanțiilor la creditele pentru realizarea producției de
bunuri și servicii destinate exportului, pentru creditele
cumpărător și a garanțiilor pentru investițiile românești în
străinătate;
6. altor garanții specifice de export, stabilite prin
contracte externe, potrivit prevederilor legale în vigoare;
b) fondurile pentru asigurarea și reasigurarea creditelor
de export menționate la art. 10 lit. b) și d), pentru plata
despăgubirilor privind angajamentele asumate, pe riscul
statului, de EXIMBANK — S.A., precum și pentru
acoperirea costurilor de recuperare, în conformitate cu
prevederile contractelor de asigurare și ale procedurilor
aprobate de Comitetul Interministerial de Garanții și Credite
de Comerț Exterior.
Angajamentele asumate, pe riscul statului, de
EXIMBANK — S.A. se referă la:
1. asigurări și reasigurări de credite de export pe
termen scurt împotriva riscurilor comerciale și de țară
neasigurabile pe piața privată, în condițiile art. 2 lit. f);
2. asigurări și reasigurări de credite de export pe termen
mediu și lung împotriva riscurilor comerciale și de țară;
3. asigurări de garanții de export și asigurări de investiții
românești în străinătate;
4. alte operațiuni de asigurare, coasigurare și
reasigurare de credite împotriva riscurilor de neplată,
neasigurabile pe piața privată. Garanțiile și asigurările de
export sunt emise de EXIMBANK — S.A., pe baza
aprobării Comitetului Interministerial de Garanții și Credite
de Comerț Exterior;
c) Fondul pentru acordarea bonificațiilor de dobândă va
fi alocat până la data stabilită de comun acord cu Uniunea
Europeană.
(2) Administrarea fondurilor menționate la art. 10 se va
face de EXIMBANK — S.A. Sumele disponibile din aceste
fonduri vor putea fi utilizate de EXIMBANK — S.A. ca
surse atrase, necesare pentru susținerea activității bancare.
Nivelul obligațiilor de plată ale EXIMBANK — S.A. pentru
utilizarea acestor sume se va stabili prin convenție
încheiată între Ministerul Finanțelor Publice și EXIMBANK —
S.A., în cote procentuale, iar sumele aferente vor constitui
resurse din fructificare pentru alimentarea fiecărui fond.
Pentru evidențierea contabilă a operațiunilor pe seama
acestor fonduri se vor deschide conturi distincte în evidența
contabilă a EXIMBANK — S.A. Metodologia de înregistrare
în contabilitate a operațiunilor privind constituirea și
utilizarea fondurilor se stabilește prin norme elaborate de
EXIMBANK — S.A., cu avizul Comitetului Interministerial de
Garanții și Credite de Comerț Exterior și cu aprobarea
Ministerului Finanțelor Publice și a Băncii Naționale a
României. Sumele disponibile la sfârșitul anului la aceste
fonduri se reportează în anul următor și se utilizează cu
aceeași destinație.
(3) Pentru administrarea fondurilor menționate la art. 10
EXIMBANK — S.A. percepe comisioane, care vor fi
aprobate prin proceduri interne de Comitetul Interministerial
de Garanții și Credite de Comerț Exterior și care vor fi
decontate pe seama acestor fonduri.
(4) Diminuarea cu peste 20% a fondurilor prevăzute la
art. 10 lit. a), b) și d), ca urmare a executării
angajamentelor asumate de EXIMBANK — S.A., în contul
statului, conform prezentei legi, se va regulariza trimestrial
cu bugetul de stat. Până la realizarea efectivă a
regularizărilor Comitetul Interministerial de Garanții și
Credite de Comerț Exterior poate decide, cu avizul
Ministerului Finanțelor Publice, reîntregirea temporară a
deficitului fondului utilizat pe seama celorlalte fonduri
disponibile prevăzute mai sus.
Art. 13. — (1) Prin exporturi complexe, în sensul art. 9
alin. (1) lit. e), se înțelege exportul de echipamente,
instalații sau părți de instalații, separat ori împreună cu

MONITORUL OFICIAL AL ROMÂNIEI, PARTEA I, Nr. 128/10.II.2005
tehnologii, licențe, know-how, asistență tehnică, proiectare,
construcții-montaj, lucrări de punere în funcțiune și recepție,
precum și piesele de schimb și materialele aferente. De
asemenea, sunt considerate exporturi complexe lucrările
geologice de proiectare-explorare, lucrările de exploatare
pentru zăcăminte minerale, construcțiile de rețele electrice,
executarea de foraje de sonde, construcțiile de schele, de
instalații și conducte de transport, de depozitare și de
distribuire a produselor petroliere și a gazelor naturale,
precum și realizarea de nave complete, de obiective în
domeniile transporturilor, agriculturii, îmbunătățirilor funciare,
amenajărilor de mediu, hidrotehnice, silvice, organizarea
exploatărilor forestiere, centrale energetice și termice, stații
electrice, stații de tratare a apei, stații de epurare, linii
tehnologice flexibile și automate de prelucrare, constituirea
de ansambluri de locuințe și obiective social-culturale,
rețele de apă-canalizare, construirea de drumuri și poduri,
amenajări portuare și produse de tehnică militară și altele
asemenea. După caz, la propunerea Comitetului
Interministerial de Garanții și Credite de Comerț Exterior,
prin hotărâre a Guvernului, se poate aproba includerea în
categoria exporturilor complexe și a unor proiecte care îi
sunt supuse analizei și aprobării, aparținând și altor
domenii de activitate.
(2) Stimularea realizării de obiective complexe și a
producției cu ciclu lung de fabricație, destinate exportului,
se realizează, pe lângă asigurarea creditelor de export, în
condițiile prevăzute de prezenta lege, prin:
a) garanții pentru participări la licitații internaționale,
executarea lucrărilor și alte garanții stabilite prin contractele
externe;
b) acordarea de garanții ale statului pentru credite
utilizate pentru producția din țară și din străinătate,
destinată exporturilor complexe, precum și pentru creditele
de export pe termen scurt, mediu și lung, conform
standardelor internaționale în domeniu;
c) acordarea de bonificații de până la 60% din dobânda
plătită pentru creditele de export, în fazele de pre- și
postlivrare.
(3) Exporturile complexe se realizează pe bază de
contracte externe de către un contractant general, agent
economic român sau străin, care poate colabora, pe bază
de contracte comerciale, cu subcontractanții — agenți
economici români sau străini. Exporturile produselor cu
ciclu lung de fabricație se pot realiza pe bază de contracte
externe încheiate de către un contractant general sau de
către producător, direct ori prin comisionar.
(4) Subcontractanții interni, participanți la realizarea de
exporturi complexe, sunt: proiectantul general, antreprenorul
general, producătorii, precum și prestatorii de servicii
angajați în realizarea acestora.
(5) Perioada de fabricație a produselor cu ciclu lung de
fabricație și valoarea contractelor de export aferente se
stabilesc anual și ori de câte ori este necesar, prin
hotărâre a Guvernului.
Art. 14. — (1) Comitetul Interministerial de Garanții și
Credite de Comerț Exterior este alcătuit din reprezentanți
ai organelor de specialitate ale administrației publice
centrale și ai EXIMBANK — S.A.
(2) Modul de desfășurare a activității Comitetului
Interministerial de Garanții și Credite de Comerț Exterior
este reglementat prin hotărâre a Guvernului. Președintele,
vicepreședinții și membrii comitetului sunt desemnați prin
hotărâre a Guvernului.
(3) Comitetul Interministerial de Garanții și Credite de
Comerț Exterior are următoarele atribuții:
a) aprobă limita maximă de expunere a fondurilor
prevăzute la art. 10;

15

b) examinează și aprobă:
(i) emiterea garanțiilor de export, a garanțiilor pentru
creditele pentru realizarea de bunuri și servicii
destinate exportului, pentru creditul cumpărător și a
garanțiilor pentru investiții românești în străinătate;
(ii) asigurarea și reasigurarea creditelor de export, a
investițiilor românești în străinătate, a garanțiilor de
export și a operațiunilor de export în leasing, în
numele și în contul statului;
(iii) instrumentele de susținere a activității de comerț
exterior, în conformitate cu dispozițiile prezentei legi
și cu politica Guvernului de promovare și susținere
a exporturilor;
(iv) nivelul de acordare a bonificațiilor de dobândă
pentru creditele de export acordate în lei de
EXIMBANK — S.A. și de băncile comerciale pentru
activitatea de export, conform prevederilor prezentei
legi și politicii Guvernului de promovare și susținere
a exporturilor;
c) la începutul fiecărui an, lista mărfurilor de export care
nu pot beneficia de instrumentele de susținere a comerțului
exterior derulate prin EXIMBANK — S.A. este stabilită prin
hotărâre a Guvernului și publicată în Monitorul Oficial al
României, Partea I, în condițiile legii.
(4) Comitetul Interministerial de Garanții și Credite de
Comerț Exterior stabilește utilizarea plafoanelor valorice în
cadrul cărora se vor aproba și desfășura operațiunile, în
numele și în contul statului, pe baza clasamentelor de risc
de țară elaborate de EXIMBANK — S.A.
(5) Comitetul Interministerial de Garanții și Credite de
Comerț Exterior se întrunește, de regulă, bilunar sau de
câte ori este nevoie.
Art. 15. — EXIMBANK — S.A. examinează și avizează,
pentru prezentarea la Comitetul Interministerial de Garanții
și Credite de Comerț Exterior, solicitările de garanții pentru
importurile de tehnologie, mașini și utilaje destinate
dezvoltării, modernizării, retehnologizării, precum și creării
unor noi capacități de producție de bunuri și servicii
destinate exportului. Garanția statului se emite de Ministerul
Finanțelor Publice și se preia în evidență la datoria publică.
Art. 16. — (1) EXIMBANK — S.A. poate asigura și
reasigura împotriva riscurilor comerciale și de țară:
a) creditele de export pe termen scurt, neasigurabile pe
piața privată, precum și creditele de export pe termen
mediu și lung;
b) investiții românești în străinătate;
c) creditele obținute în vederea realizării de bunuri și
servicii destinate exportului, garanțiile de export și
operațiunile de export în leasing.
(2) Asigurările menționate la alin. (1) se vor efectua
potrivit prevederilor legale în vigoare.
(3) Asigurarea creditelor de export pe termen scurt,
mediu și lung, asigurarea investițiilor românești în
străinătate și a garanțiilor de export se vor face în cadrul
plafoanelor valorice pe țări, stabilite de EXIMBANK — S.A.
și aprobate de Comitetul Interministerial de Garanții și
Credite de Comerț Exterior, în funcție de politica
Guvernului de promovare și susținere a exportului și a
investițiilor pe diferite piețe.
Art. 17. — EXIMBANK — S.A. poate realiza și alte
operațiuni în contul statului, potrivit obiectivelor prevăzute la
art. 2, și poate implementa orice instrumente de stimulare
a activității de comerț exterior, stabilite de Comitetul
Interministerial de Garanții și Credite de Comerț Exterior și
aprobate prin hotărâre a Guvernului, în conformitate cu
competențele sale legale și cu politica Guvernului de
susținere a comerțului exterior.

16

MONITORUL OFICIAL AL ROMÂNIEI, PARTEA I, Nr. 128/10.II.2005

CAPITOLUL IV
Activitatea EXIMBANK — S.A. în nume și în cont propriu
Art. 18. — (1) EXIMBANK — S.A. efectuează operațiuni
de bancă în scopul stimulării activității de comerț exterior,
în conformitate cu reglementările legislației bancare în
vigoare și cu prevederile prezentei legi.
(2) EXIMBANK — S.A. efectuează operațiuni de
finanțare, cofinanțare și refinanțare a operațiunilor de
comerț exterior, în vederea facilitării accesului exporturilor
românești pe piețele internaționale.
(3) EXIMBANK — S.A. poate încheia acorduri cu
instituții financiare din țară și din străinătate, în vederea
constituirii de fonduri care să fie utilizate ca surse atrase
pentru susținerea activităților în nume și în cont propriu.
(4) EXIMBANK — S.A. poate emite obligațiuni pe piața
internă și externă, în condițiile legii, în vederea atragerii de
surse, necesare pentru desfășurarea activității sale.
Art. 19. — (1) EXIMBANK — S.A. asigură și reasigură,
împotriva riscurilor comerciale și de țară, credite de export
pe termen scurt, mediu și lung, conform prevederilor legale
în vigoare.
(2) EXIMBANK — S.A. reasigură, cu precădere pe piața
internațională, riscurile preluate.
(3) EXIMBANK — S.A. poate realiza și alte operațiuni
de asigurări și reasigurări de credite în cont propriu, pe
baza normelor proprii aprobate de consiliul de administrație.
(4) În activitatea de asigurare și reasigurare de credite
EXIMBANK — S.A. elaborează norme interne conform
reglementărilor naționale și internaționale în domeniu.
(5) EXIMBANK — S.A. va desfășura operațiuni de
asigurare și reasigurare de credite de export pe termen
scurt, mediu și lung împotriva riscurilor comerciale și de
țară, în nume și în cont propriu, în conformitate cu
prevederile alin. (1)—(4), până la 31 decembrie 2004.
CAPITOLUL V
Contabilitatea operațiunilor
Art. 20. — Contabilitatea EXIMBANK — S.A. se
realizează distinct pe operațiuni desfășurate în numele și
în contul statului și pe operațiuni desfășurate în nume și
în cont propriu, atât pentru activitatea bancară, cât și
pentru activitățile de asigurare și reasigurare desfășurate
potrivit legii.
Art. 21. — EXIMBANK — S.A. întocmește situații
financiare anuale, distinct pe activități, respectiv bancară și
de asigurări, pe bază individuală și pe bază consolidată, în
conformitate cu legislația în domeniu și cu standardele
internaționale de contabilitate.

CAPITOLUL VI
Dispoziții finale
Art. 22. — (1) Membrii și împuterniciții în adunarea
generală a acționarilor, membrii consiliului de administrație
și auditorii, precum și salariații EXIMBANK — S.A. sunt
obligați să păstreze secretul profesional asupra oricăror
fapte, date și informații de care au luat cunoștință în cursul
exercitării funcțiilor lor și care nu sunt destinate publicității.
(2) Folosirea în interes propriu a informațiilor și datelor
obținute ca urmare a activității desfășurate în EXIMBANK —
S.A. se pedepsește potrivit legii.
Art. 23. — (1) Pe data intrării în vigoare a prezentei
legi se abrogă Hotărârea Guvernului nr. 189/1991 privind
aprobarea înființării Băncii de Export-Import a României —
societate pe acțiuni — (Romanian Eximbank), publicată în
Monitorul Oficial al României, Partea I, nr. 71 din 3 aprilie
1991, precum și orice alte dispoziții contrare.
(2) Statutul actual al EXIMBANK — S.A. rămâne în
vigoare până la aprobarea de către adunarea generală a
acționarilor a noului statut, dar nu mai târziu de 30 de zile
de la data intrării în vigoare a prezentei legi.
N O T Ă:

Reproducem mai jos prevederile alin. (2) și (3) ale art. II
din Legea nr. 440/2004 care nu sunt încorporate în textul
republicat al Legii nr. 96/2000 și care se aplică în
continuare ca dispoziții proprii ale Legii nr. 440/2004:
î(2) Pe data intrării în vigoare a prezentei legi se
abrogă:
a) Ordonanța Guvernului nr. 14/1995 privind unele
măsuri pentru stimularea realizării de obiective complexe și
a producției cu ciclu lung de fabricație, destinate exportului,
aprobată prin Legea nr. 70/1995, cu modificările ulterioare;
b) Normele tehnice nr. 101.325/M.C./1998 privind unele
măsuri pentru stimularea realizării de obiective complexe și
a producției cu ciclu lung de fabricație, destinate exportului,
emise de ministrul industriei și comerțului, ministrul
lucrărilor publice și amenajării teritoriului, ministrul finanțelor
și președintele Băncii de Export-Import a României,
publicate în Monitorul Oficial al României, Partea I, nr. 128
din 27 martie 1998, cu modificările și completările
ulterioare.
(3) În termen de 60 de zile de la data intrării în vigoare
a prezentei legi, Banca de Export-Import a României
EXIMBANK — S.A. își va modifica actul constitutiv în mod
corespunzător.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 128/10.II.2005 conține 16 pagini.

Prețul de vânzare 10.500 lei

&JUYDGY|002562]
ISSN 1453—4495

