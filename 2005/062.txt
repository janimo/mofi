PARTEA

Anul 173 (XVII) — Nr. 62

I

LEGI, DECRETE, HOTĂRÂRI ȘI ALTE ACTE

Marți, 18 ianuarie 2005

SUMAR

Pagina
DECIZII ALE CURȚII CONSTITUȚIONALE
Decizia nr. 479 din 9 noiembrie 2004 asupra excepției
de neconstituționalitate a dispozițiilor art. 166
alin. (4 1) din Legea învățământului nr. 84/1995
Decizia nr. 542 din 7 decembrie 2004 referitoare la
excepția de neconstituționalitate a prevederilor
art. 8 din Legea nr. 10/2001 privind regimul juridic
al unor imobile preluate în mod abuziv în
perioada 6 martie 1945 — 22 decembrie 1989 și
ale art. VI alin. (4) din Ordonanța de urgență a
Guvernului nr. 184/2002 pentru modificarea și
completarea Legii nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989,
precum și pentru stabilirea unor măsuri pentru
accelerarea aplicării acesteia și a Ordonanței de
urgență a Guvernului nr. 94/2000 privind
retrocedarea unor bunuri imobile care au aparținut
cultelor religioase din România, aprobată cu
modificări și completări prin Legea nr. 501/2002

DECIZII

ALE

Nr.

Pagina
ORDONANȚE ALE GUVERNULUI ROMÂNIEI

1–4

2. — Ordonanță pentru prorogarea termenului prevăzut
la art. 71 alin. (3) din Ordonanța de urgență a
Guvernului nr. 11/2004 privind stabilirea unor
măsuri de reorganizare în cadrul administrației
publice centrale ........................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4–7

CURȚII

203/2004. — Ordin al ministrului comunicațiilor și
tehnologiei informației pentru modificarea Ordinului
ministrului comunicațiilor și tehnologiei informației
nr. 298/2003 privind procedura de acordare a
avizelor necesare pentru înființarea și funcționarea
asociațiilor și fundațiilor ...........................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 479
din 9 noiembrie 2004

asupra excepției de neconstituționalitate a dispozițiilor art. 166 alin. (41)
din Legea învățământului nr. 84/1995
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Ion Predescu
Șerban Viorel Stănoiu
Aurelia Popa
Benke Károly

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. I din Ordonanța de urgență a Guvernului
nr. 206/2000 pentru modificarea și completarea Legii
învățământului nr. 84/1995, precum și celor ale art. I din
Legea nr. 713/2001 privind aprobarea Ordonanței de
urgență a Guvernului nr. 206/2000 pentru modificarea și
completarea Legii învățământului nr. 84/1995, excepție
ridicată de Societatea Comercială îARIS“ — S.A. Baia Mare

2

MONITORUL OFICIAL AL ROMÂNIEI, PARTEA I, Nr. 62/18.I.2005

în Dosarul nr. 1.016/2004 al Tribunalului Maramureș —
Secția comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile legale criticate nu instituie un transfer de
proprietate și, prin urmare, nu sunt încălcate prevederile
art. 44 alin. (3) și (6) din Constituție, iar omisiunea
legislativă de reglementare a situației unor bunuri excedează
competenței Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 mai 2004, pronunțată în Dosarul
nr. 1.016/2004, Tribunalul Maramureș — Secția comercială
a sesizat Curtea Constituțională cu excepția de
neconstituționalitate a dispozițiilor art. I din Ordonanța de
urgență a Guvernului nr. 206/2000 pentru modificarea și
completarea Legii învățământului nr. 84/1995, precum și
celor ale art. I din Legea nr. 713/2001 privind aprobarea
Ordonanței de urgență a Guvernului nr. 206/2000 pentru
modificarea și completarea Legii învățământului
nr. 84/1995, excepție ridicată de Societatea Comercială
îARIS“ — S.A. Baia Mare.
În motivarea excepției de neconstituționalitate, autorul
acesteia susține că dispozițiile art. I din Ordonanța de
urgență a Guvernului nr. 206/2000 pentru modificarea și
completarea Legii învățământului nr. 84/1995, precum și
cele ale art. I din Legea nr. 713/2001 privind aprobarea
Ordonanței de urgență a Guvernului nr. 206/2000 pentru
modificarea și completarea Legii învățământului nr. 84/1995
încalcă prevederile constituționale ale art. 44 alin. (2), (3)
și (6).
Se apreciază că prevederile criticate îomit a reglementa
situația terenurilor și a clădirilor care la momentul apariției
Ordonanței de urgență a Guvernului nr. 206/2000 și a Legii
nr. 713/2001 erau și sunt în proprietatea tabulară legală a
persoanelor fizice sau juridice“, ceea ce face ca aplicarea
prevederilor criticate să reprezinte o expropriere. În acest
mod, se încalcă îprincipiul constituțional potrivit căruia
dreptul de proprietate este garantat, indiferent de forma de
proprietate“, precum și dispozițiile constituționale referitoare
la expropriere, care se face cu o justă și prealabilă
despăgubire, aceasta fiind stabilită prin acordul părților sau
pe cale judecătorească.
Autorul excepției mai arată că Ordonanța de urgență a
Guvernului nr. 206/2000 a fost respinsă de către
Parlament, prin urmare aceasta este inexistentă.
Tribunalul Maramureș — Secția comercială consideră
că excepția de neconstituționalitate ridicată este
neîntemeiată, îavând în vedere că atât proprietatea publică,
cât și cea privată sunt proteguite în egală măsură potrivit
art. 41 (devenit, după revizuirea și republicarea Constituției,
art. 44) și art. 135 (devenit art. 136) din Constituție“. În
legătură cu pretinsa încălcare a dispozițiilor constituționale
referitoare la expropriere, se arată că îOrdonanța de
urgență a Guvernului nr. 110/2003 reglementează
reintegrarea în patrimoniul unităților de învățământ din
sistemul învățământului de stat a imobilelor care au
aparținut Ministerului Învățământului și care în baza Legii

nr. 15/1990 au trecut în patrimoniul unor societăți
comerciale“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
ridicată este neîntemeiată.
Guvernul precizează că, în realitate, prevederile legale
criticate pentru neconstituționalitate sunt cele ale art. 166
alin. (41) și (42) din Legea învățământului nr. 84/1995.
În punctul de vedere prezentat, Guvernul arată că
prevederile art. 166 alin. (41) din Legea învățământului au
mai făcut obiectul controlului de constituționalitate, Curtea
îstatuând că aceste prevederi nu aduc atingere dispozițiilor
privitoare la garantarea proprietății din Legea
fundamentală“. Guvernul susține că, îîn spiritul celor
statuate prin Decizia Curții Constituționale nr. 85/2001,
pentru a elimina o eventuală interpretare a textelor în
cauză în sensul neconstituționalității lor, prin Legea
nr. 520/2002 s-a modificat alin. (42) al art. 166 din Legea
nr. 84/1995, teza finală a acestui alineat prevăzând expres:
«Nu fac parte din domeniul public al comunelor, orașelor
și municipiilor, respectiv al sectoarelor municipiului
București, terenurile și clădirile deținute de unitățile de
învățământ în baza unor contracte de închiriere,
concesionare sau comodat, proprietarii acestora fiind alte
persoane fizice sau juridice»“. Se mai arată că îaceastă
soluție legislativă este menținută și prin proiectul de
modificare și completare a Legii învățământului nr. 84/1995 —
forma adoptată de cele două Camere ale Parlamentului“.
Avocatul Poporului consideră că excepția de
neconstituționalitate ridicată este neîntemeiată. Se susține
că îtextele legale criticate sunt conforme prevederilor
art. 44 alin. (1) teza a doua din Constituție, potrivit cărora
conținutul și limitele dreptului de proprietate sunt stabilite
prin lege“.
De asemenea, se mai arată că prevederile criticate nu
încalcă nici prevederile constituționale ale art. 136 alin. (3),
întrucât îtextul constituțional menționat prevede că prin lege
organică se pot stabili și alte categorii de bunuri ce
constituie obiectul exclusiv al proprietății publice, ceea ce
se face, de altfel, prin art. I din Ordonanța de urgență a
Guvernului nr. 206/2000 și art. I din Legea nr. 713/2001“.
În acest sens se invocă și jurisprudența Curții
Constituționale.
Avocatul Poporului apreciază că prevederile
constituționale ale art. 44 alin. (2)—(9) și art. 136 alin. (1),
(2), (4) și (5) nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

MONITORUL OFICIAL AL ROMÂNIEI, PARTEA I, Nr. 62/18.I.2005
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. I din Ordonanța de urgență a Guvernului nr. 206/2000
pentru modificarea și completarea Legii învățământului
nr. 84/1995, publicată în Monitorul Oficial al României,
Partea I, nr. 594 din 22 noiembrie 2000, precum și cele
ale art. I din Legea nr. 713/2001 privind aprobarea
Ordonanței de urgență a Guvernului nr. 206/2000 pentru
modificarea și completarea Legii învățământului nr. 84/1995,
publicată în Monitorul Oficial al României, Partea I, nr. 803
din 14 decembrie 2001.
În realitate, astfel cum rezultă din motivarea excepției
formulate în memoriul depus la instanță de către autorul
excepției de neconstituționalitate, obiectul acesteia îl
constituie prevederile art. 166 alin. (4 1 ) din Legea
învățământului nr. 84/1995, republicată în Monitorul Oficial
al României, Partea I, nr. 606 din 10 decembrie 1999,
astfel cum au fost modificate prin dispozițiile art. I pct. 1
din Ordonanța de urgență a Guvernului nr. 206/2000, prin
cele ale art. I pct. 1 din Legea nr. 713/2001 de aprobare a
ordonanței de urgență, cu modificări și completări, precum
și prin dispozițiile art. I pct. 1 din Ordonanța de urgență a
Guvernului nr. 184/2001 pentru modificarea și completarea
Legii învățământului nr. 84/1995, publicată în Monitorul Oficial
al României, Partea I, nr. 849 din 29 decembrie 2001.
Ulterior sesizării Curții Constituționale, prevederile
criticate au fost modificate prin art. I pct. 14 din Legea
nr. 354/2004 pentru modificarea și completarea Legii
învățământului nr. 84/1995, publicată în Monitorul Oficial al
României, Partea I, nr. 687 din 30 iulie 2004, însă soluția
legislativă inițială a fost, în principiu, conservată. În
concordanță cu jurisprudența sa, Curtea va examina
constituționalitatea textului art. 166 alin. (41) din Legea
învățământului nr. 84/1995, republicată, cu modificările și
completările ulterioare. Dispozițiile criticate ca fiind
neconstituționale au următorul cuprins:
— Art. 166 alin. (41): îTerenurile și clădirile în care își
desfășoară activitatea unitățile de învățământ preuniversitar de
stat — grădinițe, școli generale, primare și gimnaziale, licee,
seminarii teologice, grupuri școlare, școli de arte și meserii și
școli postliceale — fac parte din domeniul public al comunelor,
orașelor și municipiilor, respectiv al sectoarelor municipiului
București, și sunt în administrarea consiliilor locale ale
comunelor, orașelor și municipiilor, respectiv ale sectoarelor
municipiului București, în a căror rază teritorială își desfășoară
activitatea, prin delegare către consiliile de administrație ale
unităților de învățământ. Celelalte componente ale bazei
materiale sunt de drept proprietatea unităților de învățământ
preuniversitar de stat și sunt administrate de acestea. Nu fac
parte din domeniul public al comunelor, orașelor și municipiilor,
respectiv al sectoarelor municipiului București, terenurile și
clădirile deținute de unitățile de învățământ în baza unor
contracte de închiriere, concesionare sau comodat, proprietarii
acestora fiind alte persoane fizice sau juridice.“
Dispozițiile constituționale invocate de autorul excepției
de neconstituționalitate în susținerea acesteia sunt cele ale
art. 44 alin. (1), (2), (3) și (6), care au următorul cuprins:
— Art. 44 alin. (1), (2), (3) și (6): î(1) Dreptul de
proprietate, precum și creanțele asupra statului, sunt

3

garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire. [...]
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.“
Examinând excepția de neconstituționalitate ridicată,
Curtea reține că, în esență, critica de neconstituționalitate
constă în susținerea că prin dispozițiile art. 166 alin. (41)
din Legea învățământului nr. 84/1995 se realizează o
expropriere în ceea ce privește îterenurile și clădirile în
care își desfășoară activitatea unitățile de învățământ
preuniversitar de stat“, încălcându-se astfel prevederile
constituționale referitoare la garantarea proprietății, precum
și cele referitoare la expropriere.
Curtea constată că dispozițiile art. 166 alin. (41) din
Legea învățământului nr. 84/1995, astfel cum au fost
modificate și completate prin Ordonanța de urgență a
Guvernului nr. 206/2000, au mai format obiect al controlului
de constituționalitate. Astfel, prin Decizia nr. 85 din
20 martie 2001, publicată în Monitorul Oficial al României,
Partea I, nr. 324 din 15 iunie 2001, Curtea a respins
excepția de neconstituționalitate a dispozițiilor art. 166
alin. (4 1 ) din Legea învățământului nr. 84/1995. În
considerentele acestei decizii, Curtea a reținut: îacest text
de lege nu contravine art. 41 alin. (1)—(3) din Constituție.
Reglementarea cuprinsă în textele de lege criticate de
autorii excepției privește terenurile și clădirile în care își
desfășoară activitatea învățământul preuniversitar, făcând
astfel parte din domeniul public al comunelor, orașelor,
municipiilor și sectoarelor municipiului București.
Apartenența acestor bunuri la domeniul public implică în
mod incontestabil existența unui titlu legal pe care
instanțele de judecată urmează să îl verifice.
În măsura în care în procesul de aplicare a acestor
prevederi legale s-ar nesocoti dispozițiile constituționale
referitoare la protecția proprietății private, prevederile
cuprinse în alin. (41) al art. 166 din Legea învățământului
nr. 84/1995 ar putea fi interpretate ca având un înțeles
contrar Constituției. Acest aspect privește însă aplicarea
legii, care este de competența instanțelor judecătorești, iar
nu controlul de constituționalitate exercitat de Curtea
Constituțională“. Cu privire la acest aspect, neexistând
elemente noi de natură a determina schimbarea
jurisprudenței Curții, considerentele și soluția acestei decizii
își păstrează valabilitatea și în prezenta cauză.
Din examinarea textului de lege criticat, Curtea observă
că nu s-a operat un transfer de proprietate, astfel că nu
se poate reține încălcarea prevederilor constituționale ale
art. 44 alin. (3) și (6), prin care se reglementează
exproprierea și stabilirea despăgubirilor în cazul exproprierii.
De asemenea, în legătură cu susținerea autorului
excepției, în sensul că prevederile criticate îomit a
reglementa situația terenurilor și a clădirilor care la

4

MONITORUL OFICIAL AL ROMÂNIEI, PARTEA I, Nr. 62/18.I.2005

momentul apariției Ordonanței de urgență a Guvernului
nr. 206/2000 și a Legii nr. 713/2001 erau și sunt în
proprietatea tabulară legală a persoanelor fizice sau
juridice“, Curtea constată că, potrivit art. 2 alin. (3) din

Legea nr. 47/1992, aceasta se pronunță numai asupra
constituționalității actelor cu privire la care a fost sesizată,
fără a putea modifica sau completa prevederile supuse
controlului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 166 alin. (41) din Legea învățământului nr. 84/1995,
excepție ridicată de Societatea Comercială îARIS“ — S.A. Baia Mare în Dosarul nr. 1.016/2004 al Tribunalului Maramureș —
Secția comercială.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 542
din 7 decembrie 2004

referitoare la excepția de neconstituționalitate a prevederilor art. 8 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945 — 22 decembrie 1989 și ale art. VI alin. (4) din Ordonanța de urgență a Guvernului
nr. 184/2002 pentru modificarea și completarea Legii nr. 10/2001 privind regimul juridic
al unor imobile preluate în mod abuziv în perioada 6 martie 1945 — 22 decembrie 1989,
precum și pentru stabilirea unor măsuri pentru accelerarea aplicării acesteia și a Ordonanței
de urgență a Guvernului nr. 94/2000 privind retrocedarea unor bunuri imobile care au aparținut
cultelor religoase din România, aprobată cu modificări și completări prin Legea nr. 501/2002
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 8 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989 și ale art. VI alin. (4)
din Ordonanța de urgență a Guvernului nr. 184/2002 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6
martie 1945 — 22 decembrie 1989, precum și pentru
stabilirea unor măsuri pentru accelerarea aplicării acesteia
și a Ordonanței de urgență a Guvernului nr. 94/2000

privind retrocedarea unor bunuri imobile care au aparținut
cultelor religioase din România, aprobată cu modificări și
completări prin Legea nr. 501/2002, excepție ridicată de
Ana Dorina Rădiciu și Nicolae Adrian Rădiciu în Dosarul
nr. 1.251/2004 al Curții de Apel Alba Iulia — Secția civilă.
La apelul nominal răspunde Nicolae Adrian Rădiciu,
personal și asistat de avocat Agripina Dârzu, precum și
Ana Dorina Rădiciu, prin avocat Agripina Dârzu. Lipsesc
celelalte părți, față de care procedura de citare a fost legal
îndeplinită.
Cauza fiind în stare de judecată, reprezentantul autorilor
excepției solicită admiterea acesteia. Se susține că textele
de lege criticate încalcă dispozițiile art. 16 din Constituție,
deoarece creează o inegalitate între persoanele fizice și
cultele religioase, prin existența unui cadru legal special
care reglementează regimul juridic al imobilelor aparținând
acestora din urmă. De asemenea, consideră că sunt
încălcate și dispozițiile art. 44 din Constituție, dat fiind că
textele de lege criticate permit anularea contractului de
vânzare-cumpărare prin care o persoană fizică a obținut un
drept de proprietate asupra unui astfel de imobil. Se mai
arată că prevederile legale criticate lipsesc de eficacitate

MONITORUL OFICIAL AL ROMÂNIEI, PARTEA I, Nr. 62/18.I.2005
dispozițiile art. 480 din Codul civil și încalcă art. 6 din
Convenția pentru apărarea drepturilor omului și a libertăților
fundamentale.
Reprezentantul Ministerului Public pune concluzii de
respingere a excepției de neconstituționalitate, întrucât
textele de lege criticate nu încalcă dispozițiile
constituționale invocate. Se consideră că, prin adoptarea
unor legi speciale, legiuitorul nu a urmărit aplicarea unui
tratament diferit unor persoane aflate în situații identice,
caz în care s-ar putea reține încălcarea dispozițiilor art. 16
din Constituție. Se mai arată că instituirea unui termen
special de prescripție nu este de natură a încălca principiul
constituțional al egalității în fața legii.
C U R T E A,

având în vedere actele și lucrările dosarului, constată
următoarele:
Prin Încheierea din 29 iunie 2004, pronunțată în Dosarul
nr. 1.251/2004, Curtea de Apel Alba Iulia — Secția civilă a
sesizat Curtea Constituțională cu excepția de
neconstituționalitate a prevederilor art. 8 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989 și ale art. 4 pct. 4 din Ordonanța de urgență a
Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și pentru stabilirea unor
măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și
completări prin Legea nr. 501/20002, excepție ridicată de
Ana Dorina Rădiciu și Nicolae Adrian Rădiciu.
În motivarea excepției de neconstituționalitate se
susține că dispozițiile legale criticate încalcă art. 16 din
Constituție, întrucât creează o inegalitate între persoanele
fizice și cultele religioase din România. Se mai arată că
prin acordarea unor drepturi cultelor religioase din România
prin legi speciale este încălcat dreptul de proprietate al
persoanelor fizice. De asemenea, se susține că dispozițiile
legale criticate fac ineficientă aplicarea art. 46 alin. (2) din
Legea nr. 10/2001, care este incident în judecarea cauzei
în care s-a invocat excepția.
Curtea de Apel Alba Iulia — Secția civilă consideră
excepția de neconstituționalitate ca fiind neîntemeiată.
Astfel, prin Încheierea din 20 septembrie 2004, prin care
această instanță a completat încheierea de sesizare a
Curții Constituționale, se arată că textele de lege criticate
nu încalcă dispozițiile constituționale invocate. Se susține
că dispozițiile art. 8 din Legea nr. 10/2001 îvizează tocmai
crearea unor premise de reparație reală în natură pentru
persoanele juridice a căror proprietate a fost abuziv
preluată de stat în regimul comunist“.
În ceea ce privește art. VI alin. (4) din Ordonanța de
Urgență a Guvernului nr. 184/2002, se precizează că
stabilirea unui termen de prescripție a acțiunii în
constatarea nulității absolute, derogatoriu de la dreptul
comun, nu aduce atingere dispozițiilor constituționale
invocate, ci dimpotrivă îse bazează tocmai pe principiul
constituțional consacrat de art. 21 din Legea fundamentală
privind accesul liber la justiție“.

5

Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens, arată că dispozițiile art. 8
alin. (2) din Legea nr. 10/2001 nu creează nici o
discriminare în ocrotirea proprietății private, întrucât
reglementările legale invocate se referă atât la situații
distincte, cât și la persoane diferite. Dispozițiile art. 8
alin. (2) din Legea nr. 10/2001, precum și cele ale art. VI
alin. (4) din Ordonanța de urgență a Guvernului
nr. 184/2002 nu încalcă art. 44 din Constituție, deoarece
îexcluderea de sub incidența Legii nr. 10/2001 a imobilelor
ce au aparținut cultelor religioase sau comunităților
minorităților naționale are la bază exercitarea dreptului pe
care legiuitorul îl are în a decide asupra modului de
reparare a injustițiilor și abuzurilor din legislația trecută cu
privire la astfel de imobile“. Se invocă în acest sens
jurisprudența Curții Constituționale.
Avocatul Poporului consideră că excepția de
neconstituționalitate, pe de o parte, nu este motivată,
nefiind arătate textele constituționale pretins încălcate prin
dispozițiile legale criticate. Pe de altă parte, analizează
excepția de neconstituționalitate, arătând că textele legale
criticate nu contravin nici unui text constituțional.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
rezultă din Încheierea de sesizare a Curții Constituționale
din 29 iunie 2004, îl constituie prevederile art. 8 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989 și ale art. 4 pct. 4 din Ordonanța de urgență a
Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și pentru stabilirea unor
măsuri pentru accelerarea
aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și completări
prin Legea nr. 501/2002.
Încheierea din 29 iunie 2004 a fost completată, ca
urmare a solicitării Curții Constituționale formulate în
temeiul art. 29 alin. (4) din Legea nr. 47/1992 și al art. 15
din Regulamentul de organizare și funcționare a Curții
Constituționale, cu opinia instanței în legătură cu excepția
de neconstituționalitate ridicată. Prin această din urmă

6

MONITORUL OFICIAL AL ROMÂNIEI, PARTEA I, Nr. 62/18.I.2005

încheiere, în mod corect, Curtea de Apel Alba Iulia —
Secția civilă se pronunță asupra excepției de
neconstituționalitate, astfel cum a fost formulată de către
autorul acesteia, adică asupra prevederilor art. VI alin. (4)
din Ordonanța de urgență a Guvernului nr. 184/2002.
Așadar, prin prezenta decizie, Curtea Constituțională
urmează să se pronunțe cu privire la constituționalitatea
prevederilor art. 8 din Legea nr. 10/2001 și ale art. VI
alin. (4) din Ordonanța de urgență a Guvernului
nr. 184/2002.
Totodată, în legătură cu neconstituționalitatea
prevederilor art. 8 din Legea nr. 10/2001, Curtea constată
că, potrivit motivării formulate de către autorul acesteia,
excepția privește doar alin. (2) al acestui articol, care se
referă la regimul juridic al imobilelor ce au aparținut cultelor
religioase sau comunităților minorităților naționale, preluate
de stat sau de alte persoane juridice.
Textele de lege criticate au următorul conținut:
— Art. 8 alin. (2) din Legea nr. 10/2001:
îRegimul juridic al imobilelor care au aparținut cultelor
religioase sau comunităților minorităților naționale, preluate de
stat sau de alte persoane juridice, va fi reglementat prin acte
normative speciale. Până la adoptarea acestor reglementări
este interzisă înstrăinarea imobilelor în cauză sau schimbarea
destinației acestora.“
— Art. VI alin. (4) al titlului II din Ordonanța de urgență
a Guvernului nr. 184/2002:
îPrin derogare de la dreptul comun, indiferent de cauza de
nulitate, dreptul la acțiune se prescrie în termen de 6 luni de la
data intrării în vigoare a prezentei ordonanțe de urgență.
Pentru soluționarea acestor cauze instanțele judecătorești
competente vor avea în vedere dispozițiile art. 46 alin. (1), (2)
și (4) din Legea nr. 10/2001, cu modificările și completările
ulterioare.“
În opinia autorului excepției de neconstituționalitate
prevederile legale criticate contravin dispozițiilor
constituționale cuprinse în art. 16, referitoare la egalitatea
în drepturi, și în art. 44, referitoare la dreptul de proprietate
privată.
Examinând excepția de neconstituționalitate ridicată,
Curtea reține următoarele:
În legătură cu termenul de exercitare a dreptului la
acțiune prevăzut de art. VI alin. (4) din Ordonanța de
urgență a Guvernului nr. 184/2002, Curtea observă că,
pentru cei care nu au putut introduce acțiuni în restituirea
imobilelor în decursul termenului de 6 luni prevăzut inițial
de Ordonanța de urgență a Guvernului nr. 184/2002 a fost
instituit, ca măsură reparatorie, un nou termen în care
poate fi exercitat dreptul la acțiune. Astfel, art. II din Legea
nr. 48 din 23 martie 2004 privind aprobarea Ordonanței de
urgență a Guvernului nr. 184/2002, publicată în Monitorul
Oficial al României, Partea I, nr. 262 din 25 martie 2004,
prevede:
îDreptul la acțiune prevăzut la titlul II art. VI alin. (4) din
Ordonanța de urgență a Guvernului nr. 184/2002 se poate
exercita și în termen de 6 luni de la data intrării în vigoare a
prezentei legi.“
I. Examinând prevederile art. 8 alin. (2) din Legea
nr. 10/2001, Curtea constată că textul de lege criticat
consacră un regim juridic special, derogatoriu de la regimul
juridic al imobilelor preluate în mod abuziv în perioada
6 martie 1945 — 22 decembrie 1989, instituind interdicția
înstrăinării imobilelor care au aparținut cultelor religioase

sau comunităților minorităților naționale, preluate de stat
sau de alte persoane juridice, până la adoptarea unor acte
normative speciale. Prin urmare, această normă imperativă
are caracter temporar și nu încalcă principiul constituțional
al egalității în drepturi, dat fiind că persoanele fizice, pe de
o parte, și cultele religioase sau comunitățile minorităților
naționale, pe de altă parte, se află în situații juridice
diferite, ceea ce justifică adoptarea de către legiuitor a unui
regim juridic diferit.
De altfel, prin Decizia nr. 41 din 4 februarie 2003,
excepția de neconstituționalitate a art. 8 alin. (2) din Legea
nr. 10/2001 a fost respinsă, Curtea statuând că textul de
lege criticat înu stabilește vreo distincție sau discriminare
în sensul celor arătate de către autorul excepției, astfel că
nu se poate reține încălcarea dispozițiilor art. 16 din
Constituție. Dimpotrivă, prin dispoziția legală criticată se
prevede că regimul juridic al imobilelor ce au aparținut
cultelor religioase, fără distincție, sau minorităților naționale
se va stabili prin acte normative speciale, iar până la
adoptarea acestora, imobilele se indisponibilizează“.
Considerentele din această decizie sunt valabile și în
prezenta cauză, întrucât nu au intervenit elemente noi de
natură a determina o reconsiderare a jurisprudenței Curții
Constituționale.
În ceea ce privește dispozițiile art. 44 din Constituție,
Curtea reține că garantarea și ocrotirea proprietății
operează în condițiile dobândirii dreptului de proprietate cu
respectarea prevederilor legale, însă în speță contractul de
vânzare-cumpărare s-a încheiat cu încălcarea unei norme
juridice imperative, astfel încât nu poate fi reținută
încălcarea acestor dispoziții constituționale.
II. În ceea ce privește critica de neconstituționalitate a
art. VI alin. (4) al titlului II din Ordonanța de urgență a
Guvernului nr. 184/2002, textul de lege vizat stabilește un
termen special, derogatoriu de la dreptul comun, pentru
prescrierea acțiunii în constatarea nulității absolute. Această
reglementare nu este de natură a aduce vreo atingere
dreptului de proprietate sau de a încălca principiul egalității
în fața legii a cetățenilor, ci, dimpotrivă, soluția legiuitorului
este în deplină concordanță cu dispozițiile constituționale
cuprinse în art. 126 alin. (2), potrivit cărora îCompetența
instanțelor judecătorești și procedura de judecată sunt
prevăzute numai prin lege“. De altfel, în jurisprudența Curții
Constituționale (Decizia Plenului Curții Constituționale
nr. 1/1994) s-a reținut că, pentru situații deosebite,
legiuitorul poate stabili reguli speciale de procedură,
precum și modalități de exercitare a drepturilor procesuale.
Pe de altă parte, Curtea observă că autorul excepției
de neconstituționalitate se referă la o problemă de
necorelare între două acte normative, arătând că
dispozițiile legale criticate fac ineficientă aplicarea art. 46
alin. (2) din Legea nr. 10/2001, care este incident în
judecarea cauzei în care s-a invocat excepția. Aceste
susțineri nu pot fi primite, deoarece, așa cum s-a pronunțat
constant Curtea Constituțională în jurisprudența sa (de
exemplu, Decizia nr. 81 din 25 mai 1999, publicată în
Monitorul Oficial al României, Partea I, nr. 325 din 8 iulie
1999), examinarea constituționalității unui text de lege are
în vedere compatibilitatea acestuia cu dispozițiile
constituționale pretins încălcate și nu compararea mai
multor prevederi legale între ele.

MONITORUL OFICIAL AL ROMÂNIEI, PARTEA I, Nr. 62/18.I.2005

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945 — 22 decembrie 1989 și ale art. VI alin. (4) din
Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, precum și pentru
stabilirea unor măsuri pentru accelerarea aplicării acesteia și a Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor religioase din România, aprobată cu modificări și completări
prin Legea nr. 501/2002, excepție ridicată de Ana Dorina Rădiciu și Nicolae Adrian Rădiciu în Dosarul nr. 1.251/2004 al
Curții de Apel Alba Iulia — Secția civilă.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
pentru prorogarea termenului prevăzut la art. 71 alin. (3) din Ordonanța de urgență a Guvernului
nr. 11/2004 privind stabilirea unor măsuri de reorganizare în cadrul administrației publice centrale
În temeiul art. 108 din Constituția României, republicată, și al art. 1 pct. II poz. 3 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Articol unic. — Termenul prevăzut de art. 71 alin. (3)
din Ordonanța de urgență a Guvernului nr. 11/2004 privind
stabilirea unor măsuri de reorganizare în cadrul
administrației publice centrale, publicată în Monitorul Oficial

al României, Partea I, nr. 266 din 25 martie 2004,
aprobată cu modificări și completări prin Legea
nr. 228/2004, cu modificările și completările ulterioare, se
prorogă până la data de 30 septembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul finanțelor publice,
Ionel Popescu

București, 13 ianuarie 2005.
Nr. 2.

8

MONITORUL OFICIAL AL ROMÂNIEI, PARTEA I, Nr. 62/18.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
pentru modificarea Ordinului ministrului comunicațiilor și tehnologiei informației
nr. 298/2003 privind procedura de acordare a avizelor necesare pentru înființarea
și funcționarea asociațiilor și fundațiilor
Având în vedere prevederile Hotărârii Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările ulterioare,
ținând cont de dispozițiile art. 7 și 401 din Ordonanța Guvernului nr. 26/2000 cu privire la asociații și fundații, cu
modificările ulterioare,
ministrul comunicațiilor și tehnologiei informației emite prezentul ordin.
Art. I.
— Articolul 3 al Ordinului ministrului
comunicațiilor și tehnologiei informației nr. 298/2003 privind
procedura de acordare a avizelor necesare pentru
înființarea și funcționarea asociațiilor și fundațiilor, publicat
în Monitorul Oficial al României, Partea I, nr. 689 din
1 octombrie 2003, se modifică după cum urmează:
îArt. 3. — Se aprobă lista documentelor solicitate
asociațiilor, fundațiilor și federațiilor în vederea acordării
avizului, cuprinzând următoarele:
— cerere de eliberare a avizului (original);

— actul constitutiv, statutul și, după caz, procesul-verbal
al adunării generale/consiliului director (copii legalizate);
— actele doveditoare ale sediului și patrimoniului inițial
(copii xerox);
— dovada disponibilității de nume (copie legalizată);
— în cazul în care se solicită avizul pentru constituirea
filialei, hotărârea adunării generale sau, după caz, a
consiliului director privind constituirea filialei (autentificată).“
Art. II. — Prezentul ordin va fi publicat în Monitorul
Oficial al României, Partea I.

Ministrul comunicațiilor și tehnologiei informației,
Dan Nica

București, 7 iunie 2004.
Nr. 203.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 62/18.I.2005 conține 8 pagini.

Prețul de vânzare 5.500 lei

ISSN 1453—4495

