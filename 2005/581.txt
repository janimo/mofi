Anul 173 (XVII) — Nr. 581

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 6 iulie 2005

SUMAR

Nr.

Pagina
HOTĂRÂRI ALE CAMEREI DEPUTAȚILOR

20.

— Hotărâre privind demisia unui deputat ...............

Nr.
598.

— Hotărâre privind trecerea unei construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................

6

599.

— Hotărâre privind transmiterea unor imobile din
domeniul public al statului și din administrarea
Ministerului Administrației și Internelor în domeniul
public al municipiului Giurgiu și în administrarea
Consiliului Local al Municipiului Giurgiu ..................

7

601.

— Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al comunei Păltiniș și în
administrarea Consiliului Local al Comunei Păltiniș,
județul Caraș-Severin ................................................

8

2

DECIZII ALE CURȚII CONSTITUȚIONALE
Decizia nr. 256 din 12 mai 2005 referitoare la excepția
de neconstituționalitate a prevederilor art. 56 din
Legea nr. 128/1997 privind Statutul personalului
didactic .......................................................................

2–4

HOTĂRÂRI ALE GUVERNULUI ROMÂNIEI
545.

— Hotărâre privind unele măsuri pentru
privatizarea Societății Comerciale îComplexul
Energetic Craiova“ — S.A. și a Societății
Comerciale îComplexul Energetic Rovinari“ — S.A.

Pagina

5–6

2

MONITORUL OFICIAL AL ROMÂNIEI, PARTEA I, Nr. 581/6.VII.2005

HOTĂRÂRI

ALE

CAMEREI

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind demisia unui deputat
În temeiul prevederilor art. 70 alin. (2) din Constituția României, republicată, și ale art. 199 din Regulamentul
Camerei Deputaților, republicat în Monitorul Oficial al României, Partea I, nr. 1.030 din 8 noiembrie 2004, cu modificările și
completările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de cererea de
demisie, începând cu data de 28 iunie 2005, prezentată de
domnul Octavian Claudiu Radu, ales deputat în

Circumscripția electorală nr. 16 Dâmbovița, aparținând
Grupului parlamentar al Partidului Democrat, și declară
vacant locul de deputat deținut de acesta.

Această hotărâre a fost adoptată în ședința Camerei Deputaților din 29 iunie 2005, cu respectarea prevederilor art. 76
alin. (2) din Constituția României, republicată.
p. PREȘEDINTELE CAMEREI DEPUTAȚILOR,

DAN RADU RUȘANU
București, 29 iunie 2005.
Nr. 20.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 256
din 12 mai 2005

referitoare la excepția de neconstituționalitate a prevederilor art. 56 din Legea nr. 128/1997
privind Statutul personalului didactic
Ioan Vida — președinte
Nicolae Cochinescu — judecător
Aspazia Cojocaru — judecător
Constantin Doldur — judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă — procuror
Irina Loredana Lăpădat
— magistrat-asistent
Pe rol se află soluționarea excepției de neconstituționalitate a prevederilor art. 56 din Legea nr. 128/1997
privind Statutul personalului didactic, excepție ridicată de
Eugenia Mariana Toader în Dosarul nr. 11.021/2004 al
Curții de Apel Cluj — Secția civilă, de muncă și asigurări
sociale, pentru minori și familie.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public solicită respingerea
excepției de neconstituționalitate ca neîntemeiată. În acest

sens arată că instituirea unor condiții diferite pentru
ocuparea unor posturi didactice distincte nu încalcă
dispozițiile art. 16 alin. (1) și (2) din Constituție, deoarece
principiul egalității nu este sinonim cu uniformitatea, astfel
încât pentru situații diferite poate exista un tratament juridic
diferit. În ceea ce privește invocarea dispozițiilor
constituționale ale art. 1 alin. (5) și ale art. 21 alin. (1),
apreciază că acestea nu au incidență în cauză.
C U R T E A,

având în vedere actele și lucrările dosarului, constată
următoarele:
Prin Încheierea din 7 decembrie 2004, pronunțată în
Dosarul nr. 11.021/2004, Curtea de Apel Cluj — Secția
civilă, de muncă și asigurări sociale, pentru minori și
familie a sesizat Curtea Constituțională cu excepția de
neconstituționalitate a prevederilor art. 56 din Legea
nr. 128/1997 privind Statutul personalului didactic,
excepție ridicată de Eugenia Mariana Toader.
În motivarea excepției de neconstituționalitate autoarea
acesteia arată că textul de lege criticat, îprin care se

MONITORUL OFICIAL AL ROMÂNIEI, PARTEA I, Nr. 581/6.VII.2005
impune o probă a aptitudinilor dacă candidații provin din
afara învățământului superior și prin care se admite o
compensare a vechimii în muncă exclusiv pentru lectori,
conferențiari și profesori universitari“, contravine dispozițiilor
art. 1 alin. (5), art. 16 alin. (1) și (2) și art. 21 alin. (1) din
Constituție.
În esență se susține că textul de lege criticat încalcă
dispozițiile art. 16 alin. (1) din Constituție, deoarece instituie
o discriminare între persoanele care ocupă posturile de
lectori, conferențiari și profesori universitari și celelalte
posturi didactice din învățământul universitar, prin aceea că
impune verificarea aptitudinilor didactice numai pentru prima
categorie, în cazul în care candidații provin din afara
învățământului universitar. Mai mult, prin instituirea
posibilității compensării vechimii în muncă în funcție de
performanțele profesionale, demonstrate, potrivit textului de
lege, prin lucrări de specialitate de valoare națională și
internațională, legiuitorul instituie, în opinia autorului
excepției, îun principiu al meritului profesional individual“,
ce conduce la exceptarea preparatorilor sau a asistenților
universitari de la posibilitatea de a ocupa un astfel de post
didactic, în lipsa vechimii necesare. În opinia autoarei
excepției de neconstituționalitate, textul de lege criticat
contravine și dispozițiilor art. 16 alin. (2) din Constituție,
deoarece înici legiuitorul nu poate fi mai presus de lege“ și
nu poate adopta norme juridice, cum este și cazul
prevederii de lege criticate, care îsă se aplice numai
pentru anumite posturi didactice și nu pentru toate“.
Este invocată și încălcarea dispozițiilor art. 1 alin. (5)
din Constituție, referitoare la respectarea Constituției, a
supremației sale și a legilor, deoarece prin prevederile
art. 56 din Legea nr. 128/1997 se instituie o îdiscriminare
inadmisibilă și extrem de dăunătoare învățământului
universitar“.
Se mai arată că textul de lege criticat încalcă și
dispozițiile art. 21 din Constituție, deoarece principiul
liberului acces la justiție îimplică cu obligativitate un cadru
legal care asigură și garantează această prevedere
constituțională“.
Curtea de Apel Cluj — Secția civilă, de muncă și
asigurări sociale, pentru minori și familie consideră că
excepția de neconstituționalitate este neîntemeiată.
Se arată că principiul egalității în drepturi a cetățenilor
are semnificația îrecunoașterii în favoarea acestora a unor
drepturi și libertăți fundamentale, iar nu și identitatea de
condiții pe care ar trebui să le îndeplinească pentru
ocuparea unor locuri de muncă cu specific și importanță
diferită“, astfel încât opțiunea legiuitorului îde a impune
condiții diferite pentru activități diferite nu contravine
principiului egalității în drepturi a cetățenilor“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens se arată că textul de lege
criticat nu conține discriminări ale unor categorii de
candidați, ci este vorba de adoptarea de către legiuitor a
unor reglementări diferite, pentru situații diferite. În acest
sens este și jurisprudența Curții Constituționale, potrivit
căreia principiul egalității nu este sinonim cu uniformitatea.

3

În ceea ce privește invocarea dispozițiilor art. 1 alin. (5)
și ale art. 16 alin. (2) din Constituție, îargumentele aduse
în sprijinul acestor susțineri se bazează pe aceleași
considerente relevate de autoarea excepției pentru a
demonstra principiul egalității în drepturi a cetățenilor“,
astfel încât și acestea sunt neîntemeiate. Dispozițiile art. 21
alin. (1) din Constituție nu au relevanță în cauză.
Avocatul Poporului arată că textul de lege criticat nu
încalcă dispozițiile art. 16 alin. (1) din Constituție. Se
precizează în acest sens că îpersoanele prevăzute în
ipoteza normei legale, cu o activitate deosebită în domeniul
postului pentru care concurează, se află într-o situație
diferită față de celelalte persoane care candidează pentru
ocuparea funcțiilor didactice din învățământul superior, ceea
ce justifică în mod obiectiv și rațional un tratament juridic
diferit“. Se invocă în acest sens jurisprudența Curții
Constituționale în materie.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 56 din Legea nr. 128/1997 privind Statutul
personalului didactic, publicată în Monitorul Oficial al
României, Partea I, nr. 158 din 16 iulie 1997.
Prevederile legale criticate au următorul conținut:
— Art. 56: î(1) Candidatul pentru ocuparea unui post
didactic de lector universitar/șef de lucrări, de conferențiar
universitar sau de profesor universitar, care provine din afara
învățământului superior, trebuie să facă dovada aptitudinilor
didactice prin prelegere publică sau prin probe similare, după
caz.
(2) Persoanele din învățământul superior care îndeplinesc
condițiile prevăzute la alin. (1) și la art. 55 alin. (1), (2) și (8), cu
o activitate deosebită în domeniul postului pentru care
concurează, demonstrată prin lucrări de specialitate de valoare
națională și internațională, pot să se prezinte, cu aprobarea
senatului universitar, la concursul pentru ocuparea unui post
didactic în învățământul superior, fără îndeplinirea condițiilor de
vechime stabilite la art. 55 alin. (6) sau (7), după caz.“
În opinia autoarei excepției de neconstituționalitate,
prevederile legale criticate contravin dispozițiilor art. 1
alin. (5), art. 16 alin. (1) și (2) și art. 21 alin. (1) din
Constituție, al căror conținut este următorul:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“

4

MONITORUL OFICIAL AL ROMÂNIEI, PARTEA I, Nr. 581/6.VII.2005

Autorul excepției susține, în esență, că legiuitorul a
instituit prin prevederile legale criticate o dublă discriminare.
Mai întâi, între persoanele care candidează pentru posturile
de lector universitar/șef de lucrări, de conferențiar
universitar sau de profesor universitar și celelalte posturi
didactice, fiind încălcate astfel dispozițiile art. 16 alin. (1)
din Constituție. Astfel, se arată că, pe de o parte, potrivit
prevederilor art. 56 alin. (1) din Legea nr. 128/1997, pentru
ocuparea unui post didactic de lector universitar/șef de
lucrări, de conferențiar universitar sau de profesor
universitar, dacă persoana în cauză provine din afara
învățământului superior, legiuitorul impune o probă a
aptitudinilor didactice, proba nefiind prevăzută pentru
ocuparea celorlalte posturi didactice din învățământul
superior, iar pe de altă parte, se mai susține că, potrivit
alin. (2) al art. 56 din același act normativ, legiuitorul a
admis compensarea lipsei vechimii în muncă cu activitatea
științifică deosebită, demonstrată prin lucrări de specialitate
de valoare națională și internațională, exclusiv pentru
ocuparea posturilor didactice de lector universitar/șef de
lucrări, de conferențiar universitar sau de profesor
universitar.
Analizând excepția de neconstituționalitate invocată,
precum și prevederile Legii nr. 128/1997 privind Statutul
personalului didactic, Curtea constată următoarele:
Potrivit prevederilor art. 55 alin. (5) din Legea
nr. 128/1997, pentru ocuparea funcției de asistent
universitar se cer a fi îndeplinite condițiile prevăzute în
art. 55 alin. (1) și (8), respectiv absolvirea cu diplomă de
licență sau cu diplomă echivalentă acesteia a unei instituții
de învățământ superior sau a unei instituții academice
postuniversitare, deținerea cetățeniei române sau, prin
excepție, a altei cetățenii, cu posibilitatea ocupării unor
posturi de personal didactic asociat, pe perioadă
determinată, și o vechime la catedră de 2 ani în
învățământul superior sau în cercetarea științifică de profil
ori de 4 ani în învățământul preuniversitar. Pentru
candidații care provin din afara învățământului sau a
cercetării științifice, se cere o vechime de minimum 5 ani
în profilul postului pentru care concurează.

Pe de altă parte, art. 56 din Legea nr. 128/1997
prevede că pentru ocuparea posturilor didactice de lector
universitar/șef de lucrări, de conferențiar universitar sau de
profesor universitar se admite posibilitatea compensării
vechimii în muncă cu o activitate științifică deosebită în
domeniul postului pentru care se concurează, materializată
în lucrări de specialitate de valoare națională și
internațională.
Curtea constată că, într-adevăr, textul de lege criticat
instituie condiții diferite pentru ocuparea unor posturi
didactice distincte — asistent universitar, lector
universitar/șef de lucrări, conferențiar universitar, profesor
universitar, fără însă ca prin acesta să fie încălcat
principiul egalității în drepturi a cetățenilor. Potrivit
jurisprudenței constante a Curții Constituționale, de exemplu
Decizia nr. 70 din 15 decembrie 1993, publicată în
Monitorul Oficial al României, Partea I, nr. 307 din
27 decembrie 1993, îprincipiul egalității nu este sinonim cu
uniformitatea, așa încât, dacă la situații egale trebuie să
corespundă un tratament egal, la situații diferite tratamentul
juridic nu poate fi decât diferit“. Or, în cauză, condițiile
distincte stabilite prin lege cu privire la ocuparea unor
posturi didactice sunt justificate de existența unor situații
diferite.
Pe de altă parte, prevederea legală criticată se aplică
în mod egal tuturor persoanelor care îndeplinesc condițiile
instituite prin acest text de lege, în vederea ocupării
posturilor didactice pentru care candidează, ținând seama
de nivelul pregătirii profesionale la care s-a ajuns pentru a
ocupa funcția de lector universitar/șef de lucrări, de
conferențiar universitar sau de profesor universitar, astfel
că nici din acest punct de vedere textul de lege criticat nu
este discriminatoriu.
Autorul excepției invocă în susținerea neconstituționalității
textului de lege criticat și dispozițiile art. 1 alin. (5)
referitoare la respectarea Constituției, a supremației sale și
a legilor, precum și ale art. 21 alin. (1) referitoare la liberul
acces la justiție, însă aceste dispoziții constituționale nu au
relevanță în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a prevederilor art. 56 din Legea nr. 128/1997 privind Statutul
personalului didactic, excepție ridicată de Eugenia Mariana Toader în Dosarul nr. 11.021/2004 al Curții de Apel Cluj —
Secția civilă, de muncă și asigurări sociale, pentru minori și familie.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

MONITORUL OFICIAL AL ROMÂNIEI, PARTEA I, Nr. 581/6.VII.2005

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind unele măsuri pentru privatizarea Societății Comerciale
îComplexul Energetic Craiova“ — S.A. și a Societății Comerciale
îComplexul Energetic Rovinari“ — S.A.
Având în vedere prevederile art. 41 alin. (2) lit. d) din Ordonanța de urgență a Guvernului nr. 88/1997 privind
privatizarea societăților comerciale, aprobată prin Legea nr. 44/1998, cu modificările și completările ulterioare, prevederile
art. 51 lit. b) din Legea nr. 137/2002 privind unele măsuri pentru accelerarea privatizării, cu modificările și completările
ulterioare, și dispozițiile pct. 4 lit. f) subpct. (ii) și (iii) din anexa la Hotărârea Guvernului nr. 102/2004 pentru aprobarea
Strategiei de accelerare a atragerii de investiții și privatizării în sectorul de producere a energiei termoelectrice, precum și
prevederile art. 215 din Normele metodologice de aplicare a Ordonanței de urgență a Guvernului nr. 88/1997 privind
privatizarea societăților comerciale, cu modificările și completările ulterioare, și ale Legii nr. 137/2002 privind unele măsuri
pentru accelerarea privatizării, aprobate prin Hotărârea Guvernului nr. 577/2002, cu completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se mandatează Ministerul Economiei și
Comerțului, prin Oficiul Participațiilor Statului și Privatizării
în Industrie, să semneze împreună cu Societatea
Comercială îComplexul Energetic Craiova“ — S.A. și,
respectiv, împreună cu Societatea Comercială îComplexul
Energetic Rovinari“ — S.A. contractele pentru servicii de
consultanță financiară cu consorțiul compus din Deloitte
Central Europe Limited și Fondul Româno-American de
Investiții.
(2) Se aprobă prevederile contractelor prevăzute la
alin. (1), în forma și conținutul prevăzute în anexele nr. 1
și 2*) care fac parte integrantă din prezenta hotărâre.
Art. 2. — (1) Ministerul Economiei și Comerțului, prin
Oficiul Participațiilor Statului și Privatizării în Industrie,
Societatea Comercială îComplexul Energetic Craiova“ —
S.A. și Societatea Comercială îComplexul Energetic
Rovinari“ — S.A. suportă, după caz, plata sumelor datorate
consultantului în baza contractelor pentru servicii de
consultanță financiară, astfel:
a) Ministerul Economiei și Comerțului, prin Oficiul
Participațiilor Statului și Privatizării în Industrie, partea din
componenta variabilă a onorariului de succes aferentă
fiecărui contract, pentru sumele încasate aferente acțiunilor
vândute, în situația în care strategia de privatizare a
Societății Comerciale îComplexul Energetic Craiova“ — S.A.
și, respectiv, a Societății Comerciale îComplexul Energetic
Rovinari“ — S.A. prevede vânzarea de acțiuni ca metodă
de privatizare;
b) Societatea Comercială îComplexul Energetic
Craiova“ — S.A., respectiv Societatea Comercială
îComplexul Energetic Rovinari“ — S.A., suma ce reprezintă
componenta fixă a onorariului, aferentă fiecărui contract, și
din componenta variabilă a onorariului, aferentă fiecărui
contract, pentru:
— sumele cu care investitorul/investitorii se angajează
prin contractele de privatizare să majoreze capitalul social
al societății comerciale, în situația în care în strategia de
privatizare a fiecăreia dintre cele două societăți comerciale
este prevăzută majorarea de capital ca metodă de
privatizare;
— sumele privind angajamentele de investiții în
Societatea Comercială îComplexul Energetic Craiova“ —
S.A., respectiv în Societatea Comercială îComplexul
Energetic Rovinari“ — S.A., asumate de investitor/investitori
prin contractele de privatizare și pentru care în contractele
de privatizare sunt prevăzute mecanisme de garantare;

— sumele reprezentând datorii ale Societății Comerciale
îComplexul Energetic Craiova“ — S.A., respectiv ale
Societății Comerciale îComplexul Energetic Rovinari“ —
S.A., asumate, care urmează să fie plătite de către
investitor/investitori din surse proprii și pentru care în
contractele de privatizare sunt prevăzute mecanisme de
garantare.
(2) Prin strategiile de privatizare vor fi stabilite și
modalități de plată a sumelor datorate consultantului, în
cazul în care aceste strategii vor prevedea pentru
Societatea Comercială îComplexul Energetic Craiova“ —
S.A., respectiv pentru Societatea Comercială îComplexul
Energetic Rovinari“ — S.A., și alte modalități de atragere
de investiții.
(3) Cheltuielile pentru pregătirea și realizarea privatizării
Societății Comerciale îComplexul Energetic Craiova“ —
S.A., respectiv a Societății Comerciale îComplexul Energetic
Rovinari“ — S.A., inclusiv cele pentru plata unor firme de
avocatură angajate de Ministerul Economiei și Comerțului
prin Oficiul Participațiilor Statului și Privatizării în Industrie,
altele decât cele prevăzute la alin. (1), vor fi suportate de
Societatea Comercială îComplexul Energetic Craiova“ —
S.A., respectiv de Societatea Comercială îComplexul
Energetic Rovinari“ — S.A.
(4) Societatea Comercială îComplexul Energetic
Craiova“ — S.A. și Societatea Comercială îComplexul
Energetic Rovinari“ — S.A. vor efectua plata cheltuielilor
prevăzute la alin. (3) către firmele de avocatură, în baza
confirmării Ministerului Economiei și Comerțului, prin Oficiul
Participațiilor Statului și Privatizării în Industrie, a îndeplinirii
obligațiilor asumate prin contractele încheiate în acest sens.
(5) Ministerul Economiei și Comerțului, prin Oficiul
Participațiilor Statului și Privatizării în Industrie, Societatea
Comercială îComplexul Energetic Craiova“ — S.A. și
Societatea Comercială îComplexul Energetic Rovinari“ —
S.A. asigură, după caz, sursele de finanțare a cheltuielilor
prevăzute la alin. (1), respectiv la alin. (3).
Art. 3. — Contractele de privatizare sau, după caz,
celelalte documente ale tranzacției care se vor încheia
pentru Societatea Comercială îComplexul Energetic
Craiova“ — S.A. și, respectiv, pentru Societatea Comercială
îComplexul Energetic Rovinari“ — S.A. vor include în mod
obligatoriu o clauză nenegociabilă, în temeiul căreia, în
situația desființării acestora din culpa investitorului/
investitorilor ca urmare a neîndeplinirii de către aceștia a

*) Anexele nr. 1 și 2 se comunică Ministerului Economiei și Comerțului.

6

MONITORUL OFICIAL AL ROMÂNIEI, PARTEA I, Nr. 581/6.VII.2005

angajamentelor asumate, se vor reține de la
investitor/investitori cu titlu de despăgubire următoarele:
— sumele achitate consultantului cu titlu de componentă
variabilă a onorariului până la data desființării contractelor
de privatizare sau, după caz, a celorlalte documente ale
tranzacției din culpa investitorului/investitorilor;

— dobânda corespunzătoare sumelor achitate
consultantului cu titlu de componentă variabilă a onorariului
pentru perioada cuprinsă între momentul efectuării plăților
și data desființării contractelor de privatizare sau, după caz,
a celorlalte documente ale tranzacției, stabilită la nivelul
dobânzii LIBOR/EURIBOR, la care se adaugă două
procente.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 9 iunie 2005.
Nr. 545.
GUVERNUL ROMÂNIEI

HOTĂRÂRE
privind trecerea unei construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unei construcții
aflate în administrarea Ministerului Administrației și
Internelor, situată în municipiul Fălticeni, Str. Armatei (fostă
6 Martie) nr. 1—3, județul Suceava, identificată potrivit
anexei care face parte integrantă din prezenta hotărâre.

Art. 2. — Trecerea în domeniul privat al statului a
construcției prevăzute la art. 1 se face în vederea scoaterii
din funcțiune și casării acesteia.
Art. 3. — După scoaterea din funcțiune și casarea
construcției, Ministerul Administrației și Internelor își va
actualiza în mod corespunzător datele din evidența
cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 598.
ANEXĂ
DATELE DE IDENTIFICARE

a construcției aflate în administrarea Ministerului Administrației și Internelor,
care trece din domeniul public al statului în domeniul privat al acestuia
Adresa imobilului

Municipiul Fălticeni, Str. Armatei
(fostă 6 Martie) nr. 1—3, județul Suceava

Persoana juridică în a cărei administrare
se află imobilul

Ministerul Administrației și Internelor

Caracteristicile imobilului care trece
în domeniul privat al statului

Seră de legume — Pavilion nr. 61
Suprafața construită = 300 m2
Suprafața desfășurată = 300 m 2
Anul construcției: 1986
Valoarea contabilă = 50.553.000 lei
Nr. de inventar la M.F.P. 34.894
(parțial)

7

MONITORUL OFICIAL AL ROMÂNIEI, PARTEA I, Nr. 581/6.VII.2005
GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Ministerului Administrației și Internelor în domeniul public al municipiului Giurgiu
și în administrarea Consiliului Local al Municipiului Giurgiu
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile situate
în municipiul Giurgiu, Platforma 1, Aleea Chimiei nr. 1,
județul Giurgiu, identificate potrivit anexei care face parte
integrantă din prezenta hotărâre, din domeniul public al
statului și din administrarea Ministerului Administrației și
Internelor în domeniul public al municipiului Giurgiu și în
administrarea Consiliului Local al Municipiului Giurgiu, în

scopul construirii unui ansamblu de locuințe sociale și
pentru tineret.
Art. 2. — Predarea-preluarea imobilelor care se transmit
potrivit art. 1 se face pe bază de protocol încheiat între
părțile interesate, în termen de 30 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 599.

ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Administrației
și Internelor în domeniul public al municipiului Giurgiu și în administrarea Consiliului Local al Municipiului Giurgiu
Locul unde sunt situate
imobilele
care se transmit

Municipiul Giurgiu,
Platforma 1,
Aleea Chimiei nr. 1,
județul Giurgiu

Persoana juridică
de la care
se transmit imobilele

Statul român,
Ministerul
Administrației
și Internelor

Persoana juridică
la care
se transmit imobilele

Municipiul
Giurgiu,
Consiliul Local
al Municipiului
Giurgiu

Caracteristicile tehnice ale imobilelor
Nr. M.F.P. — 149.168

Clădiri
• Atelier mecanic (P):
— suprafața construită = 3.850 m2
— suprafața desfășurată = 3.850 m2
• Grup social (P+2):
— suprafața construită = 530 m2
— suprafața desfășurată = 1.510 m2
• Atelier școală (P+1):
— suprafața construită = 582 m2
— suprafața desfășurată = 1.165 m2
• Centrală telefonică (P+1):
— suprafața construită = 307 m2
— suprafața desfășurată = 613 m2
Total suprafață construită = 5.269 m2
Total suprafață desfășurată = 7.138 m2
Teren
Suprafața terenului = 24.417 m2 (include și
terenul pe care sunt construite clădirile)

8

MONITORUL OFICIAL AL ROMÂNIEI, PARTEA I, Nr. 581/6.VII.2005
GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului și din administrarea
Ministerului Apărării Naționale în domeniul public al comunei Păltiniș și în administrarea
Consiliului Local al Comunei Păltiniș, județul Caraș-Severin
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, având datele de identificare prevăzute în anexa care
face parte integrantă din prezenta hotărâre, din domeniul
public al statului și din administrarea Ministerului Apărării
Naționale în domeniul public al comunei Păltiniș și în

administrarea Consiliului Local al Comunei Păltiniș, județul
Caraș-Severin.
Art. 2. — Predarea-primirea părții din imobilul transmis
potrivit art. 1 se face pe bază de protocol încheiat între
părțile interesate, în termen de 60 de zile de la data intrării
în vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 601.
ANEXĂ
DATELE DE IDENTIFICARE

a unei părți dintr-un imobil care se transmite din domeniul public al statului și din administrarea
Ministerului Apărării Naționale în domeniul public al comunei Păltiniș și în administrarea Consiliului Local
al Comunei Păltiniș, județul Caraș-Severin

Locul unde
este situat imobilul
care se transmite

Comuna Păltiniș,
județul
Caraș-Severin

Persoana juridică
de la care
se transmite imobilul

Persoana juridică
la care
se transmite imobilul

Statul român,
Ministerul
Apărării Naționale

Comuna Păltiniș,
județul
Caraș-Severin,
Consiliul Local
al Comunei
Păltiniș

Codul de clasificare
din inventarul bunurilor
aflate în administrarea
Ministerului Apărării
Naționale, care alcătuiesc
domeniul public al statului

Caracteristicile tehnice ale imobilului

— imobil 1005
(parțial)
— cod 8.29.09
— nr. M.F. 104.160

— Suprafața construită = 692 m2
— Suprafața desfășurată = 705 m2
— Suprafața totală a terenului,
inclusiv construcțiile = 1.309.700 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 581/6.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033061]
ISSN 1453—4495

