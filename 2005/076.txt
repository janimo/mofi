PARTEA

Anul 173 (XVII) — Nr. 76

I

LEGI, DECRETE, HOTĂRÂRI ȘI ALTE ACTE

Luni, 24 ianuarie 2005

SUMAR

Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 538 din 7 decembrie 2004 referitoare la
excepția de neconstituționalitate a dispozițiilor
art. 13 alin. (2) din Ordonanța Guvernului
nr. 2/2001 privind regimul juridic al contravențiilor

1–3

Decizia nr. 565 din 16 decembrie 2004 referitoare la
excepția de neconstituționalitate a Ordonanței de
urgență a Guvernului nr. 63/1998 privind energia
electrică și termică ....................................................

3–5

DECIZII

ALE

Pagina

35.

CURȚII

— Ordin al ministrului finanțelor publice pentru
aprobarea modelului și conținutului formularelor
101 îDeclarație privind impozitul pe profit“, 120
îDecont privind accizele“ și 130 îDecont privind
impozitul la țițeiul și la gazele naturale din
producția internă“.......................................................

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 538
din 7 decembrie 2004

referitoare la excepția de neconstituționalitate a dispozițiilor art. 13 alin. (2)
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 13 alin. (2) din Ordonanța
Guvernului nr. 2/2001 privind regimul juridic al

contravențiilor, excepție ridicată de Societatea Comercială
îConstrucții Molnar Prodcom“ — S.R.L. Teaca în Dosarul
nr. 1.845/2004 al Judecătoriei Bistrița.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate, arătând că autorul acesteia nu invocă nici un
text constituțional în susținerea excepției ridicate, ceea ce
este contrar prevederilor art. 10 alin. (2) din Legea
nr. 47/1992 privind organizarea și funcționarea Curții
Constituționale.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 76/24.I.2005
C U R T E A,

având în vedere actele și lucrările dosarului, constată
următoarele:
Prin Încheierea din 2 iunie 2004, pronunțată în Dosarul
nr. 1.845/2004, Judecătoria Bistrița a sesizat Curtea
Constituțională cu excepția de neconstituționalitate a
dispozițiilor art. 13 alin. (2) din Ordonanța Guvernului
nr. 2/2001 privind regimul juridic al contravențiilor,
excepție ridicată de Societatea Comercială îConstrucții
Molnar Prodcom“ — S.R.L. Teaca. Excepția a fost ridicată
într-o cauză care avea ca obiect soluționarea unei plângeri
împotriva procesului-verbal de constatare și sancționare a
unei contravenții.
În motivarea excepției autorul acesteia susține că
prevederile art. 13 alin. (2) din Ordonanța Guvernului
nr. 2/2001 privind regimul juridic al contravențiilor sunt
neconstituționale îîn măsura în care se referă și la faptele
săvârșite prin omisiune, deoarece nu este admisibil ca
acestea să fie asimilate faptelor comisive, și în consecință
să fie considerate continue“. În optica autorului excepției,
constatarea faptelor săvârșite prin omisiune poate fi îfăcută
oricând și numai de la data constatării lor să curgă
termenul de 6 luni pentru aplicarea sancțiunii“, iar nu din
momentul în care a început săvârșirea prin inacțiune a
faptei contravenționale.
Judecătoria Bistrița consideră că excepția de
neconstituționalitate ridicată este neîntemeiată, întrucât, pe
de o parte, îpetenta [...] nu a invocat textul constituțional
care se pretinde că s-ar încălca prin aplicarea art. 13
alin. (2) din Ordonanța Guvernului nr. 2/2001“, iar, pe de
altă parte, îmotivele invocate [...] țin de soluționarea cauzei,
fiind aspecte de interpretare a textelor legale“, ceea ce
este atributul exclusiv al instanței legal învestite cu
soluționarea cauzei.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
ridicată este neîntemeiată, deși menționează că îautorul
excepției de neconstituționalitate nu precizează care sunt
textele constituționale considerate a fi încălcate“, iar
motivele invocate în susținerea excepției țin de
interpretarea legii, nefiind o problemă de constituționalitate.
Totodată, Guvernul arată că dispoziția legală criticată a mai
fost supusă controlului de constituționalitate, Curtea
statuând că, îdatorită faptului că încălcarea obligației legale
durează în timp, legiuitorul a instituit reguli speciale cu
privire la momentul de la care începe să curgă termenul
de prescripție“.
Avocatul Poporului consideră că excepția de
neconstituționalitate ridicată este inadmisibilă. Se susține
că, în conformitate cu art. 10 alin. (2) din Legea
nr. 47/1992 privind organizarea și funcționarea Curții
Constituționale, sesizările adresate Curții trebuie să fie
motivate, întrucât aceasta îeste competentă să se pronunțe
numai în limitele sesizării“. Se apreciază că, îîntrucât
autorul excepției nu a indicat textul constituțional presupus
încălcat de art. 13 alin. (2) din Ordonanța Guvernului
nr. 2/2001, [...] instanța de control constituțional nu se

poate pronunța asupra excepției ridicate, deoarece s-ar
substitui părții în ceea ce privește invocarea motivului de
neconstituționalitate, exercitând astfel, din oficiu, controlul de
constituționalitate a textului de lege criticat“. În acest sens
se invocă jurisprudența în materie a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 13 alin. (2) din Ordonanța Guvernului
nr. 2/2001 privind regimul juridic al contravențiilor, publicată
în Monitorul Oficial al României, Partea I, nr. 410 din
25 iulie 2001, aprobată cu modificări prin Legea
nr. 180/2002, publicată în Monitorul Oficial al României,
Partea I, nr. 268 din 22 aprilie 2002, cu modificările și
completările ulterioare.
Dispozițiile criticate ca fiind neconstituționale au
următorul cuprins:
— Art. 13 alin. (2): îÎn cazul contravențiilor continue
termenul prevăzut la alin. (1) curge de la data constatării faptei.
Contravenția este continuă în situația în care încălcarea
obligației legale durează în timp“.;
— Art. 13 alin. (1), la care se face trimitere prin textul
criticat, are următorul cuprins: îAplicarea sancțiunii amenzii
contravenționale se prescrie în termen de 6 luni de la data
săvârșirii faptei.“
Curtea reține că, în esență, autorul excepției de
neconstituționalitate susține că dispozițiile criticate sunt
neconstituționale în măsura în care termenul de prescripție
de 6 luni, prevăzut de art. 13 alin. (1) din Ordonanța
Guvernului nr. 2/2001, curge de la data constatării faptei
săvârșite prin omisiune, iar nu de la data săvârșirii
acesteia.
Curtea observă că, în susținerea criticii sale, autorul
excepției de neconstituționalitate nu invocă încălcarea nici
unui text constituțional, aceasta bazându-se exclusiv pe
interpretarea, într-un anumit sens, a textului art. 13 alin. (2)
din Ordonanța Guvernului nr. 2/2001 privind regimul juridic
al contravențiilor.
În conformitate cu dispozițiile art. 10 alin. (2) din Legea
nr. 47/1992, sesizările de neconstituționalitate trebuie
motivate, ceea ce corespunde spiritului dispozițiilor art. 146
lit. d) din Constituție și dispozițiilor Legii nr. 47/1992
referitoare la excepția de neconstituționalitate, care exclude
controlul din oficiu asupra constituționalității legilor și
ordonanțelor Guvernului.
În consecință, excepția de neconstituționalitate urmează
a fi respinsă ca inadmisibilă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 13 alin. (2) din Ordonanța Guvernului
nr. 2/2001 privind regimul juridic al contravențiilor, excepție ridicată de Societatea Comercială îConstrucții Molnar
Prodcom“ — S.R.L. Teaca în Dosarul nr. 1.845/2004 al Judecătoriei Bistrița.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 565
din 16 decembrie 2004

referitoare la excepția de neconstituționalitate a Ordonanței de urgență a Guvernului nr. 63/1998
privind energia electrică și termică
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a Ordonanței de urgență a Guvernului
nr. 63/1998 privind energia electrică și termică, excepție
ridicată, din oficiu, de Tribunalul Gorj — Secția comercială
și de contencios administrativ în Dosarul nr. 928/C/2004 al
aceleiași instanțe.
La apelul nominal răspunde partea Societatea
Comercială îComplexul Energetic Rovinari“ — S.A. din
Rovinari, prin consilier juridic Virgil Novac, cu delegație
depusă la dosar, lipsind Autoritatea Națională de
Reglementare în domeniul Energiei, față de care procedura
de citare este legal îndeplinită. Magistratul-asistent
informează că Autoritatea Națională de Reglementare în
domeniul Energiei a depus la dosarul cauzei note scrise
prin
care
solicită
respingerea
excepției
de
neconstituționalitate ca neîntemeiată, arătând, în acest
sens, că, pe de o parte, ordonanța de urgență criticată a
fost abrogată prin Legea energiei electrice nr. 318/2003, la
o dată anterioară sesizării Curții Constituționale, iar, pe de
altă parte, la adoptarea actului normativ atacat, au fost
respectate prevederile art. 115 alin. (5) din Constituție,
invocate de instanța de judecată în motivarea excepției de
neconstituționalitate ridicate.

Cauza se află în stare de judecată.
Acordându-i-se cuvântul pe fond, reprezentantul
Societății Comerciale îComplexul Energetic Rovinari“ —
S.A. reiterează argumentele expuse de instanța de judecată
în încheierea de sesizare a Curții Constituționale, solicitând,
în final, admiterea excepției de neconstituționalitate.
Reprezentantul Ministerului Public, în temeiul art. 29
alin. (1) din Legea nr. 47/1992 privind organizarea și
funcționarea Curții Constituționale, pune concluzii de
respingere a excepției ca inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 16 iulie 2004, pronunțată în Dosarul
nr. 928/C/2004, Tribunalul Gorj — Secția comercială și de
contencios administrativ a sesizat Curtea Constituțională
cu excepția de neconstituționalitate a Ordonanței de
urgență a Guvernului nr. 63/1998 privind energia electrică
și termică. Excepția a fost ridicată, din oficiu, de instanța de
judecată într-un proces având ca obiect soluționarea
recursului declarat de Autoritatea Națională de
Reglementare în domeniul Energiei din București împotriva
unei sentințe civile prin care s-a înlocuit sancțiunea amenzii
contravenționale, dispusă împotriva Societății Comerciale
îComplexul Energetic Rovinari“ — S.A., cu sancțiunea
contravențională a avertismentului.
În motivarea excepției Tribunalul Gorj — Secția
comercială și de contencios administrativ arată că
Ordonanța de urgență a Guvernului nr. 63/1998 privind
energia electrică și termică încalcă prevederile art. 114
alin. (4) și (5) din Constituție, întrucât:
Domeniul energiei electrice și termice, pe care îl
reglementează ordonanța criticată, îface obiectul unei legi
organice“ ce înu poate fi reglementat printr-o ordonanță de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 76/24.I.2005

urgență“, întrucât Legea nr. 148/1998 abilitează Guvernul
îsă emită ordonanțe în mai multe domenii, dar nu și în cel
al energiei“. Consideră că îasigurarea cu combustibil și
energie este o necesitate permanentă, economia
concurențială în domeniul energetic nu apare subit“, astfel
că nota de argumentare din preambulul ordonanței criticate
nu justifică adoptarea sa în regim de urgență.
Chiar îpresupunând că a existat un caz excepțional, în
sensul art. 114 alin. (4) din Constituție“, instanța apreciază
că ordonanța criticată îtrebuia, de urgență, să fie discutată
în Parlament, aprobată sau respinsă într-un timp relativ
scurt, pentru a i se justifica denumirea“. Or, din
documentația aflată la dosarul instanței de judecată și
invocată de aceasta în motivarea excepției de
neconstituționalitate rezultă că ordonanța de urgență
criticată a fost, pentru o lungă perioadă de timp, îfie
trimisă pentru avize, fie pe ordinea de zi“ a fiecăreia dintre
cele două Camere ale Parlamentului, fără a fi însă
respinsă sau aprobată.
În concluzie, se arată că, îdeși Ordonanța de urgență a
Guvernului nr. 63/1998 a fost emisă la data de
28 decembrie 1998“ și a produs efecte juridice timp de
aproape 5 ani, înici până la apariția Legii energiei electrice
nr. 318/2003 nu a fost aprobată sau respinsă“, așa cum
prevede art. 114 alin. (5) din Constituție.
Pentru a sublinia admisibilitatea excepției de
neconstituționalitate ridicate, instanța de judecată arată că
îde soluționarea acesteia depinde soluționarea recursului“,
întrucât, în baza acestei ordonanțe, Societatea Comercială
îComplexul Energetic Rovinari“ — S.A. a fost sancționat cu
o amendă contravențională.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și instituției Avocatul Poporului, pentru a-și
exprima punctele de vedere asupra excepției de
neconstituționalitate ridicate.
Guvernul a transmis punctul său de vedere cu Adresa
nr. 5/9.610/A.N. din data de 3 noiembrie 2004, prin care
consideră că, potrivit art. 29 alin. (1) și (6) din Legea
nr. 47/1992, excepția de neconstituționalitate este
inadmisibilă. În acest sens, arată că ordonanța criticată a
fost abrogată prin dispozițiile art. 66 din Legea
nr. 318/2003 își, în consecință, prin Legea nr. 380/2003,
această ordonanță de urgență a fost respinsă“.
Avocatul Poporului a transmis punctul său de vedere
cu Adresa nr. 7.737 din data de 18 octombrie 2004, prin
care apreciază că excepția de neconstituționalitate
este inadmisibilă. În ceea ce privește critica de
neconstituționalitate față de prevederile art. 115 alin. (4) și
(7) din Constituție, se constată că Ordonanța de urgență a
Guvernului nr. 63/1998 privind energia electrică și termică
a fost abrogată prin art. 66 alin. (2) lit. a) din Legea
energiei electrice nr. 318/2003, fiind astfel incidente
dispozițiile art. 29 alin. (1) din Legea nr. 47/1992, potrivit
cărora Curtea Constituțională se pronunță numai asupra
excepțiilor de neconstituționalitate care au ca obiect
dispoziții legale în vigoare.

Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părților și ale procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
Ordonanța de urgență a Guvernului nr. 63/1998 privind
energia electrică și termică, publicată în Monitorul Oficial al
României, Partea I, nr. 519 din 30 decembrie 1998, cu
modificările și completările ulterioare. Această ordonanță a
fost abrogată în mod expres prin art. 66 alin. (2) lit. a) din
Legea energiei electrice nr. 318/2003, publicată în
Monitorul Oficial al României, Partea I, nr. 511 din 16 iulie
2003, și respinsă ulterior prin Legea nr. 380/2003,
publicată în Monitorul Oficial al României, Partea I, nr. 692
din 3 octombrie 2003.
În motivarea excepției ridicate, instanța invocă
încălcarea art. 114 alin. (4) și (5) din Constituție, devenit
art. 115 alin. (4), alin. (5) teza întâi și a doua și alin. (7),
ca urmare a republicării Constituției.
Examinând excepția de neconstituționalitate ridicată,
Curtea constată că Ordonanța de urgență a Guvernului
nr. 63/1998 privind energia electrică și termică, publicată în
Monitorul Oficial al României, Partea I, nr. 519 din
30 decembrie 1998, a fost abrogată în mod expres,
anterior sesizării instanței de contencios constituțional, prin
art. 66 alin. (2) lit. a) din Legea energiei electrice
nr. 318/2003, publicată în Monitorul Oficial al României,
Partea I, nr. 511 din 16 iulie 2003, Or, potrivit dispozițiilor
art. 29 alin. (1) și (6) din Legea nr. 47/1992, Curtea
Constituțională decide asupra excepțiilor de neconstituționalitate ce au ca obiect o lege sau ordonanță ori
dispoziții dintr-o lege sau ordonanță în vigoare. Prin
urmare, excepția de neconstituționalitate urmează a fi
respinsă ca inadmisibilă.
În ceea ce privește opinia instanței de judecată,
conform căreia, chiar abrogată fiind, ordonanța criticată are
incidență în soluționarea cauzei, astfel că excepția de
neconstituționalitate nu ar fi inadmisibilă, trebuie precizat că
o asemenea observație nu poate fi reținută. Deciziile Curții
Constituționale își produc efectele numai pentru viitor, astfel
că o decizie pronunțată în soluționarea unei excepții ce are
ca obiect o normă juridică abrogată, ar fi, practic, inutilă.
Pe de altă parte, cauzele de inadmisibilitate, prevăzute în
art. 29 din Legea nr. 47/1992, nu trebuie întrunite în mod
cumulativ, astfel că sublinierea incidenței actului normativ
abrogat, în soluționarea litigiului în cursul căruia s-a ridicat
excepția de neconstituționalitate, nu poate să conducă la
înlăturarea cauzei de inadmisibilitate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

5

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1,
2, 3, art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a Ordonanței de urgență a Guvernului nr. 63/1998
privind energia electrică și termică, excepție ridicată, din oficiu, de Tribunalul Gorj — Secția comercială și de contencios
administrativ în Dosarul nr. 928/C/2004 al aceleiași instanțe.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea modelului și conținutului formularelor 101îDeclarație privind impozitul pe profit“,
120îDecont privind accizele“ și 130îDecont privind impozitul la țițeiul și la gazele naturale
din producția internă“
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 35 alin. (1) și ale art. 219 alin. (3) din Legea nr. 571/2003 privind Codul fiscal,
cu modificările și completările ulterioare,
în conformitate cu prevederile art. 78 și ale art. 196 alin. (2) din Ordonanța Guvernului nr. 92/2003 privind Codul
de procedură fiscală, republicată,
ministrul finanțelor publice emite următorul ordin:
Art. 1. — Se aprobă modelul și conținutul formularelor
prevăzute în anexa nr. 1:
— 101 îDeclarație privind impozitul pe profit“, cod
14.13.01.04;
— 120 îDecont privind accizele“, cod 14.13.01.03;
— 130 îDecont privind impozitul la țițeiul și la gazele
naturale din producția internă“, cod 14.13.01.05.
Art. 2. — Formularele prevăzute la art. 1 se
completează și se depun potrivit instrucțiunilor cuprinse în
anexa nr. 2.
Art. 3. — (1) Formularele prevăzute la art. 1 se depun,
în format electronic, la organul fiscal competent.
(2) Formatul electronic al formularelor se obține prin
folosirea programului de asistență elaborat de Ministerul
Finanțelor Publice și se transmite organului fiscal competent
pe discheta 3 1/2 inch, 1.440 MB compatibilă MS-DOS.
(3) Formatul electronic va fi însoțit de formularul editat
de plătitori cu ajutorul programului de asistență, semnat și
ștampilat, conform legii.
(4) Programul de asistență este pus la dispoziție
contribuabililor gratuit de unitățile fiscale subordonate sau
poate fi descărcat de pe serverul de web al Ministerului
Finanțelor Publice, la adresa www.mfinante.ro.

(5) Contribuabilii mari depun declarațiile conform
procedurii speciale, stabilită în baza Ordonanței Guvernului
nr. 92/2003 privind Codul de procedură fiscală, republicată.
Art. 4. — Caracteristicile de tipărire, modul de difuzare,
de utilizare și de păstrare a formularelor prevăzute la art. 1
sunt prezentate în anexa nr. 3.
Art. 5. — Anexele nr. 1—3 fac parte integrantă din
prezentul ordin.
Art. 6. — Prezentul ordin se aplică, pentru declararea
obligațiilor datorate, începând cu anul fiscal 2004.
Art. 7. — Direcția generală de gestiune a impozitelor și
contribuțiilor, Direcția generală de colectare a creanțelor
bugetare din cadrul Agenției Naționale de Administrare
Fiscală, Direcția generală a tehnologiei informației din
cadrul Ministerului Finanțelor Publice, Direcția Generală de
Administrare a Marilor Contribuabili din București, direcțiile
generale ale finanțelor publice județene și a municipiului
București, precum și, după caz, direcțiile de specialitate din
cadrul Ministerului Finanțelor Publice și al Agenției
Naționale de Administrare Fiscală vor duce la îndeplinire
prevederile prezentului ordin.
Art. 8. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu
București, 17 ianuarie 2005.
Nr. 35.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 76/24.I.2005
ANEXA Nr. 1*)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 76/24.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 76/24.I.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 76/24.I.2005
ANEXA Nr. 2

INSTRUCȚIUNI
pentru completarea formularelor 101îDeclarație privind impozitul pe profit“, 120îDecont
privind accizele“ și 130îDecont privind impozitul la țițeiul și la gazele naturale
din producția internă“
101 îDeclarație privind impozitul pe profit“, cod 14.13.01.04
I. Depunerea declarației
1. Declarația privind impozitul pe profit se completează și se depune anual de către plătitorii
de impozit pe profit, după definitivarea impozitului pe profit, astfel:
a) până la data de 15 februarie inclusiv a anului următor celui de raportare, de contribuabilii
care până la această dată au definitivat închiderea exercițiului financiar anterior, de organizațiile
nonprofit, precum și de contribuabilii care obțin venituri majoritare din cultura cerealelor și plantelor
tehnice, pomicultură și viticultură;
b) până la termenul prevăzut pentru depunerea situațiilor financiare pentru anul expirat,
pentru contribuabilii plătitori de impozit pe profit, care nu se încadrează la lit. a).
La completarea formularului se au în vedere prevederile Legii nr. 571/2003 privind Codul
fiscal, cu modificările și completările ulterioare, ale Hotărârii Guvernului nr. 44/2004 pentru
aprobarea Normelor metodologice de aplicare a Legii nr. 571/2003 privind Codul fiscal, cu
modificările ulterioare, precum și deciziile Comisiei fiscale centrale.
În cazul în care plătitorul corectează declarația depusă inițial, declarația rectificativă se
întocmește pe același model de formular, înscriind îX“ în spațiul special prevăzut în acest scop,
urmându-se procedura prevăzută în Ordinul ministrului finanțelor publice nr. 600/2004 privind
aprobarea modelului și conținutului formularului 710 îDeclarație rectificativă“, cod 14.13.01.00/r.
2. Declarația privind impozitul pe profit se depune, în format electronic, la unitatea fiscală în
a cărei rază teritorială plătitorul își are domiciliul fiscal sau acesta este luat în evidența fiscală,
după caz.
Formularul se editează în două exemplare:
— un exemplar se depune la unitatea fiscală împreună cu suportul electronic;
— un exemplar se păstrează de către plătitor.
II. Completarea declarației
Secțiunea A îDate de identificare ale plătitorului“
În caseta îCod de identificare fiscală“ se înscrie codul de înregistrare fiscală sau codul unic
de înregistrare, după caz.
Înscrierea cifrelor în casetă se face cu aliniere la dreapta.
În prima căsuță se înscrie atributul R, în cazul în care contribuabilul este înregistrat ca
plătitor de taxă pe valoarea adăugată.
În rubrica îDenumire“ se înscrie denumirea plătitorului.
Rubricile privind adresa se completează cu datele privind adresa domiciliului fiscal al
plătitorului.
Secțiunea B îDate privind impozitul pe profit“
• Rândurile 1—10 — se completează cu datele corespunzătoare, înregistrate în evidența
contabilă a contribuabilului. La rd. 2 îCheltuieli de exploatare“ se înscrie și cheltuiala cu impozitul
pe profit.
În cazul în care se înregistrează un rezultat negativ (pierdere), acesta se va înregistra cu
semnul î-“ (minus), de exemplu: -3.250.000.
• Rândul 11 — se completează cu sumele reprezentând diferențe favorabile de curs valutar,
rezultate în urma evaluării creanțelor și datoriilor în valută, înregistrate în contabilitate la data
schimbării sistemului contabil în contul îRezultatul reportat“, ca urmare a retratării sau transpunerii,
care devin impozabile la data încasării/plății acestora, pentru perioada retratată sau transpusă. De
asemenea, se completează și cu sumele reprezentând rezervele care au fost deductibile la
determinarea profitului impozabil, devenite impozabile în conformitate cu prevederile art. 22
alin. (5) din Legea nr. 571/2003, cu modificările și completările ulterioare.
Totodată acest rând se completează și cu sumele reprezentând veniturile care se iau în
calcul la determinarea profitului impozabil, potrivit prevederilor art. 19 alin. (3) din Legea
nr. 571/2003, cu modificările și completările ulterioare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 76/24.I.2005

13

• Rândul 12 — se completează cu sumele reprezentând diferențe nefavorabile de curs
valutar, rezultate în urma evaluării creanțelor și datoriilor în valută, înregistrate în contabilitate la
data schimbării sistemului contabil în contul îRezultatul reportat“, ca urmare a retratării sau
transpunerii, la data încasării/plății acestora, pentru perioada retratată sau transpusă. Se
completează și cu cheltuielile de administrare capitalizate în valoarea stocurilor (la data scăderii
din gestiune a stocului respectiv), valoarea cheltuielilor de cercetare-dezvoltare și valoarea
mijloacelor fixe de natura obiectelor de inventar rămase de recuperat, corespunzător duratei inițiale
de amortizare, după caz. De asemenea, acest rând se completează cu sumele reprezentând
cheltuielile care se iau în calcul la determinarea profitului impozabil, potrivit prevederilor art. 19
alin. (3) din Legea nr. 571/2003, cu modificările și completările ulterioare.
• Rândul 14 — se completează cu suma reprezentând amortizarea fiscală, determinată
conform prevederilor art. 24 din Legea nr. 571/2003, cu modificările și completările ulterioare. Se
include la această poziție și suma rezultată din aplicarea facilității fiscale reprezentând deducerea
suplimentară de amortizare de 20% din valoarea de intrare a mijloacelor fixe și/sau a brevetelor
de invenție amortizabile, potrivit legii.
• Rândul 15 — se completează cu sumele reprezentând cheltuielile cu dobânzile și
diferențele de curs valutar, care sunt reportate din anii fiscali anteriori, conform prevederilor art. 23
alin. (2) din Legea nr. 571/2003, cu modificările și completările ulterioare. Aceste sume vor fi
preluate de la rd. 32 din îDeclarația privind impozitul pe profit“ depusă pentru anul anterior.
• Rândul 16 — se completează cu valoarea reprezentând constituirea sau creșterea netă a
rezervei legale în perioada de raportare, în conformitate cu prevederile art. 22 alin. (1) lit. a) din
Legea nr. 571/2003, cu modificările și completările ulterioare.
• Rândul 17 — sumele de natura rezervelor, altele decât cele de la rd. 16, constituite din
profitul brut de către Banca Națională a României (pentru anul 2004), societățile comerciale
bancare, alte instituții de credit autorizate, societățile de credit ipotecar, fondurile de garantare și
cooperativele de credit, potrivit actelor normative specifice de organizare și funcționare.
• Rândul 18 — se completează cu valoarea altor deduceri la calculul profitului impozabil,
conform dispozițiilor Legii nr. 571/2003, cu modificările și completările ulterioare. De asemenea, se
completează cu valoarea reprezentând deducerea suplimentară în cotă de 20% din valoarea
investițiilor noi realizate în condițiile Legii nr. 332/2001 privind promovarea investițiilor directe cu
impact semnificativ în economie, cu modificările ulterioare, și ale Ordonanței Guvernului
nr. 65/2001 privind constituirea și funcționarea parcurilor industriale, aprobată și modificată prin
Legea nr. 490/2002, cu modificările ulterioare.
• Rândul 20 — se completează cu veniturile financiare reprezentând dividendele pe care
contribuabilul le-a primit de la o altă persoană juridică română.
• Rândul 21 — Se completează cu valorile corespunzătoare altor venituri neimpozabile,
altele decât cele înregistrate la rd. 20, prevăzute la art. 20 și la art. 38 alin. (12) din Legea
nr. 571/2003, cu modificările și completările ulterioare.
• Rândul 24 — se completează cu sumele reprezentând cheltuielile cu impozitul pe profit
curent și amânat, înregistrate în evidența contabilă.
• Rândul 25 — se completează cu cheltuielile cu impozitul pe profitul/veniturile realizate în
străinătate, reflectate drept cheltuială în evidența contabilă.
• Rândul 26 — se înscriu valorile reprezentând cheltuielile reglementate de art. 21 alin. (4)
lit. b) din Legea nr. 571/2003, cu modificările și completările ulterioare.
• Rândul 27 — se înscrie valoarea cheltuielilor de protocol care depășește limita prevăzută
la art. 21 alin. (3) lit. a) din Legea nr. 571/2003, cu modificările și completările ulterioare.
• Rândul 28 — se înscrie valoarea cheltuielilor de sponsorizare înregistrate în contabilitate.
• Rândul 29 — se înscrie valoarea cheltuielilor cu amortizarea, înregistrată în contabilitate.
• Rândul 30 — se trec toate sumele înregistrate ca cheltuieli în contabilitate, angajate pentru
constituirea sau majorarea provizioanelor și a rezervelor, peste limitele sau în alte condiții decât
cele prevăzute la art. 22 din Legea nr. 571/2003, cu modificările și completările ulterioare.
• Rândul 31 — reprezintă valoarea cheltuielilor cu dobânzile nedeductibile fiscal, care nu
sunt reportate pentru perioada următoare, în conformitate cu prevederile art. 23 alin. (5) din Legea
nr. 571/2003, cu modificările și completările ulterioare.
• Rândul 32 — reprezintă valoarea cheltuielilor cu dobânzile și cu diferențele de curs
valutar, aferente anului fiscal de raportare și anilor anteriori, nedeductibile fiscal pentru anul fiscal
curent, dar care sunt reportate pentru perioada următoare, potrivit prevederilor art. 23 alin. (2) din
Legea nr. 571/2003, cu modificările și completările ulterioare.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 76/24.I.2005
• Rândul 33 — se completează cu valoarea cheltuielilor efectuate în scopul realizării de
venituri neimpozabile, cu excepția celor prevăzute la art. 20 lit. d) din Legea nr. 571/2003, cu
modificările și completările ulterioare.
• Rândul 34 — se completează cu sumele reprezentând alte cheltuieli nedeductibile, cum
sunt:
— depășiri ale limitelor admisibile, stabilite prin dispozițiile art. 21 alin. (3) din Legea
nr. 571/2003, cu modificările și completările ulterioare, cu excepția celor de la lit. a), g), h) și i);
— cheltuielile prevăzute la art. 21 alin. (4) din Legea nr. 571/2003, cu modificările și
completările ulterioare, cu excepția celor de la lit. a), b), i) și p);
— alte cheltuieli care nu sunt efectuate în scopul realizării de venituri impozabile.
• Rândul 37 — se completează cu sumele reprezentând pierderile înregistrate în perioada
curentă, de reportat pentru perioada următoare, conform prevederilor art. 32 alin. (2) și ale art. 33
alin. (3) din Legea nr. 571/2003, cu modificările și completările ulterioare.
• Rândul 38 — se completează cu valoarea pierderilor fiscale de recuperat din perioadele
anterioare atât din activitățile din România, cât și din cele din surse externe. Nu se includ la
acest rând pierderile fiscale din anii anteriori, reglementate de art. 32 alin. (2) și de art. 33
alin. (3) din Legea nr. 571/2003, cu modificările și completările ulterioare, nerecuperabile din
profitul impozabil al anului de raportare. Valorile se înregistrează cu semnul î-“ (minus).
• Rândul 40.1 — se înscrie suma rezultată din aplicarea cotei de 25% asupra profitului
impozabil care se impune cu această cotă.
• Rândul 40.2 — se înscrie suma rezultată din aplicarea cotei de 5% asupra profitului
impozabil care se impune cu această cotă, în conformitate cu prevederile art. 38 alin. (4) din
Legea nr. 571/2003, cu modificările și completările ulterioare (pentru anul fiscal 2004).
• Rândul 40.3 — se înscrie suma rezultată din aplicarea cotei de 10% asupra profitului
impozabil care se impune cu această cotă, în conformitate cu prevederile art. 33 din Legea
nr. 571/2003, cu modificările și completările ulterioare.
• Rândul 40.4 — se completează cu suma reprezentând impozitul de 5% aplicat asupra
veniturilor din activități de natura barurilor de noapte, cluburilor de noapte, discotecilor, cazinourilor
și pariurilor sportive, în condițiile reglementate de art. 18 din Legea nr. 571/2003, cu modificările
și completările ulterioare.
• Rândul 41.1 — se completează cu valoarea cea mai mică dintre următoarele două valori,
pe fiecare stat din care se obțin venituri prin intermediul unui sediu permanent sau venituri
supuse impozitului cu reținere la sursă, venituri impuse atât în România, cât și în statul străin,
respectiv:
1. suma impozitelor plătite, direct sau indirect, prin reținere la sursă și virarea de către o
altă persoană către acel stat străin, pentru profiturile sediilor permanente din acel stat sau pentru
alte venituri provenite din acel stat, confirmate de documentele ce atestă plata acestora;
2. suma egală cu impozitul pe profit calculat prin aplicarea cotei prevăzute la art. 17
alin. (1) din Legea nr. 571/2003, cu modificările și completările ulterioare, la:
— profiturile impozabile obținute de sediile permanente din acel stat străin, profituri calculate
în conformitate cu prevederile titlului II din Legea nr. 571/2003, cu modificările și completările
ulterioare;
— celelalte venituri obținute în acel stat străin.
• Rândul 41.2 — se înscrie suma ce reprezintă scutirea de la plata impozitului pe profit
realizat din activitatea desfășurată pe durata de existență a zonei defavorizate sau a zonei
libere etc.
• Rândul 41.3 — se înscriu sumele ce reprezintă reduceri ale impozitului pe profit, calculate
potrivit legislației în vigoare, exclusiv deducerea privind sponsorizarea/mecenatul.
• Rândul 43 — se înscriu sumele reprezentând cheltuieli cu sponsorizarea și/sau mecenatul,
în limitele și în condițiile prevăzute la art. 31 alin. (4) și (5) din Legea nr. 571/2003, cu
modificările și completările ulterioare, precum și bursele private, potrivit legii.
• Rândul 45 — se înscrie suma reprezentând diferența de impozit pe profit stabilită de
organele de inspecție fiscală pentru anul fiscal de raportare și care se regăsește în indicatorii din
formular.
• Rândul 46 — se înscriu sumele reprezentând impozitul pe profit declarat pentru anul de
raportare prin declarațiile privind obligațiile de plată la bugetul general consolidat.
120 îDecont privind accizele“, cod 14.13.01.03
Se completează și se depune anual, de către plătitorii de accize, până la data de 30 aprilie
a anului următor celui de raportare.

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 76/24.I.2005
Decontul privind accizele se depune în format electronic la unitatea fiscală în a cărei rază
teritorială plătitorul își are domiciliul fiscal sau acesta este luat în evidența fiscală, după caz.
Formularul se editează în două exemplare:
— un exemplar se depune la unitatea fiscală, împreună cu suportul electronic;
— un exemplar se păstrează de plătitorul de accize.
În decont se vor înscrie sumele cumulate pentru anul de raportare.
În cazul în care plătitorul corectează decontul depus inițial, decontul rectificativ se întocmește
pe același model de formular, înscriind îX“ în spațiul special prevăzut în acest scop.
130 îDecont privind impozitul la țițeiul și la gazele naturale din producția internă“,
cod 14.13.01.05
Se completează și se depune anual, de către plătitorii de impozit la țițeiul și la gazele
naturale din producția internă, până la data de 30 aprilie a anului următor celui de raportare.
Decontul privind impozitul la țițeiul și la gazele naturale din producția internă se depune în
format electronic la unitatea fiscală în a cărei rază teritorială plătitorul își are domiciliul fiscal sau
acesta este luat în evidența fiscală, după caz.
Formularul se editează în două exemplare:
— un exemplar se depune la unitatea fiscală, împreună cu suportul electronic;
— un exemplar se păstrează de către plătitorul de impozit.
În decont se vor înscrie sumele cumulate pentru anul de raportare.
Impozitul la țițeiul și la gazele naturale din producția internă se datorează pentru cantitățile
livrate.
În cazul în care plătitorul corectează decontul depus inițial, decontul rectificativ se întocmește
pe același model de formular, înscriind îX“ în spațiul special prevăzut în acest scop.
ANEXA Nr. 3

CARACTERISTICI
de tipărire, modul de difuzare, de utilizare și de păstrare a formularelor
101 îDeclarație privind impozitul pe profit“
Denumire: 101 îDeclarație privind impozitul pe profit“
Cod: 14.13.01.04.
Caracteristici de tipărire: se utilizează echipament informatic pentru completare și editare cu
ajutorul programului de asistență, asigurat gratuit, de către unitățile fiscale teritoriale.
Se utilizează la: declararea impozitului pe profit datorat de persoanele juridice care au
calitatea de plătitor de impozit pe profit.
Se întocmește de: toți plătitorii de impozit pe profit;
Circulă: — în format electronic, la organul fiscal competent;
— în format hârtie, în două exemplare listate, semnate și ștampilate potrivit legii:
— un exemplar însoțește discheta depusă la organul fiscal;
— un exemplar se păstrează la plătitorul de impozit pe profit.
Se arhivează la organul fiscal:
— formatul electronic, în arhiva de documente electronice;
— formatul hârtie, la dosarul fiscal al plătitorului de impozit pe profit.
120 îDecont privind accizele“
Denumire: 120 îDecont privind accizele“
Cod: 14.13.01.03.
Caracteristici de tipărire: se utilizează echipament informatic pentru completare și editare cu
ajutorul programului de asistență, asigurat gratuit, de către unitățile fiscale teritoriale.
Se utilizează la: declararea obligației de plată la bugetul general consolidat, datorată de
persoanele juridice și persoanele fizice care au calitatea de plătitor de accize, conform legislației
în vigoare.
Se întocmește de: toți plătitorii de accize cărora le revine această obligație de plată.
Circulă: — în format electronic, la organul fiscal competent;
— în format hârtie, în două exemplare listate, semnate și ștampilate potrivit legii:
— un exemplar însoțește discheta depusă la organul fiscal;
— un exemplar se păstrează la plătitorul de accize.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 76/24.I.2005
Se arhivează la organul fiscal:
— formatul electronic, în arhiva de documente electronice;
— formatul hârtie, la dosarul fiscal al plătitorului de accize.
130 îDecont privind impozitul la țițeiul și la gazele naturale din producția internă“
Denumire: 130 Decont privind impozitul la țițeiul și la gazele naturale din producția internă
Cod: 14.13.01.05.
Caracteristici de tipărire: se utilizează echipament informatic pentru completare și editare cu
ajutorul programului de asistență, asigurat gratuit, de către unitățile fiscale teritoriale.
Se utilizează la: declararea impozitului la țițeiul și la gazele naturale din producția internă.
Se întocmește de: toți plătitorii de impozit la țițeiul și la gazele naturale din producția
internă, cărora le revine această obligație de plată.
Circulă: — în format electronic, la organul fiscal competent;
— în format hârtie, în două exemplare listate, semnate și ștampilate potrivit legii:
— un exemplar însoțește discheta depusă la organul fiscal;
— un exemplar se păstrează la plătitorul de impozit la țițeiul și la gazele
naturale din producția internă.
Se arhivează la organul fiscal:
— formatul electronic, în arhiva de documente electronice;
— formatul hârtie, la dosarul fiscal al plătitorului de impozit la țițeiul și la gazele
naturale din producția internă.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 76/24.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

