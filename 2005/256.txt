Anul 173 (XVII) — Nr. 256

PARTEA

I

LEGI, DECRETE, HOTĂRÂRI ȘI ALTE ACTE

Luni, 28 martie 2005

SUMAR

Nr.

Pagina
LEGI ȘI DECRETE

59.

149.

212.

— Lege privind aprobarea Ordonanței de urgență
a Guvernului nr. 135/2004 pentru modificarea unor
acte normative ce reglementează activitatea din
domeniul sanitar ........................................................

1–2
213.

— Decret pentru promulgarea Legii privind
aprobarea Ordonanței de urgență a Guvernului
nr. 135/2004 pentru modificarea unor acte
normative ce reglementează activitatea din
domeniul sanitar ........................................................

2
214.

ORDONANȚE ȘI HOTĂRÂRI
ALE GUVERNULUI ROMÂNIEI
23.

204.

Nr.

— Ordonanță de urgență pentru modificarea și
completarea Legii nr. 371/2004 privind înființarea,
organizarea și funcționarea Poliției Comunitare ....

2–3

— Hotărâre pentru completarea art. 2 din
Hotărârea Guvernului nr. 1.212/2003 privind unele
drepturi acordate personalului trimis în misiune
permanentă sau temporară în Irak..........................

3–4

LEGI

215.

ȘI

Pagina
— Hotărâre privind suplimentarea bugetului
Secretariatului General al Guvernului, pentru Oficiul
Român pentru Adopții, din Fondul de rezervă
bugetară la dispoziția Guvernului, prevăzut în
bugetul de stat pe anul 2005 ..................................

4

— Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2005, pentru
înlăturarea unor efecte ale calamităților naturale
produse în județul Dâmbovița ..................................

4–5

— Hotărâre privind stabilirea unor măsuri în
vederea organizării Festivalului Internațional
îGeorge Enescu“ .......................................................

5–7

— Hotărâre privind constituirea Grupului
interministerial de lucru pentru coordonarea
elaborării, perfecționării și implementării legislației
în domeniul restituirii proprietății imobiliare, preluată
în mod abuziv în perioada 6 martie 1945 —
22 decembrie 1989 ...................................................

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 135/2004
pentru modificarea unor acte normative ce reglementează activitatea din domeniul sanitar
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 135 din 14 decembrie 2004 pentru
modificarea unor acte normative ce reglementează
activitatea din domeniul sanitar, publicată în Monitorul
Oficial al României, Partea I, nr. 1.241 din 22 decembrie
2004, cu următoarele modificări și completări:

1. Articolul I va avea următorul cuprins:
îArt. I. — Litera h) a articolului 38 din Legea
nr. 306/2004 privind exercitarea profesiei de medic, precum
și organizarea și funcționarea Colegiului Medicilor din
România, publicată în Monitorul Oficial al României, Partea I,

2

MONITORUL OFICIAL AL ROMÂNIEI, PARTEA I, Nr. 256/28.III.2005

nr. 578 din 30 iunie 2004, cu modificările și completările
ulterioare, se modifică și va avea următorul cuprins:
h) medicii în activitate sau pensionari, precum și soțul
sau soția și copiii aflați în întreținerea acestora beneficiază
în mod gratuit, începând cu data de 1 ianuarie 2006, de
asistență medicală, medicamente și proteze, în condițiile
respectării dispozițiilor legale privind plata contribuției la
asigurările sociale de sănătate.“
2. După articolul I se introduc articolele I 1 și I 2 cu
următorul cuprins:
îArt. I 1 . — Litera i) a articolului 44 din Legea
nr. 307/2004 privind exercitarea profesiei de asistent
medical și a profesiei de moașă, precum și organizarea și
funcționarea Ordinului Asistenților Medicali și Moașelor din
România, publicată în Monitorul Oficial al României, Partea I,
nr. 578 din 30 iunie 2004, cu modificările ulterioare, se
modifică și va avea următorul cuprins:
«i) asistenții medicali și moașele în activitate sau
pensionari, precum și soțul sau soția și copiii aflați în
întreținerea acestora beneficiază în mod gratuit, începând
cu data de 1 ianuarie 2006, de asistență medicală,
medicamente și proteze, în condițiile respectării dispozițiilor
legale privind plata contribuției la asigurările sociale de
sănătate.»

Art. I 2 . — Litera h) a articolului 37 din Legea
nr. 308/2004 privind exercitarea profesiei de medic dentist,
precum și înființarea, organizarea și funcționarea Colegiului
Medicilor Dentiști din România, publicată în Monitorul
Oficial al României, Partea I, nr. 582 din 30 iunie 2004, cu
modificările ulterioare, se modifică și va avea următorul
cuprins:
«h) medicii dentiști în activitate sau pensionari, precum
și soțul sau soția și copiii aflați în întreținerea acestora
beneficiază în mod gratuit, începând cu data de 1 ianuarie
2006, de asistență medicală, medicamente și proteze, în
condițiile respectării dispozițiilor legale privind plata
contribuției la asigurările sociale de sănătate.»“
3. După articolul II se introduce articolul III cu
următorul cuprins:
îArt. III. — Pe data intrării în vigoare a legii de
aprobare a prezentei ordonanțe de urgență se abrogă
pct. 2 al art. III, pct. 1 al art. IV și art. V din Ordonanța
de urgență a Guvernului nr. 60/2004 pentru modificarea și
completarea unor dispoziții cuprinse în acte normative din
domeniul sanitar, publicată în Monitorul Oficial al României,
Partea I, nr. 806 din 1 septembrie 2004, aprobată cu
modificări prin Legea nr. 475/2004.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 21 martie 2005.
Nr. 59.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 135/2004
pentru modificarea unor acte normative ce reglementează activitatea din domeniul sanitar
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind
aprobarea Ordonanței de urgență a Guvernului
nr. 135/2004 pentru modificarea unor acte normative ce

reglementează activitatea din domeniul sanitar și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 18 martie 2005.
Nr. 149.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 371/2004
privind înființarea, organizarea și funcționarea Poliției Comunitare
Având în vedere imposibilitatea preluării de către consiliile județene, respectiv de către Consiliul General al
Municipiului București, a patrimoniului Corpului gardienilor publici și repartizarea acestuia către autoritățile administrației
publice locale pentru înființarea Poliției Comunitare, în termen de 90 de zile, care expiră la data de 1 aprilie 2005,
prevăzut la art. 20 alin. (1) din Legea nr. 371/2004 privind înființarea, organizarea și funcționarea Poliției Comunitare,
ținând seama de termenul foarte scurt în care corpurile gardienilor publici trebuiau reorganizate în Poliția
Comunitară, după principii funcționale total diferite, proces deosebit de complex și cu implicații logistice și umane majore,
care nu a putut fi încheiat,

MONITORUL OFICIAL AL ROMÂNIEI, PARTEA I, Nr. 256/28.III.2005

3

dată fiind necesitatea eliminării acestor disfuncționalități, atât în scopul operaționalizării imediate a Poliției
Comunitare, ca autoritate competentă în domeniul respectării și apărării valorilor comunităților locale, cât și în cel al
evitării unei situații de vid instituțional, la nivel local, în domeniile de competență ale acestui serviciu public,
în considerarea faptului că toate aceste elemente vizează interesul public și constituie situații extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 371/2004 privind înființarea,
organizarea și funcționarea Poliției Comunitare, publicată în
Monitorul Oficial al României, Partea I, nr. 878 din
27 septembrie 2004, se modifică și se completează după
cum urmează:
1. Alineatele (1) și (3) ale articolului 1 vor avea
următorul cuprins:
îArt. 1. — (1) În scopul asigurării ordinii și liniștii
publice, precum și pentru creșterea eficienței pazei
obiectivelor și a bunurilor aparținând domeniului public și
privat al unităților administrativ-teritoriale, se poate înființa,
la nivelul municipiilor, orașelor și sectoarelor municipiului
București, Poliția Comunitară, ca serviciu public de interes
local, specializat.
..........................................................................................
(3) Poliția Comunitară se poate constitui, după caz, prin
reorganizarea corpurilor gardienilor publici existente la data
intrării în vigoare a prezentei legi, la nivelul unităților
administrativ-teritoriale prevăzute la alin. (1) și (2).“
2. Articolul 20 va avea următorul cuprins:
îArt. 20. — (1) Patrimoniul Corpului gardienilor publici se
preia, în condițiile legii, de către consiliile județene,
respectiv Consiliul General al Municipiului București, care,
până la data de 30 noiembrie 2005, au obligația de a-l
repartiza autorităților administrației publice locale pentru
înființarea Poliției Comunitare din unitatea administrativteritorială proprie.
(2) În județele în care consiliile județene înființează, în
condițiile legii, servicii publice destinate asigurării pazei
obiectivelor de interes județean, patrimoniul prevăzut la
alin. (1) poate fi preluat de către aceste consilii, care au
obligația de a-l repartiza serviciilor respective.“

3. Articolul 21 va avea următorul cuprins:
îArt. 21. — (1) Drepturile și obligațiile născute din
contractele încheiate de corpurile gardienilor publici se
preiau în condițiile art. 20 de către Poliția Comunitară sau,
după caz, de către serviciile publice prevăzute la art. 20
alin. (2), cu acordul beneficiarilor activităților prestate de
personalul acestor corpuri.
(2) Continuarea activităților desfășurate de personalul
fostelor corpuri ale gardienilor publici, în exercitarea
obligațiilor rezultate din contractele prevăzute la alin. (1), se
asigură de către personalul contractual încadrat în condițiile
prezentei legi, la Poliția Comunitară.
(3) Contractele prevăzute la alin. (1), care au ca obiect
asigurarea pazei altor bunuri și obiective decât cele
prevăzute la art. 1 alin. (1) și art. 2 alin. (1), nu mai pot fi
prelungite sau reînnoite de către Poliția Comunitară după
expirarea termenelor pentru care au fost încheiate.“
4. După articolul 21 se introduce un nou articol,
articolul 211, cu următorul cuprins:
îArt. 21 1 . — (1) Până la completarea, prin achiziții
proprii, a întregului necesar de arme și muniții, dotarea
Poliției Comunitare cu aceste categorii de mijloace tehnice
se asigură de către Ministerul Administrației și Internelor,
prin structurile teritoriale din subordinea Inspectoratului
General al Poliției Române, după cum urmează:
a) gratuit, până la data de 31 decembrie 2005;
b) prin închiriere, începând cu data de 1 ianuarie 2006.
(2) Condițiile privind predarea-primirea armelor și
munițiilor, în folosință gratuită sau prin închiriere, după caz,
se stabilesc prin ordin al ministrului administrației și
internelor.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 24 martie 2005.
Nr. 23.

GUVERNUL ROMÂNIEI

HOTĂRÂRE
pentru completarea art. 2 din Hotărârea Guvernului nr. 1.212/2003
privind unele drepturi acordate personalului trimis în misiune permanentă sau temporară în Irak
În temeiul art. 108 din Constituția României, republicată,
Guvernul României adoptă prezenta hotărâre.
Art. I.

—

Articolul 2 din Hotărârea Guvernului

nr. 1.212/2003 privind unele drepturi acordate personalului
trimis în misiune permanentă sau temporară în Irak,
publicată în Monitorul Oficial al României, Partea I, nr. 750

din 27 octombrie 2003, se completează cu un nou alineat,
alineatul 2, cu următorul cuprins:
îNivelul diurnei acordate personalului trimis în misiune
temporară în Irak, pe durata existenței riscurilor severe de
insecuritate, se majorează cu 50%.“

4

MONITORUL OFICIAL AL ROMÂNIEI, PARTEA I, Nr. 256/28.III.2005

Art. II. — În anul 2005 fondurile necesare pentru
acoperirea majorării nivelului diurnei, aprobat prin prezenta

hotărâre, se suportă din bugetul unităților trimițătoare,
aprobat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Teodor Baconschi,
secretar de stat
Ministrul finanțelor publice,
Ionel Popescu

București, 17 martie 2005.
Nr. 204.

GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului,
pentru Oficiul Român pentru Adopții, din Fondul de rezervă bugetară la dispoziția Guvernului,
prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările și completările ulterioare, al art. 21 lit. a) din Legea bugetului de stat pe anul 2005
nr. 511/2004 și al art. 4 din Legea nr. 274/2004 privind înființarea și funcționarea Oficiului Român pentru Adopții, cu
modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului
Secretariatului General al Guvernului pe anul 2005, pentru
Oficiul Român pentru Adopții, din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 14.076.528 mii lei la
capitolul 51.01 îAutorități publice“, din care la titlul
îCheltuieli de personal“, cu suma de 9.589.528 mii lei, la
titlul îCheltuieli materiale și servicii“ cu suma de 2.187.000
mii lei și la titlul îCheltuieli de capital“ cu suma de
2.300.000 mii lei, în vederea asigurării fondurilor necesare
organizării și funcționării Oficiului Român pentru Adopții,

criteriu politic de integrare a României în Uniunea
Europeană.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Secretariatului General
al Guvernului pe anul 2005.
Art. 3. — Secretariatul General al Guvernului și alte
organe abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Secretarul de stat al Oficiului Român pentru Adopții,
Theodora Bertzi
Ministrul finanțelor publice,
Ionel Popescu

București, 24 martie 2005.
Nr. 212.

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2005, pentru înlăturarea unor efecte ale calamităților naturale
produse în județul Dâmbovița
În temeiul art. 108 din Constituția României, republicată, al art. 30 alin. (4) din Legea nr. 500/2002 privind
finanțele publice, cu modificările și completările ulterioare, precum și al art. 21 lit. b) din Legea bugetului de stat pe anul 2005
nr. 511/2004,
Guvernul României adoptă prezenta hotărâre.
Art. 1. — Se aprobă alocarea sumei de 4.960 milioane
lei din Fondul de intervenție la dispoziția Guvernului,
prevăzut în bugetul de stat pe anul 2005, comunei
Râul Alb, județul Dâmbovița, pentru finanțarea unor

lucrări urgente de consolidare a versantului Văii
Râului Alb și refacerea drumului comunal DC 122,
afectate de alunecările de teren din perioada
februarie—martie 2005.

MONITORUL OFICIAL AL ROMÂNIEI, PARTEA I, Nr. 256/28.III.2005
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.

5

Art. 3. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 24 martie 2005.
Nr. 213.

GUVERNUL ROMÂNIEI

HOTĂRÂRE
privind stabilirea unor măsuri în vederea organizării Festivalului Internațional îGeorge Enescu“
În temeiul art. 108 din Constituția României, republicată, și al art. 50 din Legea nr. 500/2002 privind finanțele
publice, cu modificările ulterioare,
Guvernul României adoptă prezenta hotărâre.
Art. 1. — Se aprobă organizarea de către Ministerul
Culturii și Cultelor a Festivalului Internațional îGeorge
Enescu“, denumit în continuare festivalul, care include și
Concursul Internațional îGeorge Enescu“, denumit în
continuare concursul.
Art. 2. — (1) În vederea realizării demersurilor și luării
măsurilor necesare pentru buna organizare și desfășurare
a festivalului și concursului, se constituie o comisie de
organizare.
(2) Comisia de organizare este condusă de ministrul
culturii și cultelor și este formată din câte un reprezentant al:
a) Ministerului Finanțelor Publice;
b) Ministerului Administrației și Internelor;
c) Ministerului Transporturilor, Construcțiilor și Turismului;
d) Ministerului Afacerilor Externe;
e) Ministerului Educației și Cercetării;
f) Primăriei Generale a Municipiului București;
g) Societății Române de Televiziune;
h) Societății Române de Radiodifuziune;
i) Regiei Autonome îAdministrația Patrimoniului
Protocolului de Stat“;
j) Uniunii Compozitorilor și Muzicologilor din România;
k) Uniunii Criticilor Muzicali din România;
l) ARTEXIM — instituție publică subordonată Ministerului
Culturii și Cultelor.
(3) Comisia de organizare se reunește periodic sau ori
de câte ori este nevoie pentru pregătirea festivalului și a
concursului, la lucrările comisiei putând participa, în calitate
de invitat, și un reprezentant al Administrației Prezidențiale.
Art. 3. — (1) Comisia de organizare coordonează toate
activitățile legate de buna organizare și desfășurare a
festivalului și concursului, realizând demersurile necesare și
analiza stadiului pregătirilor.
(2) În vederea organizării și desfășurării festivalului și
concursului, comisia de organizare colaborează cu
autoritățile și instituțiile publice, cu organizațiile
neguvernamentale, precum și cu alte persoane juridice și
fizice.
(3) Instituțiile publice implicate vor sprijini nemijlocit
ARTEXIM, în vederea bunei desfășurări a festivalului și
concursului.
Art. 4. — Pentru organizarea și desfășurarea festivalului
și a concursului se stabilesc următoarele atribuții și
responsabilități principale:

A. Ministerul Culturii și Cultelor, în calitate de
organizator al festivalului și concursului:
a) asigură și răspunde de buna desfășurare a
festivalului și concursului;
b) coordonează comisia de organizare;
c) aprobă componența comisiilor de licitație și încheierea
contractelor de către ARTEXIM, precum și programul
prevăzut la pct. M lit. g);
d) încheie contractul de producție/finanțare a festivalului
și concursului cu ARTEXIM;
e) asigură participarea colectivelor artistice ale instituțiilor
publice de cultură din subordine la realizarea festivalului și
concursului;
f) asigură sălile și celelalte spații necesare ale instituțiilor
publice din subordine, care vor fi utilizate pentru pregătirea
și desfășurarea festivalului și concursului.
B. Ministerul Finanțelor Publice:
a) asigură derularea în condiții optime a operațiunilor
financiare legate de transferul sumelor stabilite în bugetul
festivalului și concursului;
b) acordă sprijinul necesar desfășurării în bune condiții a
operațiunilor vamale legate de importul temporar al
instrumentelor și al bagajului artistic, pentru festival și
concurs.
C. Ministerul Administrației și Internelor:
a) asigură desfășurarea în bune condiții a traficului în
care sunt implicate vehiculele care transportă artiștii
participanți și bagajul artistic al acestora;
b) asigură paza și securitatea în perimetrul sălilor de
concerte și al locurilor de cazare ale participanților la
festival și concurs;
c) acordă sprijinul necesar desfășurării în bune condiții a
operațiunilor legate de intrarea/ieșirea din țară a
participanților străini;
d) asigură, pe perioada desfășurării manifestărilor,
condițiile optime de trafic în zona unde au loc festivalul și
concursul.
D. Ministerul Transporturilor, Construcțiilor și Turismului:
a) acordă asistență de specialitate în rezolvarea
problemelor de transport internațional (aerian) al
participanților la festival/concurs;
b) acordă asistență de specialitate în rezolvarea
problemelor de transport intern al participanților la
festival/concurs;

6

MONITORUL OFICIAL AL ROMÂNIEI, PARTEA I, Nr. 256/28.III.2005

c) acordă asistența necesară desfășurării operative a
măsurilor în aeroporturile de intrare/ieșire din țară a
participanților și celuilalt personal implicat în desfășurarea
festivalului/concursului;
d) asigură condițiile necesare desfășurării în bune
condiții a transportului la București al ansamblurilor artistice
din Cluj, Iași și Timișoara, conform unui program stabilit cu
instituțiile implicate;
e) asigură, prin departamentele/personalul de specialitate, inițierea și derularea unor programe cultural-turistice
pentru mediatizarea evenimentului și atragerea unui număr
important de turiști în sălile de desfășurare a concertelor.
E. Ministerul Afacerilor Externe:
a) asigură mediatizarea eficientă a evenimentului în
mediul diplomatic, la nivelul misiunilor diplomatice, oficiilor
consulare și centrelor culturale ale României în străinătate;
b) acordă sprijinul necesar pentru obținerea documentelor de intrare și ședere în România ale invitaților la
festival/concurs.
F. Primăria Generală a Municipiului București:
a) sprijină prin mijloace specifice mediatizarea eficientă
a evenimentului;
b) asigură condițiile necesare desfășurării corespunzătoare a manifestărilor din cadrul îPieței Festivalului“;
c) asigură amenajările corespunzătoare pentru primirea
oaspeților străini, cu respectarea planului general de
desfășurare a manifestărilor organizate în cadrul
festivalului/concursului;
d) asigură, direct sau prin unitățile din subordine,
mijloacele și condițiile necesare participării publicului la
concertele și spectacolele organizate;
e) acordă sprijinul necesar pentru asigurarea utilităților,
inclusiv a energiei electrice, pentru funcționarea în bune
condiții a echipamentelor utilizate în îPiața Festivalului“ și
în sălile de concerte.
G. Ministerul Educației și Cercetării:
a) asigură condițiile de desfășurare a concursului —
secțiunea pian — la Universitatea Națională de Muzică din
București (sala îGeorge Enescu“, săli de repetiție, personal
tehnic și de specialitate);
b) asigură participarea elevilor școlilor și liceelor de
specialitate din România la concertele organizate în îPiața
Festivalului“.
H. Societatea Română de Televiziune, în calitate de
coproducător al festivalului și concursului:
a) asigură prin mijloace specifice (emisiuni speciale,
interviuri, agende ale festivalului, alte materiale)
mediatizarea, transmisia și înregistrarea festivalului/
concursului, în baza unui program stabilit de comun acord;
b) oferă material informativ canalelor media interesate;
c) asigură realizarea filmului Festivalul Internațional
îGeorge Enescu“ — ediția a XVII-a — 2005, prezintă
programe speciale în cadrul manifestărilor organizate în
îPiața Festivalului“;
d) în baza contractelor încheiate, asigură un spațiu
publicitar ce va fi utilizat pentru promovarea festivalului și
prezentarea sponsorilor.
I. Societatea Română de Radiodifuziune, în calitate de
coproducător al festivalului și concursului:
a) asigură prin mijloace specifice (emisiuni speciale,
interviuri, agende ale festivalului, alte materiale,
mediatizarea, transmisia și înregistrarea festivalului/concursului,
în baza unui program stabilit de comun acord;
b) oferă material informativ canalelor media interesate;
c) prezintă programe speciale în cadrul manifestărilor
organizate în îPiața Festivalului“;
d) în baza contractelor încheiate, asigură un spațiu
publicitar ce va fi utilizat pentru promovarea festivalului și
prezentarea sponsorilor;

e) asigură participarea în programul festivalului a
formațiilor proprii (Orchestra Națională Radio, Corul Radio
și Orchestra de Cameră Radio);
f) asigură sălile de concerte și de repetiții necesare
pregătirii și desfășurării festivalului și concursului.
J. Regia Autonomă îAdministrația Patrimoniului
Protocolului de Stat“:
a) asigură condițiile de desfășurare a concertelor la
Sala Mare a Palatului (sală, culise, anexe, personal tehnic
etc.);
b) prin personalul și dotările proprii asigură sprijinul
necesar organizării transportului local și a catering-ului la
sălile de spectacole.
K. Uniunea Compozitorilor și Muzicologilor din România:
a) asigură participarea și prezentarea compozitorilor
români contemporani și a creațiilor acestora prin programe
speciale, organizate în cadrul festivalului;
b) asigură buna desfășurare a Simpozionului
Internațional de Muzicologie.
L. Uniunea Criticilor Muzicali din România:
a) asigură participarea membrilor uniunii la realizarea
materialelor de specialitate ale festivalului și concursului;
b) asigură participarea membrilor uniunii la manifestările
organizate, în vederea reflectării evenimentelor în massmedia.
M. ARTEXIM:
a) împreună cu președintele de onoare al festivalului
urmărește îndeplinirea formalităților preliminare necesare
contactării și confirmării prezenței artiștilor, formațiilor și
orchestrelor pentru participarea la festival și concurs;
b) răspunde, din punct de vedere managerial, de
organizarea festivalului și a concursului;
c) răspunde pentru executarea obligațiilor asumate prin
contractele semnate cu participanții la festival;
d) contractează sau, după caz, realizează materialele
necesare desfășurării spectacolelor din cadrul festivalului și
concursului;
e) răspunde de organizarea transportului internațional și
intern, a cazării și de asigurarea serviciilor necesare bunei
organizări și desfășurări a festivalului și concursului, în
baza contractelor încheiate;
f) realizează materialele publicitare necesare prezentării
corespunzătoare a evenimentului;
g) prin valorificarea drepturilor de înregistrare, difuzare
și redifuzare a manifestărilor din cadrul festivalului, asigură
realizarea unui program promoțional și de imagine, pentru
punerea în valoare a spiritualității românești și afirmarea
imaginii pozitive a României în lume, în contextul eforturilor
de integrare în structurile europene;
h) asigură legătura cu asociațiile și federațiile la care
festivalul și concursul sunt afiliate.
Art. 5. — Încheierea contractelor pentru organizarea și
desfășurarea festivalului și a concursului se realizează de
ARTEXIM, cu aprobarea Ministerului Culturii și Cultelor,
care alocă prin contract încheiat cu ARTEXIM fondurile
necesare pentru acoperirea cheltuielilor, în limita bugetului
propriu aprobat.
Art. 6. — Finanțarea cheltuielilor de organizare și
desfășurare a celei de-a XVII-a ediții a Festivalului
Internațional îGeorge Enescu“ în anul 2005 se asigură prin
suplimentarea bugetului Ministerului Culturii și Cultelor, la
capitolul 59.01 îCultură, religie și acțiuni privind activitatea
sportivă și de tineret“, titlul 38 îTransferuri“, cu suma de
193.722.000 mii lei, și diminuarea corespunzătoare a
bugetului Secretariatului General al Guvernului pe anul
2005 de la capitolul 72.01 îAlte acțiuni“, titlul 20 îCheltuieli
materiale și servicii“.
Art. 7. — Ministerul Finanțelor Publice este autorizat să
introducă, la propunerea ordonatorilor principali de credite,
modificările ce rezultă din aplicarea prevederilor prezentei

MONITORUL OFICIAL AL ROMÂNIEI, PARTEA I, Nr. 256/28.III.2005
hotărâri în bugetele Secretariatului General al Guvernului și
Ministerului Culturii și Cultelor pe anul 2005.
Art. 8. — Finanțarea transportului internațional dus-întors
în România al personalităților, pentru festival, se asigură
din fondurile alocate Ministerului Culturii și Cultelor pentru
organizarea și desfășurarea festivalului.

7

Art. 9. — Pe data intrării în vigoare a prezentei hotărâri
se abrogă art. 3 din Hotărârea Guvernului nr. 628/2004
privind declararea anului 2005 îAnul George Enescu“ și
pentru stabilirea unor măsuri referitoare la organizarea
ediției a XVII-a a Festivalului Internațional îGeorge Enescu“,
publicată în Monitorul Oficial al României, Partea I, nr. 383
din 30 aprilie 2004.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Monica Octavia Muscă
Ministrul administrației și internelor,
Vasile Blaga
Ministrul educației și cercetării,
Mircea Miclea
Ministrul transporturilor, construcțiilor și turismului,
Gheorghe Dobre
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Ionel Popescu
București, 24 martie 2005.
Nr. 214.

GUVERNUL ROMÂNIEI

HOTĂRÂRE
privind constituirea Grupului interministerial de lucru pentru coordonarea elaborării,
perfecționării și implementării legislației în domeniul restituirii proprietății imobiliare,
preluată în mod abuziv în perioada 6 martie 1945 — 22 decembrie 1989
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) În scopul îmbunătățirii legislației în
domeniul restituirii proprietății imobiliare, preluată în mod
abuziv în perioada 6 martie 1945 — 22 decembrie 1989, și
pentru asigurarea respectării și garantării dreptului
fundamental de proprietate, se constituie Grupul
interministerial de lucru pentru coordonarea elaborării,
perfecționării și implementării legislației în domeniul restituirii
proprietății imobiliare, preluată în mod abuziv în perioada 6
martie 1945 — 22 decembrie 1989, denumit în continuare
grup interministerial, organism fără personalitate juridică,
care funcționează pe lângă Cancelaria Primului-Ministru.
(2) Componența grupului interministerial este prevăzută
în anexa care face parte integrantă din prezenta hotărâre.
Art. 2. — Principalele atribuții ale grupului interministerial
sunt următoarele:
a) modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, cu
modificările și completările ulterioare;
b) modificarea și completarea Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, cu modificările ulterioare;

c) elaborarea legislației privind stabilirea și acordarea
despăgubirilor în echivalent.
Art. 3. — (1) Grupul interministerial este coordonat de
ministrul delegat pentru relația cu Parlamentul, în calitate
de președinte, sau, în lipsa acestuia, de unul dintre
vicepreședinți.
(2) Grupul interministerial se întrunește săptămânal și ori
de câte ori este necesar, la convocarea președintelui sau,
în lipsa acestuia, la convocarea unuia dintre vicepreședinți.
(3) În vederea exercitării atribuțiilor care îi revin, grupul
interministerial poate constitui grupuri de lucru formate din
specialiști din cadrul autorităților publice reprezentate.
(4) La lucrările grupului interministerial pot participa în
calitate de invitați reprezentanți ai autorităților administrației
publice centrale cu activitate în domeniile vizate, care ar
putea contribui la soluționarea unor puncte aflate pe
ordinea de zi.
Art. 4. — Secretariatul grupului interministerial este
asigurat de Cancelaria Primului-Ministru prin Autoritatea
pentru urmărirea aplicării unitare a Legii nr. 10/2001.
Art. 5. — Responsabilitatea pentru elaborarea
documentelor prevăzute la art. 2 revine fiecărui membru al
grupului interministerial.

8

MONITORUL OFICIAL AL ROMÂNIEI, PARTEA I, Nr. 256/28.III.2005

Art. 6. — În termen de 15 zile de la data intrării în
vigoare a prezentei hotărâri, Autoritatea pentru urmărirea
aplicării unitare a Legii nr. 10/2001 elaborează proiectul

regulamentului de organizare și funcționare a grupului
interministerial, care va fi analizat și adoptat în forma
stabilită în prima ședință de lucru a acestuia.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul delegat pentru relația cu Parlamentul,
Bogdan Olteanu
Ministrul justiției,
Monica Luisa Macovei
Ministrul finanțelor publice,
Ionel Popescu
București, 24 martie 2005.
Nr. 215.
ANEXĂ
COMPONENȚA

Grupului interministerial de lucru pentru coordonarea elaborării, perfecționării și implementării legislației
în domeniul restituirii proprietății imobiliare, preluată în mod abuziv în perioada 6 martie 1945 — 22 decembrie 1989
Nr.
crt.

Denumirea instituției

Numele, prenumele și funcția în instituție

1. Departamentul pentru Relația cu Parlamentul
2. Autoritatea pentru urmărirea aplicării unitare
a Legii nr. 10/2001
3. Cancelaria Primului-Ministru
4. Reprezentant al ministrului de stat
pentru coordonarea activităților din domeniile culturii,
învățământului și integrării europene
5. Cancelaria Primului-Ministru
6.
7.
8.
9.
10.

Ministerul Finanțelor Publice
Ministerul Finanțelor Publice
Autoritatea pentru Valorificarea Activelor Statului
Ministerul Justiției
Oficiul Participațiilor Statului și Privatizării în Industrie

Calitatea în grupul
interministerial

Bogdan Olteanu, ministru delegat
Ingrid Zaarour, secretar de stat

președinte
vicepreședinte

Vlad Moisescu, consilier de stat
al primului-ministru
Szasz Attila, director

vicepreședinte

Alexandru Cojocaru, consilier de stat
al primului-ministru
Nicolae Ivan, secretar de stat
Dragoș Neacșu, secretar de stat
Gabriel Ionel Zbîrcea, președinte
Marian Eftimescu, secretar de stat
Bogdan Cătuneanu, director general

membru

membru

membru
membru
membru
membru
membru

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 256/28.III.2005 conține 8 pagini.

Prețul: 5.500 lei vechi/0,55 lei noi

&JUYDGY|015098]
ISSN 1453—4495

