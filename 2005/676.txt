PARTEA

Anul 173 (XVII) — Nr. 676

I

Joi, 28 iulie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

750.

— Hotărâre privind constituirea consiliilor interministeriale permanente ............................................

1–15

777.

— Hotărâre privind majorarea pensiilor agricultorilor
începând cu luna septembrie 2005 .......................

16

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind constituirea consiliilor interministeriale permanente
În temeiul art. 108 din Constituția României, republicată, și al art. 12 alin. (2) și (3) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se constituie următoarele consilii
interministeriale permanente, denumite în continuare consilii
interministeriale, ca organisme cu rol consultativ, fără
personalitate juridică, având componența prevăzută în
anexa nr. 1:
a) Consiliul interministerial pentru afaceri interne și
justiție;
b) Consiliul interministerial pentru relații externe și
afaceri europene;
c) Consiliul interministerial pentru integrare europeană;
d) Consiliul interministerial pentru probleme economice,
politici fiscale și comerciale, piața internă, competitivitate,
mediul de afaceri;
e) Consiliul interministerial pentru administrație și funcție
publică, descentralizare, comunități locale;
f) Consiliul interministerial pentru afaceri sociale,
sănătate, protecția consumatorului;

g) Consiliul interministerial pentru educație, cultură,
cercetare, tineret, sport și minorități;
h) Consiliul interministerial pentru agricultură, dezvoltare
rurală și mediu;
i) Consiliul interministerial pentru dezvoltare regională,
infrastructură, amenajarea teritoriului și turism;
j) Consiliul interministerial pentru situații de criză;
k) Consiliul de planificare strategică.
Art. 2. — (1) Consiliile interministeriale permanente
prevăzute la art. 1 lit. a)—j) îndeplinesc următoarele atribuții
principale:
a) soluționează problemele specifice din domeniile
majore pe care le gestionează;
b) asigură coerența fundamentării și implementării
politicilor guvernamentale din domeniul respectiv;
c) asigură comunicarea interministerială din domeniul
respectiv, precum și armonizarea punctelor de vedere;

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 676/28.VII.2005

d) formează grupuri de lucru interministeriale pentru
soluționarea problemelor punctuale cu caracter
multisectorial;
e) propun constituirea, conform prevederilor legale, de
comisii interministeriale pentru gestionarea unei anume
problematici;
f) coordonează monitorizarea implementării politicilor
promovate;
g) elaborează rapoarte periodice;
h) monitorizează activitatea comisiilor interministeriale și
a grupurilor de lucru din subordine.
(2) Consiliul de planificare strategică îndeplinește
următoarele atribuții principale:
a) stabilește și coordonează prioritățile ce derivă din
documente strategice pentru îndeplinirea obiectivelor
Guvernului în colaborare cu ministerele de resort;
b) corelează politicile guvernamentale cu angajamentele
și condiționalitățile asumate de Executiv în relația cu
organizațiile internaționale;
c) realizează programarea multianuală a priorităților
strategice fundamentale și coroborarea acestora cu
programarea bugetară pe termen mediu;
d) corelează politicile ce urmează a fi implementate cu
fondurile bugetare alocate pe termen scurt și mediu.
Art. 3. — (1) Consiliile interministeriale au ca membri
pe miniștrii de stat care coordonează domeniul respectiv,
miniștrii de resort din domeniul respectiv, ministrul finanțelor
publice, ministrul delegat pentru coordonarea Secretariatului
General al Guvernului, un consilier de stat al primuluiministru pe problematica domeniului respectiv, conform
anexei nr. 1.
(2) Conducerea consiliilor interministeriale este asigurată,
după caz, de primul-ministru, miniștrii de stat, respectiv
miniștrii de resort, conform anexei nr. 1.
Art. 4. — (1) Consiliile interministeriale se reunesc în
ședințe ordinare lunare sau, ori de câte ori este necesar,
în ședințe extraordinare, la solicitarea oricărui membru.
(2) Fiecare membru al consiliului interministerial are
dreptul să introducă o problemă pe agenda întâlnirii
ordinare sau extraordinare.
(3) Deciziile consiliilor interministeriale se iau în
unanimitate. În cazul în care nu se ajunge la unanimitate
în luarea unei decizii, se vor propune alternative, decizia
finală amânându-se pentru ședința următoare. Luarea unei
decizii nu poate fi amânată de mai mult de două ori, în
caz contrar decizia finală urmând a fi luată în prima
ședință a Guvernului, pe baza alternativelor menționate.
Art. 5. — (1) Consiliile interministeriale prezintă
Guvernului rapoarte de activitate periodice, la fiecare 6 luni.

(2) La solicitarea Guvernului, consiliile interministeriale
vor prezenta rapoarte asupra stadiului de implementare a
politicilor guvernamentale intersectoriale gestionate de
acestea.
Art. 6. — (1) Fiecare consiliu interministerial își
desfășoară activitatea pe baza regulamentului propriu de
organizare și funcționare, pe care îl aprobă în prima
ședință de lucru.
(2) Secretariatul tehnic al fiecărui consiliu interministerial
se constituie din reprezentanții ministerelor de resort
implicate și câte un reprezentant al Secretariatului General
al Guvernului.
Art. 7. — (1) În subordinea consiliilor interministeriale
pot funcționa comisii interministeriale, înființate conform
prevederilor legale în vigoare, precum și grupuri de lucru
pentru soluționarea problemelor punctuale, clar definite și
cu termene precise.
(2) Consiliile interministeriale au obligația de a
monitoriza activitatea comisiilor și grupurilor de lucru
interministeriale din subordine și de a propune înființarea
unor structuri noi sau desființarea celor care și-au îndeplinit
obiectivul pentru care au fost constituite.
(3) Structura, gradul de reprezentare, mandatul și
termenele de realizare a obiectivelor comisiilor sau
grupurilor de lucru sunt stabilite de consiliul interministerial
în a cărui subordine sunt organizate.
(4) În comisiile și grupurile de lucru pot participa, ca
membri cu drepturi depline, și reprezentanți ai altor instituții
publice care nu fac parte din consiliul coordonator.
Art. 8. — La lucrările consiliilor interministeriale, ale
comisiilor și grupurilor de lucru subordonate pot participa,
în calitate de invitați, reprezentanți ai autorităților și
instituțiilor administrației publice, ai instituțiilor academice și
de învățământ superior, ai organizațiilor societății civile,
care ar putea contribui la soluționarea unor probleme aflate
pe ordinea de zi.
Art. 9. — (1) Pe data intrării în vigoare a prezentei
hotărâri, consiliile interministeriale permanente prevăzute la
art. 1 preiau în subordine organismele interministeriale
constituite până la această dată, conform anexei nr. 2.
(2) În termen de 3 luni de la intrarea în vigoare a
prezentei hotărâri, fiecare consiliu interministerial va face
propuneri pentru desființarea sau păstrarea, după caz, a
organismelor interministeriale din subordine preluate
conform anexei nr. 2.
Art. 10. — Anexele nr. 1 și 2*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul justiției,
Maria Cristina Manda,
secretar de stat
București, 14 iulie 2005.
Nr. 750.
*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

3
ANEXA Nr. 1

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

5

ANEXA Nr. 2

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 676/28.VII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 676/28.VII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 676/28.VII.2005
GUVERNUL ROMÂNIEI

HOTĂRÂRE
privind majorarea pensiilor agricultorilor începând cu luna septembrie 2005
În temeiul art. 108 din Constituția României, republicată, și al art. 81 din Legea nr. 19/2000 privind sistemul
public de pensii și alte drepturi de asigurări sociale, cu modificările și completările ulterioare,
Guvernul României adoptă prezenta hotărâre.
Art. 1. — Începând cu data de 1 septembrie 2005, se
majorează cu 10% punctajele medii anuale obținute prin
valorificarea, potrivit legii, a fiecărui an util realizat în cadrul
fostelor unități agricole cooperatiste, a fiecărui an de
contribuție realizat de țăranii cu gospodărie individuală din
zonele necooperativizate, până la data intrării în vigoare a
Legii nr. 80/1992 privind pensiile și alte drepturi de
asigurări ale agricultorilor, precum și a perioadelor de
contribuție realizate, conform acestei legi, după data de 29
iulie 1992 și până la data de 1 aprilie 2001, pentru:
a) persoanele ale căror drepturi de pensie, cuvenite sau
aflate în plată, s-au deschis anterior datei de 1 aprilie
2001;
b) persoanele ale căror drepturi de pensie, cuvenite sau
aflate în plată, s-au deschis în perioada 1 aprilie 2001 —
31 august 2005.
Art. 2. — (1) De prevederile art. 1 beneficiază și
persoanele cărora li se aplică măsurile de recalculare
prevăzute de Ordonanța de urgență a Guvernului
nr. 4/2005 privind recalcularea pensiilor din sistemul public,
provenite din fostul sistem al asigurărilor sociale de stat,
aprobată cu completări prin Legea nr. 78/2005.

(2) Pentru persoanele prevăzute la alin. (1), sumele
rezultate ca urmare a majorării punctajului mediu anual
conform art. 1 se achită astfel:
a) începând cu luna septembrie 2005, pentru pensiile
ale căror drepturi recalculate au fost plătite în primele trei
etape de plată a drepturilor recalculate;
b) în luna de plată care se va stabili prin hotărâre a
Guvernului, pentru cea de-a patra etapă de plată a
drepturilor recalculate.
Art. 3. — Prevederile prezentei hotărâri se aplică și în
cazul drepturilor de pensie care se deschid începând cu
data de 1 septembrie 2005 conform prevederilor Legii nr.
19/2000, cu modificările și completările ulterioare, și la
stabilirea cărora se valorifică, potrivit legii, perioade dintre
cele prevăzute la art. 1.
Art. 4. — Sumele rezultate în urma aplicării majorării
prevăzute de prezenta hotărâre se suportă din bugetul de
stat.
Art. 5. — Prevederile prezentei hotărâri se aplică
începând cu luna septembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 14 iulie 2005.
Nr. 777.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 676/28.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|045149]
ISSN 1453—4495

PDF compression, OCR, web-optimization with CVISION's PdfCompressor

