Anul 173 (XVII) — Nr. 54

PARTEA

I

LEGI, DECRETE, HOTĂRÂRI ȘI ALTE ACTE

Luni, 17 ianuarie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 477 din 9 noiembrie 2004 asupra excepției
de neconstituționalitate a dispozițiilor art. 252
alin. (1) din Legea nr. 571/2003 privind Codul
fiscal .........................................................................

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.941/2004. — Ordin al ministrului finanțelor publice
privind Procedura acordării deducerilor din venitul
anual global potrivit art. 86 alin. (1) lit. d)—f) din
Legea nr. 571/2003 privind Codul fiscal și
Procedura de alocare a unei sume reprezentând
până la 1% din impozitul pe venitul anual datorat
potrivit art. 90 din Legea nr. 571/2003 privind
Codul fiscal ..............................................................

DECIZII

ALE

Nr.

Pagina

16/18/55. — Ordin al ministrului transporturilor,
construcțiilor și turismului și al secretarului de stat
al Secretariatului de Stat pentru Problemele
Revoluționarilor din Decembrie 1989 pentru
aprobarea Procedurii de emitere, utilizare și
decontare a legitimațiilor de călătorie gratuită
pentru transportul cu metroul al beneficiarilor Legii
recunoștinței față de eroii-martiri și luptătorii care
au contribuit la victoria Revoluției române din
decembrie 1989 nr. 341/2004 ................................

6–7

ACTE ALE COMISIEI NAȚIONALE
A VALORILOR MOBILIARE

4–5

CURȚII

1. — Ordin pentru aprobarea Regulamentului
nr. 1/2005 privind supravegherea electronică prin
raportări ....................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 477
din 9 noiembrie 2004

asupra excepției de neconstituționalitate a dispozițiilor art. 252 alin. (1)
din Legea nr. 571/2003 privind Codul fiscal
Ioan Vida

— președinte

Nicolae Cochinescu

— judecător

Aspazia Cojocaru

— judecător

Acsinte Gaspar

— judecător

Kozsokár Gábor

— judecător

Ion Predescu

— judecător

Șerban Viorel Stănoiu

— judecător

Aurelia Popa

— procuror

Benke Károly

— magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (2) din Ordonanța Guvernului
nr. 36/2002 privind impozitele și taxele locale, excepție
ridicată de Grigore Remi Cristian în Dosarul
nr. 5.276/CA/2003 al Tribunalului București — Secția a VIII-a
conflicte de muncă și litigii de muncă.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate. Se arată că

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 54/17.I.2005

prevederile criticate au fost abrogate prin art. 298 alin. (1)
pct. 27 din Codul fiscal, însă soluția legislativă inițială a
fost preluată de dispozițiile art. 252 alin. (1) din același act
normativ. Se arată că sistemul diferențiat de instituire a
taxelor și impozitelor nu încalcă prevederile art. 16 din
Constituție, întrucât impunerea principiului progresivității în
această materie este în conformitate cu textul constituțional
al art. 56 alin. (2). Se mai apreciază că dispozițiile criticate
nu contravin nici textului constituțional al art. 44,
nepunându-se problema unui transfer de proprietate, ci
doar a aplicării principiului justei așezări a sarcinilor fiscale.
C U R T E A,

având în vedere actele și lucrările dosarului, constată
următoarele:
Prin Încheierea din 15 septembrie 2003, pronunțată în
Dosarul nr. 5.276/CA/2003, Tribunalul București — Secția
a VIII-a conflicte de muncă și litigii de muncă a sesizat
Curtea Constituțională cu excepția de neconstituționalitate
a dispozițiilor art. 5 alin. (5) din Ordonanța Guvernului
nr. 36/2002 privind impozitele și taxele locale, excepție
ridicată de Grigore Remi Cristian într-o cauză având ca
obiect soluționarea unei acțiuni privind anularea unor acte
administrative.
În motivarea excepției de neconstituționalitate autorul
acesteia susține că dispozițiile art. 5 alin. (2) din
Ordonanța Guvernului nr. 36/2002 privind impozitele și
taxele locale contravin dispozițiilor constituționale ale art. 16
alin. (1), precum și celor ale art. 41 alin. (1) și (2),
devenit, după revizuirea și republicarea Constituției, art. 44
alin. (1) și (2).
Autorul excepției de neconstituționalitate apreciază că
înu este posibil ca o lege să instituie un sistem diferențiat
în ceea ce privește impozitul pe clădiri în funcție de
numărul de proprietăți deținute de o persoană“, întrucât
contravine principiului constituțional al egalității cetățenilor în
fața legii. Potrivit susținerilor autorului excepției, îcotele de
impozit ar trebui să fie aceleași indiferent de numărul
proprietăților“ deținute. Autorul excepției de neconstituționalitate
consideră că prin dispozițiile legale criticate se produce o
dublă discriminare: îpe de o parte între persoanele fizice
care, în funcție de numărul clădirilor deținute, datorează
cote diferențiate de impozit, iar pe de altă parte între
persoanele fizice și stat, pentru clădirile proprietate privată
a acestuia“, clădiri pentru care acesta este scutit de
impozite.
De asemenea, se susține că prevederile legale criticate
contravin dispozițiilor art. 16 [în realitate art. 14] privind
interzicerea discriminării din Convenția pentru apărarea
drepturilor omului și a libertăților fundamentale, precum și
celor ale art. 1 privind protecția proprietății din primul
Protocol adițional la această convenție. Totodată se
precizează că îîn acest caz devin aplicabile dispozițiile
art. 20 alin. (2) din Constituție, conform cărora «dacă
există neconcordanțe între pactele și tratatele privitoare la
drepturile fundamentale ale omului, la care România este

parte, și legile interne, au prioritate reglementările
internaționale»“.
Tribunalul București — Secția a VIII-a conflicte de
muncă și litigii de muncă consideră că excepția de
neconstituționalitate ridicată este întemeiată. Instanța arată
că, în considerarea principiilor constituționale privind
îegalitatea cetățenilor în fața legii și ocrotirea în mod egal
a proprietății private [...], actul normativ aflat în discuție
instituie un sistem diferențiat de impozitare a clădirilor, în
funcție de numărul de proprietăți deținute de o persoană“,
ceea ce este îdiscriminatoriu și neconstituțional“. De
asemenea, se apreciză că dispozițiile art. 5 alin. (2) din
Ordonanța Guvernului nr. 36/2002 contravin și principiului
așezării juste a sarcinilor fiscale, instituit de art. 53 alin. (2)
din Constituție [devenit, după republicarea acesteia, art. 56
alin. (2)].
Potrivit prevederilor art. 24 alin. (1) dn Legea
nr. 47/1992, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate.
Președintele Camerei Deputaților consideră că excepția
de neconstituționalitate ridicată este neîntemeiată.
Președintele Camerei Deputaților arată că, îdeși
Ordonanța Guvernului nr. 36/2002 a fost abrogată prin
Legea nr. 571/2003 privind Codul fiscal, prevederile art. 5
alin. (2) contestat au fost preluate în art. 252 alin. (1)“. Se
susține că, în acord cu jurisprudența Curții Constituționale,
precum și a Curții Europene a Drepturilor Omului,
îprincipiul egalității în fața legii, fără privilegii și fără
discriminări [...], nu presupune uniformitate, fiind admisă
aplicarea unui tratament juridic diferit în cazul unor situații
juridice diferite, dacă acesta se justifică în mod rațional și
obiectiv“, iar în cazul dedus judecății, temeiul tratamentului
juridic diferit îl constituie deținerea în proprietate a două
sau mai multe clădiri.
Potrivit punctului de vedere prezentat, se consideră că
îmajorarea impozitului pe clădiri este indisolubil legată de
calitatea de proprietar a două sau mai multe clădiri utilizate
ca locuință care nu sunt închiriate unei alte persoane“,
ceea ce nu este de natură a încălca prevederile
constituționale ale art. 44 și nici pe cele ale art. 1 din
primul Protocol adițional la Convenția pentru apărarea
drepturilor omului și a libertăților fundamentale.
Guvernul consideră că excepția de neconstituționalitate
ridicată este neîntemeiată. Se precizează, în punctul de
vedere prezentat, că Ordonanța Guvernului nr. 36/2002
îa fost abrogată prin Legea nr. 571/2003 privind Codul
fiscal, dar dispozițiile art. 5 alin. (2), ce se pretind a fi
neconstituționale, au fost reluate aproape identic în Codul
fiscal, în art. 252 alin. (1)“. Guvernul consideră că
prevederile criticate nu contravin textului constituțional al
art. 16 alin. (1), întrucât îprincipiul egalității în drepturi [...]
nu înseamnă uniformitate; tratamentul juridic instituit este
diferit, după cum situațiile în care se află contribuabilii sunt
diferite, situații determinate de numărul clădirilor pe care le
dețin ca proprietari“. Astfel, impozitul majorat în funcție de
numărul clădirilor deținute în proprietate este proporțional,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 54/17.I.2005

3

fiind în concordanță și cu prevederile constituționale ale
art. 56 alin. (2) privind așezarea justă a sarcinilor fiscale.
Se mai apreciază că rațiunea scutirii statului de la plata
impozitului pe clădiri constă în îsimplificarea unor operațiuni
financiare și are în vedere faptul că veniturile bugetelor
locale, la care se varsă această categorie de impozite, se
constituie și din «sume defalcate din unele venituri ale
bugetului de stat» și «subvenții primite de la bugetul de
stat»“, în conformitate cu prevederile art. 5 alin. (1) din
Ordonanța de urgență a Guvernului nr. 45/2003 privind
finanțele publice locale.
Guvernul consideră că textul criticat nu contravine nici
art. 44 alin. (1) și (2) din Constituție, întrucât îstabilirea
unor sarcini fiscale, chiar dacă acestea sunt diferențiate, în
funcție de anumite criterii stabilite de lege, nu poate
conduce la ideea că, astfel, proprietatea privată nu mai
este garantată, cetățenii fiind obligați să contribuie prin
impozite și taxe la cheltuielile publice [art. 56 alin. (1) din
Constituție]“.
Președintele Senatului nu a comunicat punctul său de
vedere asupra excepției de neconstituționalitate.

Textele constituționale invocate de autorul excepției de
neconstituționalitate în susținerea acesteia sunt art. 16
alin. (1) și art. 41 alin. (1) și (2), devenit, după revizuirea
și republicarea Constituției, art. 44 alin. (1) și (2). În
realitate, din motivarea excepției rezultă că, în legătură cu
art. 44 alin. (2) din Constituție, se susține încălcarea tezei
întâi a acestuia. Aceste texte constituționale au următorul
cuprins:

C U R T E A,

(2) Proprietatea privată este garantată și ocrotită în mod
egal de lege, indiferent de titular.“

examinând încheierea de sesizare, punctele de vedere ale
președintelui Camerei Deputaților și Guvernului, raportul
întocmit de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat de autorul acesteia, îl constituie dispozițiile
art. 5 alin. (2) din Ordonanța Guvernului nr. 36/2002
privind impozitele și taxele locale (aprobată cu modificări și
completări prin Legea nr. 522/2002, publicată în Monitorul
Oficial al României, Partea I, nr. 602 din 14 august 2002),
republicată în Monitorul Oficial al României, Partea I,
nr. 670 din 10 septembrie 2002.
Ulterior sesizării Curții Constituționale, Ordonanța
Guvernului nr. 36/2002 a fost abrogată prin art. 298
alin. (1) pct. 27 din Legea nr. 571/2003 privind Codul
fiscal, publicată în Monitorul Oficial al României, Partea I,
nr. 927 din 23 decembrie 2003, însă soluția legislativă
cuprinsă în art. 5 alin. (2) din Ordonanța Guvernului
nr. 36/2002 a fost preluată, aproape identic, de dispozițiile
art. 252 alin. (1) din Legea nr. 571/2003 privind Codul
fiscal. În concordanță cu jurisprudența sa, Curtea va
examina constituționalitatea textului art. 252 alin. (1) din
Codul fiscal, acesta având următorul cuprins:
— Art. 252 alin. (1): îDacă o persoană fizică are în
proprietate două sau mai multe clădiri utilizate ca locuință, care
nu sunt închiriate unei alte persoane, impozitul pe clădiri se
majorează după cum urmează:
a) cu 15% pentru prima clădire în afara celei de la adresa
de domiciliu;

b) cu 50% pentru cea de-a doua clădire în afara celei de la
adresa de domiciliu;
c) cu 75% pentru cea de-a treia clădire în afara celei de la
adresa de domiciliu;
d) cu 100% pentru cea de-a patra clădire și următoarele în
afara celei de la adresa de domiciliu.“

— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 44 alin. (1) și alin. (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.

Examinând excepția de neconstituționalitate ridicată,
Curtea reține că, în esență, critica de neconstituționalitate
constă în susținerea că prin instituirea unui impozit majorat
în sarcina persoanelor fizice care dețin în proprietate două
sau mai multe clădiri utilizate ca locuință se încalcă
principiul constituțional al egalității în drepturi prevăzut de
art. 16 alin. (1), precum și dispozițiile constituționale ale
art. 44 alin. (1) și alin. (2) teza întâi privind dreptul de
proprietate privată.
Curtea constată că în cauză nu există nici un fel de
discriminare față de contribuabilii proprietari ai mai multor
clădiri, în raport cu cei care dețin o singură clădire. La
baza textului criticat există o rațiune suficientă pentru
instituirea unui regim juridic diferit, respectiv a impozitului
progresiv, în raport cu numărul de clădiri deținute în
proprietate, având în vedere că dispozițiile art. 56 alin. (2)
din Constituție prevăd că îsistemul legal de impuneri
trebuie să asigure așezarea justă a sarcinilor fiscale“.
Formula îașezarea justă a sarcinilor fiscale“ presupune, pe
de o parte, să se țină seama de situația materială a
contribuabililor, iar pe de altă parte, de posibilitatea
crescută a celor care dețin mai multe proprietăți de a
contribui, prin impozite, la cheltuielile publice.
În ceea ce privește pretinsa inegalitate existentă în
materie de impunere între stat și ceilalți contribuabili care
dețin în proprietate mai multe clădiri, Curtea reține că
dispozițiile art. 250 alin. (1) din Codul fiscal, potrivit cărora
nu se datorează impozit pe clădiri pentru unele clădiri
aparținând statului, se justifică, pe de o parte, prin natura
și destinația acestor clădiri menite să servească interesul
general, iar pe de altă parte, prin necesitatea simplificării
unor operații financiare, având în vedere că instituțiile
statului sunt finanțate de la buget, iar statul contribuie la
veniturile și cheltuielile bugetelor locale prin sume defalcate
din unele venituri ale bugetului de stat și subvenții de la

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 54/17.I.2005

bugetul de stat, așa cum prevede art. 5 din Ordonanța de
urgență a Guvernului nr. 45/2003 privind finanțele publice locale.
În jurisprudența sa, Curtea Constituțională, în
concordanță cu cea a Curții Europene a Drepturilor Omului,
a stabilit că egalitate nu înseamnă uniformitate, astfel că
este posibilă instituirea unui tratament juridic diferit pentru
situații deosebite, când aceasta se justifică în mod rațional
și obiectiv.
De asemenea, Curtea constată că nu este întemeiată
nici susținerea conform căreia prin instituirea impozitului

progresiv pe clădiri în funcție de numărul acestora s-ar
încălca dispozițiile art. 44 alin. (1) și alin. (2) teza întâi din
Constituție. În cauză nu operează un transfer al dreptului
de proprietate, ci se pune problema aplicării concrete, prin
lege, a dispozițiilor art. 56 din Constituție. În consecință,
sub acest aspect, Curtea reține că nu sunt încălcate nici
dispozițiile cuprinse în documentele internaționale privind
protecția dreptului de proprietate privată, invocate de
autorul excepției de neconstituționalitate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 252 alin. (1) din Legea nr. 571/2003 privind Codul
fiscal, excepție ridicată de Grigore Remi Cristian în Dosarul nr. 5.276/CA/2003 al Tribunalului București — Secția a VIII-a
conflicte de muncă și litigii de muncă.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind Procedura acordării deducerilor din venitul anual global potrivit art. 86 alin. (1) lit. d)—f)
din Legea nr. 571/2003 privind Codul fiscal și Procedura de alocare a unei sume reprezentând
până la 1% din impozitul pe venitul anual datorat potrivit art. 90 din Legea nr. 571/2003
privind Codul fiscal
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 5 alin. (4), art. 86 alin. (1) lit. d)—f) și ale art. 90 alin. (4) din Legea
nr. 571/2003 privind Codul fiscal,
ministrul finanțelor publice emite următorul ordin:
Art. 1. — Se aprobă Procedura acordării deducerilor din
venitul anual global potrivit art. 86 alin. (1) lit. d)—f) din
Legea nr. 571/2003 privind Codul fiscal, prevăzută în
anexa nr. 1.
Art. 2. — Se aprobă Procedura de alocare a unei sume
reprezentând până la 1% din impozitul pe venitul anual
datorat potrivit art. 90 din Legea nr. 571/2003 privind Codul
fiscal, prevăzută în anexa nr. 2.
Art. 3. — Anexele nr. 1 și 2 fac parte integrantă din
prezentul ordin.

Art. 4. — Direcția generală de gestiune a impozitelor și
contribuțiilor și Direcția generală de colectare a creanțelor
bugetare din cadrul Agenției Naționale de Administrare
Fiscală, Direcția generală de politici și legislație privind
veniturile bugetului general consolidat și Direcția generală a
tehnologiei informației din cadrul Ministerului Finanțelor
Publice, precum și direcțiile generale ale finanțelor publice
județene și a municipiului București vor lua măsuri pentru
ducerea la îndeplinire a prevederilor prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Mihai Nicolae Tănăsescu
București, 28 decembrie 2004.
Nr. 1.941.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 54/17.I.2005

ANEXA Nr. 1

PROCEDURA
acordării deducerilor din venitul anual global potrivit art. 86 alin. (1) lit. d) — f) din Legea nr. 571/2003
privind Codul fiscal
1. Beneficiază de deducerile prevăzute la art. 86
alin. (1) lit. d)—f) din Legea nr. 571/2003 privind Codul
fiscal următorii contribuabili:
a) persoanele fizice rezidente române, cu domiciliul în
România;
b) persoanele fizice care îndeplinesc condiția prevăzută
la art. 40 alin. (2) din această lege,
care realizează venituri supuse procedurii de globalizare,
respectiv: venituri din activități independente, venituri din
salarii și venituri din cedarea folosinței bunurilor.
2. Pentru a beneficia de deducerea reprezentând prima
de asigurare pentru locuința de domiciliu, prevăzută la
art. 86 alin. (1) lit. d) din Legea nr. 571/2003, este
necesară anexarea la declarația de venit global a
următoarelor documente în copie:
— contractul de asigurare;
— documentul de atestare a plății primei de asigurare;
— actul de proprietate;
— actele de stare civilă, după caz.
Documentele de plată a primei de asigurare pot fi
emise pe numele unuia sau al ambilor soți, în situația în
care locuința este dobândită în timpul căsătoriei.
3. Deducerea reprezentând prima de asigurare pentru
locuința de domiciliu se acordă persoanei fizice care o
deține în proprietate, astfel:

a) pentru locuința deținută de o singură persoană,
deducerea se acordă proprietarului;
b) dacă locuința este deținută în comun, deducerea se
acordă fiecărui coproprietar contribuabil.
4. Pentru a beneficia de deducerile reprezentând
contribuția la schemele facultative de pensii ocupaționale și
prima de asigurare pentru asigurările private de sănătate,
potrivit art. 86 alin. (1) lit. e) și f) din Legea nr. 571/2003,
datorate și suportate de contribuabil, este necesară
anexarea la declarația de venit global a copiilor de pe
documentele justificative care atestă plata acestora.
5. Deducerile prevăzute la pct. 2 și 4 se acordă de
organul fiscal, în urma depunerii de către contribuabilii în
drept a declarației de venit global, cu precizarea în
aceasta a sumelor reprezentând aceste cheltuieli, la care
se vor anexa documentele justificative prevăzute mai sus.
6. Neprezentarea documentelor justificative până la
termenul stabilit pentru depunerea declarației de venit
global atrage pierderea dreptului de a beneficia de
deducerile prevăzute la art. 86 alin. (1) lit. d)—f) din Legea
nr. 571/2003.

ANEXA Nr. 2

PROCEDURA
de alocare a unei sume reprezentând până la 1% din impozitul pe venitul anual datorat
potrivit art. 90 din Legea nr. 571/2003 privind Codul fiscal
1. În sensul prevederilor art. 90 alin. (2) din Legea
nr. 571/2003 privind Codul fiscal, prin sponsorizarea
entităților nonprofit se înțelege opțiunea contribuabilului de a
dispune asupra destinației unei sume reprezentând până la
1% din impozitul pe venitul anual datorat.
2. Pot dispune asupra destinației unei sume
reprezentând până la 1% din impozitul pe venitul anual
datorat pentru sponsorizarea entităților nonprofit care
funcționează în baza Ordonanței Guvernului nr. 26/2000 cu
privire la asociații și fundații, cu modificările și completările
ulterioare, contribuabilii pentru care angajatorul are obligația
efectuării regularizării anuale a impozitului pe veniturile din
salarii, respectiv contribuabilii care au obligația depunerii
declarației anuale de venit global, potrivit titlului III îImpozit
pe venit“ din Legea nr. 571/2003.
3. Contribuabilii care doresc să dispună asupra
destinației unei sume de până la 1% din impozitul pe
venitul anual datorat pentru sponsorizare, potrivit pct. 2, vor
depune la organul fiscal competent declarația de venit
global, completând în acest sens pozițiile corespunzătoare
din această declarație.
4. Dacă suma înscrisă în declarația de venit global ce
urmează a se vira către entitatea nonprofit potrivit art. 90
alin. (2) din Legea nr. 571/2003, cumulată, după caz, cu
suma admisă drept cheltuială pentru bursa privată, potrivit
Legii nr. 376/2004, depășește plafonul de 1% din impozitul
pe venitul anual datorat, atunci suma totală luată în calcul

este limitată la nivelul acestui plafon diminuat cu cheltuiala
efectuată cu bursa privată.
5. Organul fiscal competent va verifica datele înscrise
de contribuabil în declarația de venit global și apoi, după
procesarea acestora, va transmite unităților de trezorerie
situația privind sumele ce urmează a fi virate către entitățile
nonprofit potrivit opțiunilor contribuabililor.
Virarea acestor sume către entitățile nonprofit se face
până la data de 31 decembrie a anului în care se face
definitivarea impozitului pe venitul anual datorat sau a
venitului anual realizat din salarii, după caz.
6. Cheltuielile cu comisioanele datorate pentru viramentele
efectuate prin conturi deschise la Trezoreria Statului vor fi
suportate de entitățile nonprofit beneficiare din sumele ce
urmează a fi virate în contul acestora.
7. Contribuabilii care își exprimă această opțiune privind
dispunerea asupra unei sume de până la 1% din impozitul
pe venitul anual datorat pentru sponsorizare pot solicita
direcționarea virării acestei sume numai către o singură
entitate nonprofit.
8. Neprezentarea opțiunii de direcționare a sumei
reprezentând până la 1% din impozitul pe venit anual,
prevăzută la art. 90 din Legea nr. 571/2003, până la
termenul prevăzut pentru depunerea declarației de venit
global atrage pierderea dreptului de a opta ulterior asupra
destinației acesteia.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 54/17.I.2005

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 16 din 6 ianuarie 2005

SECRETARIATUL DE STAT
PENTRU PROBLEMELE REVOLUȚIONARILOR
DIN DECEMBRIE 1989
Nr. 18/55 din 7 ianuarie 2005

ORDIN
pentru aprobarea Procedurii de emitere, utilizare și decontare a legitimațiilor de călătorie gratuită
pentru transportul cu metroul al beneficiarilor Legii recunoștinței față de eroii-martiri și luptătorii
care au contribuit la victoria Revoluției române din decembrie 1989 nr. 341/2004
În temeiul prevederilor art. 5 alin. (1) lit. k) din Legea recunoștinței față de eroii-martiri și luptătorii care au
contribuit la victoria Revoluției române din decembrie 1989 nr. 341/2004, cu modificările și completările ulterioare, ale
art. 37 alin. (6) din Normele metodologice de aplicare a Legii recunoștinței față de eroii-martiri și luptătorii care au
contribuit la victoria Revoluției române din decembrie 1989 nr. 341/2004, aprobate prin Hotărârea Guvernului
nr. 1.412/2004, ale art. 4 alin. (1) lit. a) din Hotărârea Guvernului nr. 760/2003 privind organizarea și funcționarea
Secretariatului de Stat pentru Problemele Revoluționarilor din Decembrie 1989 și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului și secretarul de stat pentru problemele revoluționarilor din
decembrie 1989 emit următorul ordin:
Art. 1. — Se aprobă Procedura de emitere, utilizare și
decontare a legitimațiilor de călătorie gratuită pentru transportul
cu metroul al beneficiarilor Legii recunoștinței față de eroiimartiri și luptătorii care au contribuit la victoria Revoluției

române din decembrie 1989 nr. 341/2004, prevăzută în anexa
care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre

Secretarul de stat al Secretariatului de Stat
pentru Problemele Revoluționarilor din Decembrie 1989,
Adrian Sanda
ANEXĂ

PROCEDURA
de emitere, utilizare și decontare a legitimațiilor de călătorie gratuită pentru transportul cu metroul
al beneficiarilor Legii recunoștinței față de eroii-martiri și luptătorii care au contribuit la victoria Revoluției române
din decembrie 1989 nr. 341/2004
Art. 1. — Beneficiarii Legii recunoștinței față de eroiimartiri și luptătorii care au contribuit la victoria Revoluției
române din decembrie 1989 nr. 341/2004, denumită în
continuare Legea nr. 341/2004, au dreptul la legitimații de
călătorie gratuită cu metroul.
Art. 2. — (1) Pentru călătoria gratuită cu metroul a
beneficiarilor Legii nr. 341/2004 se utilizează începând cu
data de 1 ianuarie 2005 legitimații de călătorie, denumite
în continuare cartele magnetice, acordate în baza Legii
nr. 341/2004, al căror model este prevăzut în anexa nr. 1,
care au valabilitate anuală.
(2) Cartela magnetică va fi valabilă numai însoțită de
actul de identitate și de legitimația de revoluționar, al cărei
model este prevăzut în anexa nr. 3 la Normele
metodologice de aplicare a Legii recunoștinței față de eroiimartiri și luptătorii care au contribuit la victoria Revoluției
române din decembrie 1989 nr. 341/2004, aprobate prin
Hotărârea Guvernului nr. 1.412/2004.
Art. 3. — (1) Tipărirea cartelelor magnetice se va face
de către Societatea Comercială de Transport cu Metroul
București îMetrorex“ — S.A., denumită în continuare
Metrorex, pe baza comenzii numerice făcute de
Secretariatul de Stat pentru Problemele Revoluționarilor din
Decembrie 1989, denumit în continuare SSPR.
(2) Costul tipăririi cartelelor magnetice intră în prețul
călătoriei.
Art. 4. — (1) Comanda de cartele se va face de către
SSPR până la data de 30 septembrie a anului în curs
pentru anul următor, iar Metrorex va onora comanda,
numeric, începând cu data de 1 decembrie.

(2) Eventualele suplimentări ale numărului de cartele
magnetice, comandate conform alin. (1), se pot face pe
baza unei noi comenzi numerice făcute de către SSPR și
va fi onorată de Metrorex în termen de 10 zile.
(3) Distribuirea cartelelor magnetice gratuite se va face
prin grija SSPR până la data de 31 decembrie a anului în
curs pentru anul următor.
Art. 5. — (1) Calculul contravalorii aferente gratuităților
acordate pentru beneficiarii Legii nr. 341/2004 se va face
de Metrorex lunar, pe baza situației centralizatoare
cuprinzând numărul de călători transportați pentru tipul de
gratuitate, a valorii aprobate de Oficiul Concurenței pentru
călătoria simplă, al cărei model este prevăzut în anexa
nr. 2, și a centralizatorului de decont, al cărui model este
prevăzut în anexa nr. 3.
(2) Cheltuielile efectuate pentru transportul beneficiarilor
Legii nr. 341/2004 cu metroul se finanțează din bugetul
Ministerului Transporturilor, Construcțiilor și Turismului, de la
capitolul 60.01 îAsistență socială, alocații, pensii, ajutoare și
indemnizații“, titlul îCheltuieli materiale și servicii“, în limita
prevederilor legii bugetului de stat.
(3) Decontarea călătoriilor gratuite ale beneficiarilor Legii
nr. 341/2004 se va face lunar prin Ministerul Transporturilor,
Construcțiilor și Turismului — Direcția generală economică
și buget, pe baza situațiilor centralizatoare întocmite
conform anexelor nr. 2 și 3.
Art. 6. — Anexele nr. 1—3 fac parte integrantă din
prezenta procedură.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 54/17.I.2005

ANEXA Nr. 1*)
la procedură

*) Anexa nr. 1 este reprodusă în facsimil.
ANEXA Nr. 2
la procedură

SOCIETATEA COMERCIALĂ DE TRANSPORT CU METROUL BUCUREȘTI îMetrorex“ — S.A.
SITUAȚIA CENTRALIZATOARE

a numărului de călători transportați (Legea nr. 341/2004)
Stația

Număr de călători transportați

1.
2.
........
Total călători

Director general,
.............................
Director economic,
......................................
Șeful Oficiului de calcul,
.........................................
ANEXA Nr. 3
la procedură

SOCIETATEA COMERCIALĂ DE TRANSPORT CU METROUL BUCUREȘTI îMetrorex“ — S.A.
CENTRALIZATOR DE DECONT

Legea nr. 341/2004
Număr de călători transportați

Valoarea călătoriei simple —lei—

Valoarea totală —lei—

1

2

3 = 1x2

Director general,
...............................
Director economic,
......................................
Șeful Oficiului de calcul,
...........................................
Viza C.F.P.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 54/17.I.2005

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 1/2005 privind supravegherea electronică prin raportări
În conformitate cu prevederile art. 1, 2, ale art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, adoptat prin Ordonanța de urgență a Guvernului nr. 25/2002, aprobată și modificată prin Legea
nr. 514/2002, modificată și completată prin Legea nr. 297/2004 privind piața de capital,
în baza art. 1 alin. (3) din Legea nr. 297/2004 privind piața de capital,
în baza hotărârii adoptate în ședința Comisiei Naționale a Valorilor Mobiliare din data de 15 decembrie 2004,
președintele Comisiei Naționale a Valorilor Mobiliare emite următorul ordin:
Art. 1. — Se aprobă Regulamentul nr. 1/2005 privind
supravegherea electronică prin raportări.
Art. 2. — Regulamentul menționat la art. 1 va intra în
vigoare la data publicării prezentului ordin în Monitorul
Oficial al României, Partea I, și va fi publicat în Buletinul

Comisiei Naționale a Valorilor Mobiliare și pe website-ul
acesteia.
Art. 3. — Direcția tehnologia informației, directorul
general executiv, Direcția generală supraveghere și
Secretariatul general vor urmări ducerea la îndeplinire a
prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache
București, 10 ianuarie 2005.
Nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 54/17.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

