Anul 173 (XVII) — Nr. 1.161

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 21 decembrie 2005

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

177. — Ordonanță de urgență pentru modificarea
art. 10 alin. (6) din Ordonanța Guvernului
nr. 96/1998 privind reglementarea regimului silvic
și administrarea Fondului forestier național ............

1–2

1.576. — Hotărâre privind declararea utilității publice
pentru lucrarea de interes național îLEA 400 kV
Oradea—Bekescsaba. Montarea unei bobine de
compensare 100 MV Ar în stația 400 kV Oradea
Sud. Echipamente de telecomunicații și
teletransmisii pentru LEA 400 kV Oradea—
Bekescsaba“...............................................................

2

1.577. — Hotărâre privind numirea Comisiei pentru
efectuarea cercetării prealabile în vederea
declarării utilității publice pentru lucrarea de interes
național îMenținerea și dezvoltarea capacității de
producție în câmpul minier Tărâia—Cernișoara,
etapa a II-a, cariera Panga“, județul Vâlcea ..........

3

1.578. — Hotărâre privind declararea utilității publice
pentru lucrarea de interes național îMenținerea și

Nr.
dezvoltarea capacității de producție în câmpul
minier Amaradia—Tărâia, etapa a II-a, carierele
Berbești și Olteț“, județul Vâlcea .............................
1.656. — Hotărâre pentru completarea anexei nr. 23 la
Hotărârea Guvernului nr. 1.352/2001 privind
atestarea domeniului public al județului Hunedoara,
precum și al municipiilor, orașelor și comunelor
din județul Hunedoara...............................................

Pagina

3–4

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.225/721. — Ordin al ministrului mediului și gospodăririi
apelor și al ministrului economiei și comerțului
privind aprobarea Procedurii și criteriilor de
evaluare și autorizare a organizațiilor colective în
vederea preluării responsabilității privind realizarea
obiectivelor anuale de colectare, reutilizare,
reciclare și valorificare a deșeurilor de
echipamente electrice și electronice ........................

5–8

Rectificări ...............................................................................

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 10 alin. (6) din Ordonanța Guvernului nr. 96/1998 privind reglementarea
regimului silvic și administrarea Fondului forestier național
Urgența adoptării prezentului act normativ este determinată de necesitatea stopării imediate a tăierilor ilegale de
arbori, tăieri ale căror efecte pot fi catastrofale, avându-se în vedere funcțiile de protecție pe care le îndeplinește pădurea.
Prezentul act normativ modifică art. 10 alin. (6) din Ordonanța Guvernului nr. 96/1998, deoarece în forma actuală
textul prezintă unele deficiențe. Din formularea confuză a acestui alineat nu rezultă cine eliberează formularele
persoanelor fizice sau juridice autorizate.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (6) al articolului 10 din
Ordonanța Guvernului nr. 96/1998 privind reglementarea

regimului silvic și administrarea Fondului forestier național,
republicată în Monitorul Oficial al României, Partea I,

2

MONITORUL OFICIAL AL ROMÂNIEI, PARTEA I, Nr. 1.161/21.XII.2005

nr. 122 din 26 februarie 2003, cu modificările și
completările ulterioare, se modifică și va avea următorul
cuprins:
î(6) Formularele prevăzute la alin. (5) se distribuie de
către inspectoratele teritoriale de regim silvic și de

vânătoare care funcționează în subordinea autorității publice
centrale care răspunde de silvicultură, contra cost,
persoanelor fizice sau juridice autorizate, dacă solicitantul
face dovada folosirii legale a formularelor pe care le-a
primit anterior.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Doina-Elena Dascălu,
secretar de stat
București, 8 decembrie 2005.
Nr. 177.

GUVERNUL ROMÂNIEI

HOTĂRÂRE
privind declararea utilității publice pentru lucrarea de interes național îLEA 400 kV
Oradea—Bekescsaba. Montarea unei bobine de compensare 100 MV Ar în stația 400 kV
Oradea Sud. Echipamente de telecomunicații și teletransmisii pentru LEA 400 kV
Oradea—Bekescsaba“
În temeiul art. 108 din Constituția României, republicată, și al art. 7 alin. 1 din Legea nr. 33/1994 privind
exproprierea pentru cauză de utilitate publică,
Guvernul României adoptă prezenta hotărâre.
Art. 1. — Se declară de utilitate publică lucrarea de
interes național îLEA 400 kV Oradea—Bekescsaba.
Montarea unei bobine de compensare 100 MV Ar în stația
400 kV Oradea Sud. Echipamente de telecomunicații și
teletransmisii pentru LEA 400 kV Oradea—Bekescsaba“.
Art. 2. — Expropriatorul este statul român prin
Compania Națională de Transport al Energiei Electrice
îTranselectrica“ — S.A. București, aflată sub autoritatea
Ministerului Economiei și Comerțului.

Art. 3. — Prezenta hotărâre se aduce la cunoștință
publică și prin afișare la sediile consiliilor locale ale
municipiilor Oradea și Salonta, județul Bihor, la sediile
consiliilor locale ale comunelor Sânmartin, Nojorid, Gepiu,
Cefa, Mădăras și Ciumeghiu, județul Bihor, la sediul
Consiliului Local al Orașului Chișineu-Criș, județul Arad, și
la sediile consiliilor locale ale comunelor Mișca, Sintea
Mare, Socodor și Grăniceri, județul Arad.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat
București, 8 decembrie 2005.
Nr. 1.576.

3

MONITORUL OFICIAL AL ROMÂNIEI, PARTEA I, Nr. 1.161/21.XII.2005
GUVERNUL ROMÂNIEI

HOTĂRÂRE
privind numirea Comisiei pentru efectuarea cercetării prealabile în vederea declarării utilității
publice pentru lucrarea de interes național îMenținerea și dezvoltarea capacității de producție
în câmpul minier Tărâia—Cernișoara, etapa a II-a, cariera Panga“, județul Vâlcea
În temeiul art. 108 din Constituția României, republicată, și al art. 9 din Legea nr. 33/1994 privind exproprierea
pentru cauză de utilitate publică,
Guvernul României adoptă prezenta hotărâre.
Articol unic. — Se numește Comisia pentru
efectuarea cercetării prealabile în vederea declarării
utilității publice pentru lucrarea de interes național
îMenținerea și dezvoltarea capacității de producție în

câmpul minier Tărâia—Cernișoara, etapa a II-a,
cariera Panga“, județul Vâlcea, în componența
prevăzută în anexa care face parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat

București, 8 decembrie 2005.
Nr. 1.577.

ANEXĂ

COMISIA
pentru efectuarea cercetării prealabile în vederea declarării utilității publice
pentru lucrarea de interes național îMenținerea și dezvoltarea capacității de producție
în câmpul minier Tărâia—Cernișoara, etapa a II-a, cariera Panga“, județul Vâlcea
Președinte:

Ioan Andreica

Membri:

Ion Stanciu
Elena Camelia Dobroteanu
Dumitru Bușe
Rozalia Harambașa
Gheorghe Dumitrașcu
Ștefan Aurel
Stănișor Nicolae

— secretar de stat, Ministerul Transporturilor,
Construcțiilor și Turismului
— director general adjunct al Direcției generale
resurse minerale, Ministerul Economiei și
Comerțului
— director, Direcția generală de programare
bugetară și coordonarea politicilor publice
sectoriale, Ministerul Finanțelor Publice
— președintele Consiliului Județean Vâlcea
— arhitect-șef al județului Vâlcea
— director, Oficiul de Cadastru, Geodezie și
Cartografie al Județului Vâlcea
— primarul orașului Berbești, județul Vâlcea
— primarul comunei Mateești, județul Vâlcea

GUVERNUL ROMÂNIEI

HOTĂRÂRE
privind declararea utilității publice pentru lucrarea de interes național îMenținerea
și dezvoltarea capacității de producție în câmpul minier Amaradia—Tărâia, etapa a II-a,
carierele Berbești și Olteț“, județul Vâlcea
În temeiul art. 108 din Constituția României, republicată, și al art. 7 alin. 1 din Legea nr. 33/1994 privind
exproprierea pentru cauză de utilitate publică,
Guvernul României adoptă prezenta hotărâre.
Art. 1. — Se declară de utilitate publică lucrarea de
interes național îMenținerea și dezvoltarea capacității de

producție în câmpul minier Amaradia—Tărâia, etapa a II-a,
carierele Berbești și Olteț“, județul Vâlcea.

4

MONITORUL OFICIAL AL ROMÂNIEI, PARTEA I, Nr. 1.161/21.XII.2005

Art. 2. — Expropriatorul este statul român prin
Societatea Națională a Lignitului Oltenia, aflată sub
autoritatea Ministerului Economiei și Comerțului.

Art. 3. — Prezenta hotărâre se aduce la cunoștință
publică și prin afișare la sediul Consiliului Local al Orașului
Berbești, județul Vâlcea, și la sediile consiliilor locale ale
comunelor Alunu, Sinești și Mateești, județul Vâlcea.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul economiei și comerțului,
Codruț Ioan Șereș
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat

București, 8 decembrie 2005.
Nr. 1.578.

GUVERNUL ROMÂNIEI

HOTĂRÂRE
pentru completarea anexei nr. 23 la Hotărârea Guvernului nr. 1.352/2001 privind atestarea
domeniului public al județului Hunedoara, precum și al municipiilor, orașelor și comunelor
din județul Hunedoara
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La secțiunea I îBunuri imobile“ din
anexa nr. 23 îInventarul bunurilor care aparțin domeniului
public al comunei Beriu“ la Hotărârea Guvernului
nr. 1.352/2001 privind atestarea domeniului public al
județului Hunedoara, precum și al municipiilor, orașelor și

comunelor din județul Hunedoara, publicată în Monitorul
Oficial al României, Partea I, nr. 634 și nr. 634 bis din
28 august 2002, cu modificările ulterioare, după poziția 96
se introduce o nouă poziție, poziția 97, conform anexei la
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat
București, 14 decembrie 2005.
Nr. 1.656.
ANEXĂ

COMPLETĂRI
la inventarul bunurilor care aparțin domeniului public al comunei Beriu, județul Hunedoara
Secțiunea I — Bunuri imobile
Nr.
crt.

Cod
de clasificare

Denumirea
bunului

î97

—

Teren

Elemente de identificare

Anul dobândirii
sau
dării în folosință

Teren în suprafață de 1.708 m2, situat în
2004
satul Sibișel, comuna Beriu, județul Hunedoara,
tarlaua 56, parcela 850/1, identificat prin titlu
de proprietate nr. 88.261/258/08.10.2003, emis
de comisia județeană pentru stabilirea dreptului
de proprietate asupra terenurilor

Valoarea
de inventar
(lei)

—

Situația
juridică actuală

HCL nr. 1/
16.01.2004“

MONITORUL OFICIAL AL ROMÂNIEI, PARTEA I, Nr. 1.161/21.XII.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR
Nr. 1.225/29 noiembrie 2005

MINISTERUL ECONOMIEI ȘI COMERȚULUI
Nr. 721/15 decembrie 2005

ORDIN
privind aprobarea Procedurii și criteriilor de evaluare și autorizare a organizațiilor colective
în vederea preluării responsabilității privind realizarea obiectivelor anuale de colectare, reutilizare,
reciclare și valorificare a deșeurilor de echipamente electrice și electronice
În temeiul prevederilor art. 7 alin. (4) și (5) din Hotărârea Guvernului nr. 448/2005 privind deșeurile de
echipamente electrice și electronice, în baza Hotărârii Guvernului nr. 408/2004 privind organizarea și funcționarea
Ministerului Mediului și Gospodăririi Apelor, cu modificările și completările ulterioare, a Hotărârii Guvernului nr. 738/2003
privind organizarea și funcționarea Ministerului Economiei și Comerțului, cu modificările ulterioare, și a Hotărârii Guvernului
nr. 459/2005 privind reorganizarea și funcționarea Agenției Naționale pentru Protecția Mediului,
ministrul mediului și gospodăririi apelor și ministrul economiei și comerțului emit următorul ordin:
Art. 1. — Se aprobă Procedura și criteriile de evaluare
și autorizare a organizațiilor colective în vederea preluării
responsabilității privind realizarea obiectivelor anuale de
colectare, reutilizare, reciclare și valorificare energetică a
deșeurilor de echipamente electrice și electronice,
prevăzute în anexa care face parte integrantă din
prezentul ordin.
Art. 2. — (1) Organizațiile colective prevăzute la art. 7
alin. (4) din Hotărârea Guvernului nr. 448/2005 privind
deșeurile de echipamente electrice și electronice sunt
obligate să solicite autorizarea conform procedurii la care
se face referire la art. 1 din prezentul ordin.
(2) Autorizarea organizațiilor colective menționate la
art. 1 se realizează prin acordarea licenței de operare.
Art. 3. — (1) În vederea evaluării și autorizării
organizațiilor colective se constituie Comisia de evaluare și
autorizare a organizațiilor colective prevăzute la art. 1.
(2) Comisia prevăzută la alin. (1) are următoarea
componență:
a) un secretar de stat de la Ministerul Mediului și
Gospodăririi Apelor — președinte;
b) președintele Agenției Naționale pentru Protecția
Mediului — vicepreședinte;
c) un reprezentant al Direcției deșeuri și substanțe
chimice periculoase din cadrul Ministerului Mediului și
Gospodăririi Apelor — membru;
p. Ministrul mediului și gospodăririi apelor,
Constantin Popescu,
secretar de stat

d) un reprezentant al Ministerului Economiei și
Comerțului — Direcția generală de politici industriale —
membru;
e) un reprezentant al Direcției deșeuri și substanțe
chimice periculoase din cadrul Agenției Naționale pentru
Protecția Mediului — membru;
f) un reprezentant al Direcției autorizări și legislație
orizontală din cadrul Agenției Naționale pentru Protecția
Mediului — membru;
g) un reprezentant al Ministerului Economiei și
Comerțului — Comisia Națională pentru Reciclarea
Materialelor.
(3) Agenția Națională pentru Protecția Mediului asigură
secretariatul Comisiei de evaluare și autorizare.
(4) Regulamentul de organizare și funcționare a
Comisiei de evaluare și autorizare se aprobă în prima
ședință a acesteia, în prezența a cel puțin jumătate din
membri, cu majoritatea simplă a membrilor prezenți.
Art. 4. — Componența nominală a membrilor Comisiei
de evaluare și autorizare se aprobă prin ordin al ministrului
mediului și gospodăririi apelor în termen de 15 zile de la
data publicării prezentului ordin în Monitorul Oficial al
României, Partea I, pe baza comunicărilor primite din
partea instituțiilor prevăzute la art. 3 alin. (2).
Art. 5. — Agenția Națională pentru Protecția Mediului va
duce la îndeplinire prevederile prezentului ordin.
Art. 6. — Prezentul ordin se publică în Monitorul Oficial
al României, Partea I.
Ministrul economiei și comerțului,
Codruț Ioan Șereș

ANEXĂ

PROCEDURA ȘI CRITERIILE
de evaluare și autorizare a organizațiilor colective în vederea preluării responsabilității privind realizarea obiectivelor
anuale de colectare, reutilizare, reciclare și valorificare energetică a deșeurilor de echipamente electrice și electronice
CAPITOLUL I
Prevederi generale
1. Obiectul prezentei reglementări îl constituie stabilirea
procedurii și a criteriilor ce trebuie îndeplinite în vederea
acordării licenței pentru organizațiile colective care preiau,
în baza art. 7 alin. (4) din Hotărârea Guvernului
nr. 448/2005 privind deșeurile de echipamente electrice și
electronice, responsabilitățile privind realizarea obiectivelor
anuale de reutilizare, reciclare și valorificare a deșeurilor de
echipamente electrice și electronice.
2. Criteriile și procedura de evaluare și autorizare asigură
o abordare integrată, eficientă și transparentă a gestionării

deșeurilor de echipamente electrice și electronice, prin
promovarea la nivel național a unor soluții de colectare,
reutilizare și valorificare eficientă din punct de vedere al
protecției mediului și viabile din punct de vedere economic.
CAPITOLUL II
Competențe de emitere, revizuire și anulare a licenței
3. Emiterea, revizuirea și anularea licenței de operare
se fac de către Ministerul Mediului și Gospodăririi Apelor,
prin Agenția Națională pentru Protecția Mediului.
4. Emiterea licenței are la bază analiza documentației
depuse și evaluarea planului de operare propus.

6

MONITORUL OFICIAL AL ROMÂNIEI, PARTEA I, Nr. 1.161/21.XII.2005

5. Pentru emiterea, vizarea anuală și revizuirea
autorizației se achită următoarele tarife:
a) tariful de autorizare, în cuantum de 5.000 RON;
b) tariful de vizare anuală a autorizației, în cuantum de
2.000 RON;
c) tariful de revizuire a autorizației, în cuantum de 2.000 RON.
Tarifele se achită în contul indicat de Agenția Națională
pentru Protecția Mediului.
6. Tarifele de autorizare, vizare și revizuire a autorizației
se percep pentru analiza documentației depuse, evaluarea
planului de operare propus, evaluarea activității desfășurate,
emiterea/vizarea/revizuirea autorizației. Tarifele se achită
integral și acordă dreptul de a solicita Agenției Naționale
pentru Protecția Mediului consultații de specialitate.
CAPITOLUL III
Depunerea solicitării
7. Dosarul de autorizare trebuie să cuprindă următoarele
documente:
a) cerere-tip, conform anexei nr. 1 la prezenta
procedură;
b) statutul sau, după caz, actul constitutiv al persoanei
juridice (copie conform cu originalul);
c) certificat de înregistrare la Oficiul Național al
Registrului Comerțului (copie conform cu originalul)/
încheierea prin care s-a dispus înscrierea în Registrul
asociațiilor și fundațiilor (copie conform cu originalul);
d) certificat constatator eliberat de Oficiul Național al
Registrului Comerțului (copie conform cu originalul)/
certificat de înscriere în Registrul asociațiilor și fundațiilor
(copie conform cu originalul);
e) planul de operare pentru perioada de valabilitate a
licenței, cu precizarea tipurilor de echipamente din cadrul
categoriilor prevăzute în anexele nr. 1A și nr. 1B la
Hotărârea Guvernului nr. 448/2005;
f) argumentația de susținere a realizării planului de
operare, în concordanță cu obiectivele Strategiei naționale
pentru gestionarea deșeurilor, ale Planului național pentru
gestionarea deșeurilor și ale Planului de implementare a
directivei cu privire la deșeurile de echipamente electrice și
electronice;
g) strategia prin care utilizatorii de echipamente electrice
și electronice vor fi informați asupra măsurilor care se vor
lua pentru colectarea selectivă a deșeurilor de echipamente
electrice și electronice, rolul utilizatorilor în procesul de
reutilizare, reciclare și alte forme de recuperare a
deșeurilor de echipamente electrice și electronice, posibilele
efecte pe care ar putea să le aibă prezența substanțelor
periculoase din echipamentele electrice și electronice
asupra sănătății populației, semnificația simbolului prevăzut
în anexa nr. 4 la Hotărârea Guvernului nr. 448/2005;
h) modele de contracte ce urmează a fi folosite în
relația cu toți partenerii;
i) sumele ce urmează a fi percepute operatorilor
economici care introduc pe piață deșeuri de echipamente
electrice și electronice, precum și estimarea sumelor ce
urmează a fi plătite colectorilor/valorificatorilor/reciclatori
autorizați, pe tip de material, și prezentarea în detaliu a
modului de calcul al acestora;
j) valoarea estimată a costurilor anuale de colectare, tratare,
eliminare și alte activități specificate la pct. 9 lit. a) și b),
inclusiv costurile pentru colectarea și tratarea deșeurilor
istorice și orfane viitoare, precum și structura acestor costuri
conform art. 8 alin. (6) din Hotărârea Guvernului nr. 448/2005;
k) veniturile estimate a fi realizate pentru acoperirea,
costurilor menționate la lit. j), precum și structura acestor
costuri, care nu trebuie să depășească costurile reale;
l) modul de utilizare a eventualului profit rezultat din
activitate, cu respectarea prevederilor pct. 10 lit. k);

m) prezentarea sistemului de evidență — baza de date —
ce urmează a fi folosit, sistem care se va actualiza în
funcție de cerințele de raportare către Comisia Europeană;
n) copii ale acordurilor, precontractelor/contractelor de
preluare a responsabilității, copii ale acordurilor
precontractelor/contractelor încheiate cu societăți comerciale
autorizate pentru colectarea, tratarea, valorificarea și reciclarea
deșeurilor de echipamente electrice și electronice —
transmise acestora în vederea agreării clauzelor înainte de
depunerea dosarului de autorizare; observațiile primite, care
nu au fost preluate în documentul final, se anexează la
contractul depus în dosarul de autorizare —, alte dovezi
privind capacitatea tehnico-financiară (garanții etc.).
8. Dosarul de autorizare, însoțit de o copie electronică
a acestuia, se depune la sediul Agenției Naționale pentru
Protecția Mediului.
CAPITOLUL IV
Criterii de autorizare
9. Organizațiile colective care solicită autorizarea în
baza prevederilor Hotărârii Guvernului nr. 448/2005 trebuie
să îndeplinească următoarele criterii:
a) să aibă ca scop preluarea responsabilităților ce revin
producătorilor sau terților ce acționează în numele lor
privind realizarea obiectivelor anuale de colectare,
reutilizare, reciclare și valorificare a deșeurilor de
echipamente electrice și electronice, inclusiv raportarea
modului de gestionare a deșeurilor de echipamente
electrice și electronice;
b) să promoveze soluții de colectare și tratare la nivel
național pentru a asigura crearea unui sistem integrat,
eficient și transparent de gestionare a deșeurilor de
echipamente electrice și electronice;
c) să demonstreze, prin planul de operare propus, că
are capacitatea de atingere a obiectivelor din Strategia
națională pentru gestionarea deșeurilor, ale Planului
național pentru gestionarea deșeurilor, precum și din Planul
de implementare a directivei cu privire la deșeurile de
echipamente electrice și electronice;
d) să fie deschisă și echidistantă față de noi parteneri
contractuali;
e) să acționeze fără discriminare față de tipurile de
deșeuri de echipamente electrice și electronice și de
cantitățile propuse spre contractare de către oricare agent
economic.
10. Organizația colectivă care a obținut licența de
operare are următoarele obligații:
a) să preia responsabilitatea pentru atingerea obiectivelor
de colectare, reutilizare, reciclare, valorificare prevăzute la
art. 7 alin. (4) din Hotărârea Guvernului nr. 448/2005;
b) să încheie contracte cu oricare dintre producătorii care
solicită acest lucru și care acceptă condițiile contractuale;
c) să primească în rândul membrilor organizației
colective, în condițiile legii, producătorii care solicită acest
lucru;
d) să încheie contracte cu colectorii autorizați să preia
deșeurile de echipamente electrice și electronice și să
faciliteze transferul deșeurilor de echipamente electrice și
electronice către agenții economici care asigură
valorificarea acestora;
e) să încheie contracte cu operatorii economici care
efectuează operații de întreținere și reparații de
echipamente electrice și electronice care acceptă condițiile
contractuale, atât pentru valorificarea componentelor
reutilizabile, cât și pentru preluarea pieselor înlocuite care
constituie deșeuri;
f) să încheie contracte cu dezmembratorii/reciclatorii/
valorificatorii autorizați, care au capacitatea de valorificare
a deșeurilor de echipamente electrice și electronice sau
materialele și componentele acestora;

7

MONITORUL OFICIAL AL ROMÂNIEI, PARTEA I, Nr. 1.161/21.XII.2005
g) să acționeze fără discriminare între partenerii
contractuali și membrii organizației colective;
h) să respecte tarifele cuprinse în documentația de
autorizare; orice modificare de tarif se face în conformitate
cu prevederile lit. l);
i) să desfășoare, pe lângă activitatea de preluare a
responsabilităților ce revin operatorilor economici, numai
activități legate de sprijinirea reutilizării, reciclării și
valorificării deșeurilor de echipamente electrice și
electronice, derularea de programe educaționale și de
informare/conștientizare, precum și realizarea de studii
privind activitatea de colectare și tratare a deșeurilor de
echipamente electrice și electronice;
j) să reinvestească profitul/eventualele sume rezultate
după scăderea cheltuielilor din veniturile obținute pentru
dezvoltarea sistemului de gestionare a deșeurilor de
echipamente electrice și electronice, în conformitate cu lit. i);
k) să transmită Comisiei de evaluare și autorizare
raportul de activitate, complet, la data de 30 aprilie a fiecărui an
pentru anul precedent. Raportul trebuie să cuprindă
următoarele informații detaliate: persoanele juridice cu care
s-au încheiat contracte (producătorii care au transferat
responsabilitatea, colectori, dezmembratori, reciclatori), date
privind echipamentele electrice și electronice și deșeurile
de echipamente electrice și electronice, fluxurile de deșeuri
gestionate, prezentarea activității derulate (atât din punct de
vedere tehnic, cât și organizatoric), cuantumul și modul de
utilizare a sumelor care excedează, costurile reale care au
rezultat în anul respectiv conform lit. j), precum și orice
alte informații relevante;
l) să informeze în scris Comisia de evaluare și
autorizare asupra oricărei schimbări semnificative a datelor
care au stat la baza eliberării licenței de operare, situație
în care Comisia de evaluare și autorizare va decide asupra
necesității revizuirii autorizației sau a reautorizării persoanei
juridice, după caz.
CAPITOLUL V
Etapa de evaluare a solicitării
11. În termen de 15 zile lucrătoare de la depunerea
documentației, Direcția deșeuri și substanțe chimice
periculoase din cadrul Agenției Naționale pentru Protecția
Mediului realizează analiza preliminară a solicitării și
înaintează documentația depusă către Comisia de evaluare
și autorizare împreună cu un raport preliminar.
12. În termen de 10 zile lucrătoare de la primirea
raportului preliminar și a documentației, Comisia de evaluare
și autorizare analizează solicitarea, verifică îndeplinirea
criteriilor de autorizare, întocmește raportul de evaluare și
decide emiterea licenței sau respingerea solicitării.
13. În cazul îndeplinirii tuturor criteriilor de autorizare, se
emite licența de operare conform modelului prevăzut în
anexa nr. 2 la prezenta procedură, în maximum 5 zile
lucrătoare de la luarea deciziei.

14. Respingerea solicitării se motivează și se comunică
în scris solicitantului în termen de 5 zile lucrătoare de la
luarea deciziei.
15. Comisia de evaluare și autorizare poate invita
pentru consultare reprezentanți ai autorităților publice
implicate.
16. În cazuri justificate, Comisia de evaluare și autorizare
poate solicita completarea dosarului, documente sau
informații suplimentare în vederea conformării cu criteriile
de autorizare. În acest caz se decalează termenul prevăzut
la pct. 12, dar nu cu mai mult de 10 zile lucrătoare.
17. Solicitantul poate ataca decizia de respingere a
autorizării, potrivit Legii contenciosului administrativ
nr. 554/2004.
CAPITOLUL VI
Valabilitatea licenței. Reautorizarea, revizuirea
și anularea licenței
18. Licența operare se emite pentru o perioadă de 2 ani.
19. Reautorizarea se face în baza procedurii stabilite
pentru autorizare, cu luarea în considerare a îndeplinirii
obligațiilor prevăzute la pct. 10. Reautorizarea este condiționată
de realizarea de investiții pentru dezvoltarea sistemului de
gestionare a ambalajelor și deșeurilor de ambalaje.
20. Licența de operare se revizuiește în cazul în care
evaluările rapoartelor de activitate anuale impun acest lucru
sau dacă apar elemente noi, necunoscute la data emiterii.
21. Procedura de revizuire a licenței poate fi inițiată la
cererea organizației colective sau a Agenției Naționale
pentru Protecția Mediului, însoțită de motivarea revizuirii.
Revizuirea licenței urmează procedura stabilită pentru
evaluare și autorizare.
22. Licența de operare se anulează în cazul
nerespectării prevederilor pct. 10 ori al neatingerii
obiectivelor de valorificare și reciclare anuale în mod
repetat (2 ani consecutivi).
23. Organizația colectivă căreia i s-a anulat licența de
operare este obligată ca în decurs de maximum 30 de zile
să comunice în scris acest lucru tuturor partenerilor și să
transfere, cu acordul scris al acestora, toate contractele
încheiate în baza transferului de responsabilitate către o
organizație colectivă autorizată în acest scop.
24. (1) Constatarea neîndeplinirii obligațiilor prevăzute la
pct. 10 și a obiectivelor anuale de valorificare și reciclare
revine autorităților publice competente din domeniul
protecției mediului.
(2) Orice persoană fizică sau juridică poate sesiza
Comisia de evaluare și autorizare în legătură cu
neîndeplinirea obligațiilor asumate de către organizația
colectivă autorizată.
25. Dispoziția de anulare a autorizării este executorie.
26. Anexele nr. 1 și 2 fac parte integrantă din prezenta
procedură.
ANEXA Nr. 1
la procedură

Antet solicitant
Nr. ........../............
CERERE

de acordare a licenței de operare
Subscrisa, .............................., cu sediul social în ........................., str. ........................ nr. .......,
bl. ....., ap. ....., județul/sectorul ..........., înregistrată la ........................... sub nr. ......, cod unic de
înregistrare nr. ........./............., cont bancar nr. ................................, deschis la ...................................,
sucursala ......................, telefon ..........., fax ..........., e-mail ..........., reprezentată prin .......................,
în calitate de ..........................., solicită acordarea licenței de operare în vederea preluării
responsabilității de realizare a obiectivelor anuale de colectare, reutilizare, reciclare și valorificare a
deșeurilor de echipamente electrice și electronice, conform prevederilor Hotărârii Guvernului
nr. 448/2005 privind deșeurile de echipamente electrice și electronice, pentru ...... [deșeurile de
echipamente electrice și electronice pentru tipurile de echipamente prevăzute la pct. 7 lit. e) din

8

MONITORUL OFICIAL AL ROMÂNIEI, PARTEA I, Nr. 1.161/21.XII.2005
anexa la Ordinul ministrului mediului și gospodăririi apelor și al ministrului economiei și comerțului
nr. 1.225/721/2005].
Anexăm documentele specifice prevăzute în Procedura și criteriile de evaluare și autorizare
a organizațiilor colective în vederea preluării responsabilității privind realizarea obiectivelor anuale
de colectare, reutilizare, reciclare și valorificare a deșeurilor de echipamente electrice și
electronice, aprobate prin Ordinul ministrului mediului și gospodăririi apelor și al ministrului
economiei și comerțului nr. 1.225/721/2005.
Ne asumăm răspunderea, sub sancțiunea legii penale, că documentele prezentate în copie
sunt conforme cu originalul.
Data ...........................
Persoana autorizată,
.................................
(semnătura și ștampila)
ANEXA Nr. 2
la procedură

Conținutul licenței de operare
(model)
MINISTERUL MEDIULUI ȘI GOSPODĂRIRII APELOR
AGENȚIA NAȚIONALĂ PENTRU PROTECȚIA MEDIULUI
LICENȚĂ DE OPERARE

Nr. ......... din ..........
pentru ........................................... din localitatea ............................, str. .................. nr. ......,
județul/sectorul ..............., înregistrată la ................................ sub nr. ...................., cod unic de
înregistrare nr. ......../............., în scopul preluării responsabilității privind realizarea obiectivelor
anuale de colectare, reutilizare, reciclare și valorificare a deșeurilor de echipamente electrice și
electronice, inclusiv raportarea modului de gestionare a deșeurilor de echipamente electrice și
electronice pentru deșeurile de echipamente electrice și electronice ................................. (se înscriu
tipurile de echipamente electrice și electronice din categoriile prevăzute în anexa nr. 1A și nr. 1B
la Hotărârea Guvernului nr. 448/2005), emisă în baza Hotărârii Guvernului nr. 448/2005 privind
deșeurile de echipamente electrice și electronice și a Ordinului ministrului mediului și gospodăririi
apelor și al ministrului economiei și comerțului nr. 1.225/721/2005 privind aprobarea Procedurii și
criteriilor de evaluare și autorizare a organizațiilor colective în vederea preluării responsabilității
privind realizarea obiectivelor anuale de colectare, reutilizare, reciclare și valorificare a deșeurilor
de echipamente electrice și electronice
Data emiterii: .........................................
Valabilă până la: ......................................................
Președintele Comisiei
Vicepreședintele Comisiei
de evaluare și autorizare,
de evaluare și autorizare,
secretar de stat la
președinte al
Ministerul Mediului
Agenției Naționale
și Gospodăririi Apelor,
pentru Protecția Mediului,

RECTIFICĂRI

În anexa la Hotărârea Guvernului nr. 1.521/2005 privind suplimentarea bugetului Ministerului Culturii și
Cultelor din Fondul de rezervă bugetară la dispoziția Guvernului pe anul 2005, pentru continuarea lucrărilor
de construcție a unor biserici și refacerea unor obiective de cult, publicată în Monitorul Oficial al României,
Partea I, nr. 1.112 din 9 decembrie 2005, se face următoarea rectificare (care nu aparține Redacției
îMonitorul Oficial“, Partea I):
— la nr. crt. 2, în coloana îObiectiv“, în loc de: îParohia Jelaboi“, îParohia Sfinții Voievozi“, îParohia
Sfinții Împărați“ și îParohia Repedea“ se va citi: îParohia Jelaboi, municipiul Focșani, Str. Rodnei nr. 3, cartier
Tăbăcari“, îParohia Sfinții Voievozi, municipiul Focșani, Str. Garofiței nr. 7, cartier Tăbăcari“, îParohia Sfinții Împărați,
municipiul Focșani, Bd. Unirii nr. 22—24“ și îParohia Repedea, satul Repedea, comuna Străoane“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.161/21.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070400]
ISSN 1453—4495

