Anul 173 (XVII) — Nr. 1.096

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 decembrie 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 615 din 15 noiembrie 2005 referitoare la
excepția de neconstituționalitate a dispozițiilor
art. 83 alin. (4) lit. a) din Legea nr. 19/2000
privind sistemul public de pensii și alte drepturi de
asigurări sociale .......................................................

2–3

Pagina

1.476. — Hotărâre privind darea în folosință gratuită a
unui spațiu din imobilul, proprietate privată a
statului, aflat în administrarea Regiei Autonome
îAdministrația Patrimoniului Protocolului de Stat“,
Asociației Române pentru Transparență ................

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.452. — Hotărâre pentru aprobarea Amendamentului
convenit prin scrisoarea semnată la Luxemburg la
8 iulie 2005, respectiv la București la 13 iulie
2005 și 25 iulie 2005, între Guvernul României,
Banca Europeană de Investiții și Compania
Națională îAdministrația Porturilor Maritime
Constanța“ — S.A., la Contractul de finanțare
dintre România și Banca Europeană de Investiții
și Compania Națională îAdministrația Porturilor
Maritime Constanța“ — S.A. pentru finanțarea
Proiectului privind mediul și infrastructura în Portul
Constanța, semnat la București la 6 noiembrie
2000 ..........................................................................

Nr.

1.797/C. — Ordin al ministrului justiției pentru aprobarea
structurii organizatorice a Administrației Naționale
a Penitenciarelor ......................................................
2.291. — Ordin al ministrului culturii și cultelor privind
declasarea imobilului situat în municipiul Săcele,
str. Dragalina nr. 52, județul Brașov .....................

4–5

6–7

8

2.354. — Ordin al ministrului culturii și cultelor privind
declasarea parțială a imobilului îCasa Muncitorească“,
situat în municipiul Reșița, Piața Republicii nr. 44,
județul Caraș-Severin ..............................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.096/6.XII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 615
din 15 noiembrie 2005

referitoare la excepția de neconstituționalitate a dispozițiilor art. 83 alin. (4) lit. a)
din Legea nr. 19/2000 privind sistemul public de pensii și alte drepturi de asigurări sociale
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 83 alin. (4) lit. a) din Legea
nr. 19/2000 privind sistemul public de pensii și alte drepturi
de asigurări sociale, excepție ridicată de Ioan Țilea în
Dosarul nr. 418/2005/C al Curții de Apel Târgu Mureș —
Secția civilă.
La apelul nominal se prezintă autorul excepției, lipsă
fiind Casa Județeană de Pensii Mureș, față de care
procedura de citare este legal îndeplinită.
Cauza fiind în stare de judecată, autorul excepției
susține admiterea acesteia pentru motivele invocate în fața
instanței de fond.
Reprezentantul Ministerului Public pune concluzii de
respingere a excepției ca neîntemeiată. În acest sens arată
că persoanele la care se referă art. 83 alin. (1) din Legea
nr. 19/2000 se află într-o situație obiectiv diferită de cea a
persoanelor prevăzute în ipoteza alin. (4) al aceluiași
articol, astfel că instituirea unui tratament juridic diferențiat
este justificată. În același timp, precizează că în cauză nu
se ridică o problemă de constituționalitate, ci de aplicare a
legii, chestiune ce cade în competența instanței de fond,
nu a celei de contencios constituțional.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2005, pronunțată în
Dosarul nr. 418/2005/C, Curtea de Apel Târgu Mureș —
Secția civilă a sesizat Curtea Constituțională cu excepția
de neconstituționalitate a prevederilor art. 83 alin. (4) lit. a)
din Legea nr. 19/2000 privind sistemul public de pensii și
alte drepturi de asigurări sociale, excepție ridicată de Ioan
Țilea cu prilejul soluționării recursului împotriva Sentinței
civile nr. 1.288 din 3 decembrie 2004, pronunțată de
Tribunalul Mureș în Dosarul nr. 5.673/2004.
În motivarea excepției de neconstituționalitate autorul
acesteia susține, în esență, că textul de lege criticat
contravine principiului constituțional al egalității în drepturi.
În acest sens arată că între dispozițiile alin. (1) și alin. (4)
lit. a) ale art. 83 din Legea nr. 19/2000 există
neconcordanțe, întrucât primele prevăd stabilirea și plata
pensiei pentru limită de vârstă de la data îndeplinirii

condițiilor de pensionare, dacă cererea a fost depusă în
termen de 30 de zile de la acea dată, iar cele din urmă
dispun stabilirea și plata pensiei de la data depunerii
cererii, dacă aceasta a fost depusă cu depășirea
termenului de 30 de zile. Ca urmare, consideră că
dispozițiile alin. (4) lit. a) generează o situație
discriminatorie între persoane care îndeplinesc aceleași
condiții de pensionare pentru limită de vârstă.
Curtea de Apel Târgu Mureș — Secția civilă consideră
că excepția de neconstituționalitate este întemeiată, autorul
excepției fiind îndreptățit să beneficieze de pensie pentru
limită de vârstă de la data depunerii cererii de eliberare din
funcția de magistrat.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția ridicată nu este
întemeiată, deoarece ipotezele alin. (1) și alin. (4) ale
art. 83 din Legea nr. 19/2000 reglementează două situații
distincte. Astfel, persoanele îndreptățite la pensie pentru
limită de vârstă se află în situații diferite în raport cu data
depunerii cererii, fapt ce justifică instituirea unui tratament
juridic diferențiat.
Avocatul Poporului consideră că dispozițiile art. 83
alin. (4) lit. a) din Legea nr. 19/2000 sunt constituționale,
întrucât vizează o situație diferită față de cea avută în
vedere de alin. (1) al aceluiași articol. Pe cale de
consecință, instituirea unui tratament juridic diferențiat apare
ca justificată.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art 83 alin. (4) lit. a) din Legea nr. 19/2000
privind sistemul public de pensii și alte drepturi de asigurări
sociale, publicată în Monitorul Oficial al României, Partea I,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.096/6.XII.2005
nr. 140 din 1 aprilie 2000, așa cum acest articol a fost
modificat și completat prin art. I pct. 39 din Ordonanța de
urgență a Guvernului nr. 49/2001 pentru modificarea și
completarea Legii nr. 19/2000 privind sistemul public de
pensii și alte drepturi de asigurări sociale, publicată în
Monitorul Oficial al României, Partea I, nr. 161 din
30 martie 2001, și ulterior, prin art. I pct. 17 din Ordonanța
de urgență a Guvernului nr. 9/2003 pentru modificarea și
completarea Legii nr. 19/2000 privind sistemul public de
pensii și alte drepturi de asigurări sociale, publicată în
Monitorul Oficial al României, Partea I, nr. 167 din
17 martie 2003.
În prezent, textul de lege criticat are următorul conținut:
— Art. 83 alin. (4) lit. a): îÎn cazul persoanelor ale căror
cereri de pensionare au fost depuse cu depășirea termenului
prevăzut la alin. (1), drepturile de pensie se acordă și se
plătesc:
a) de la data depunerii cererii, în cazul pensiei pentru limită
de vârstă;“.
În opinia autorului excepției dispozițiile legale criticate
sunt contrare prevederilor art. 16 alin. (1) din Constituție,
conform cărora îCetățenii sunt egali în fața legii și a
autorităților publice, fără privilegii și fără discriminări“.
Examinând excepția de neconstituționalitate, Curtea
constată că esența criticilor formulate împotriva art. 83
alin. (4) lit. a) din Legea nr. 19/2000 vizează tratamentul
juridic diferențiat pe care acest text de lege îl instituie în
raport cu prevederile alin. (1) al aceluiași articol. În opinia
autorului excepției persoanele vizate de cele două ipoteze
legale se află, în fapt, în aceeași situație, anume
îndeplinesc condițiile de vârstă și stagiu de cotizare pentru
a solicita acordarea pensiei pentru limită de vârstă, astfel
că deosebirea de reglementare apare ca discriminatorie.
Față de aceste susțineri Curtea reține că, în
conformitate cu prevederile art. 47 alin. (2) din Constituție,
dreptul cetățenilor la pensie și la alte forme de asistență
socială se exercită în condițiile legii. Așadar, legiuitorul are
libertatea de opțiune în reglementarea condițiilor și criteriilor
de acordare a pensiei, a modului de calcul și de plată a
acesteia, precum și a procedurii de solicitare, de stabilire a
pensiei și de exercitare a contestațiilor. În consecință,
poate face diferențieri, prin norme derogatorii, pentru

3

anumite categorii de persoane, cu condiția ca tratamentul
juridic instituit să fie identic pentru situații egale.
În ceea ce privește reglementarea supusă controlului de
constituționalitate, Curtea constată că, potrivit unui principiu
general aplicabil în sistemul public de asigurări sociale,
toate drepturile se acordă la cererea persoanelor titulare,
începând cu data îndeplinirii condițiilor legale pentru
acordarea lor.
Art. 83 alin. (1) din Legea nr. 19/2000 enunță regula
generală potrivit căreia pensia pentru limită de vârstă se
acordă și se plătește de la data îndeplinirii condițiilor de
pensionare, dacă cererea a fost depusă în termen de 30
de zile de la acea dată.
Alin. (4) lit. a) al aceluiași articol derogă de la regula
generală în privința persoanelor care au depus cererea cu
depășirea termenului prevăzut la alin. (1), acestora
acordându-li-se pensia de la data depunerii cererii.
Aceste reglementări diferite reprezintă opțiunea
legiuitorului, care a avut în vedere situația diferită a celor
două categorii de persoane.
Fără îndoială, persoana care depune cererea de
înscriere la pensie în termen de cel mult 30 de zile de la
data îndeplinirii condițiilor de pensionare pentru limită de
vârstă se află într-o situație diferită față de persoana care
își continuă activitatea și după împlinirea vârstei de
pensionare și solicită acordarea pensiei la o dată ulterioară.
Așa fiind, Curtea constată că textul de lege criticat nu
face decât să aplice, în sensul dispozițiilor art. 47 alin. (2)
din Constituție, principiul constant invocat în jurisprudența
sa, potrivit căruia situații de fapt obiectiv diferite justifică
instituirea unui tratament juridic diferit.
În speță, situația autorului excepției este specifică,
având în vedere calitatea sa de magistrat, pentru care
cererea de pensionare, împreună cu actele necesare, s-a
depus după data publicării decretului prezidențial de
eliberare din funcție, deși, personal, solicitase pensionarea
cu mult timp înainte. Această situație specială reprezintă o
problemă de fapt ce trebuie avută în vedere la aplicarea
dispozițiilor legale, iar nu o problemă de constituționalitate
a reglementării.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 83 alin. (4) lit. a) din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Ioan Țilea în Dosarul nr. 418/2005/C al
Curții de Apel Târgu Mureș — Secția civilă.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.096/6.XII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Amendamentului convenit prin scrisoarea semnată la Luxemburg la 8 iulie 2005,
respectiv la București la 13 iulie 2005 și 25 iulie 2005, între Guvernul României, Banca Europeană
de Investiții și Compania Națională îAdministrația Porturilor Maritime Constanța“ — S.A.,
la Contractul de finanțare dintre România și Banca Europeană de Investiții și Compania Națională
îAdministrația Porturilor Maritime Constanța“ — S.A. pentru finanțarea Proiectului
privind mediul și infrastructura în Portul Constanța, semnat la București la 6 noiembrie 2000
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 5 din Legea nr. 517/2001 privind ratificarea Contractului de finanțare dintre România și Banca Europeană de Investiții
și Compania Națională îAdministrația Porturilor Maritime Constanța“ — S.A. pentru finanțarea Proiectului privind mediul și
infrastructura în Portul Constanța, semnat la București la 6 noiembrie 2000,
Guvernul României adoptă prezenta hotărâre.
Articol unic. — Se aprobă Amendamentul convenit prin
scrisoarea semnată la Luxemburg la 8 iulie 2005, respectiv
la București la 13 iulie 2005 și 25 iulie 2005, între
Guvernul României, reprezentat prin Ministerul Finanțelor
Publice, Banca Europeană de Investiții și Compania
Națională îAdministrația Porturilor Maritime Constanța“ —

S.A., la Contractul de finanțare dintre România și Banca
Europeană de Investiții și Compania Națională
îAdministrația Porturilor Maritime Constanța“ — S.A. pentru
finanțarea Proiectului privind mediul și infrastructura în
Portul Constanța, semnat la București la 6 noiembrie 2000,
ratificat prin Legea nr. 517/2001.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor, construcțiilor și turismului,
Gheorghe Dobre
p. Ministrul afacerilor externe,
Anton Niculescu,
secretar de stat
București, 24 noiembrie 2005.
Nr. 1.452.
Prin curier
Administrația Porturilor Maritime Constanța — S.A.
Incinta Port, Gara maritimă
RO-8700 Constanța
România
În atenția: căpitan Mircea Marius Banias, director general
A fi înmânată ulterior la:
Ministerul Finanțelor Publice,
str. Apolodor nr. 17, sectorul 5
RO-70060
România
În atenția domnului Ionel Popescu, ministrul finanțelor publice
Luxemburg, 8 iulie 2005-08-24
JU/Ops/GDS/nd

JU No. 1.413

Subiect: România — Proiectul de mediu și infrastructură Constanța Port (FI Nr. 20.779)
Contract de finanțare între România (Împrumutatul) și Banca Europeană pentru Investiții (Banca) și Administrația
Porturilor Maritime Constanța — S.A. (APMC), semnat la 6 noiembrie 2000 (Contractul)
Derogare de la prevederile contractuale
Stimați domni,
Facem referire la recentul nostru schimb de scrisori (faxul dumneavoastră din 1 iunie 2005 și răspunsul nostru
din 10 iunie 2005) referitor la utilizarea creditului în cadrul Contractului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.096/6.XII.2005

5

Termenii definiți în cadrul Contractului și care nu sunt definiți altfel în prezenta scrisoare vor avea același înțeles.
Cu referire la paragraful 1.04C, am dori să confirmăm că suntem de acord cu derogarea referitoare la nevoia de
a justifica cheltuielile în 90 de zile de la tragerea fiecărei tranșe, cu condiția ca APMC să furnizeze Băncii înainte de
cererea de tragere informații detaliate, referitoare la programul pentru terminarea Proiectului, precum și programarea
plăților către contractant.
Odată ce tragerea respectivă a fost realizată, APMC va furniza justificarea completă în timp de 18 luni de la
tragere și va informa lunar Banca despre progresele fizice și financiare în cadrul Contractului și despre orice deviere de
la sus-menționatul program.
Pentru a indica acceptul dumneavoastră în ceea ce privește cele de mai sus, vă rugăm să inițializați, să
contrasemnați și să datați fiecare dintre cele patru originale ale acestei scrisori în punctele indicate mai jos, să le
înaintați Ministerului Finanțelor Publice pentru a fi contrasemnate și să returnați două originale Băncii, prin scrisoare
recomandată sau prin curier.
Ai dumneavoastră,
Pentru Banca Europeană pentru Investiții,
ss
ss
C. Murphy
G.D. Spota
De acord pentru și în numele Administrației Porturilor Maritime Constanța — S.A.,
ss
Mircea Marius Banias,
director general
Data: 13 iulie 2005
De acord pentru și în numele României,
ss
Ionel Popescu,
ministrul finanțelor publice
Data 25 iulie 2005

GUVERNUL ROMÂNIEI

HOTĂRÂRE
privind darea în folosință gratuită a unui spațiu din imobilul, proprietate privată a statului,
aflat în administrarea Regiei Autonome îAdministrația Patrimoniului Protocolului de Stat“,
Asociației Române pentru Transparență
În temeiul art. 108 din Constituția României, republicată, al art. 17 din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 11 lit. m) din Legea nr. 90/2001
privind organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în folosință gratuită, pe o
perioadă de 5 ani, Asociației Române pentru Transparență,
persoană juridică română de drept privat, fără scop
patrimonial, de utilitate publică, a unui spațiu din imobilul
situat în municipiul București, bd. Nicolae Bălcescu nr. 21,
sectorul 1, proprietate privată a statului, aflat în
administrarea Regiei Autonome îAdministrația Patrimoniului
Protocolului de Stat“, având datele de identificare prevăzute

în anexa care face parte integrantă din prezenta hotărâre,
în vederea utilizării acestuia cu destinația de sediu.
Art. 2. — Predarea-preluarea spațiului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.
Art. 3. — Cheltuielile privind consumul de energie
electrică, gaze, apă, canal, telefon, precum și celelalte
cheltuieli privind folosința și întreținerea imobilului și a

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.096/6.XII.2005

terenului aferent, inclusiv taxele și impozitele locale, se
suportă de Asociația Română pentru Transparență, pe

bază de contract de prestări de servicii încheiat cu Regia
Autonomă îAdministrația Patrimoniului Protocolului de Stat“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul finanțelor publice,
Sebastian Bodu
București, 24 noiembrie 2005.
Nr. 1.476.

ANEXĂ
DATELE DE IDENTIFICARE

a spațiului din imobilul, proprietate privată a statului, aflat în administrarea Regiei Autonome
îAdministrația Patrimoniului Protocolului de Stat“, care se dă în folosință gratuită, pe o perioadă de 5 ani,
Asociației Române pentru Transparență
Persoana juridică
de la care se
transmite spațiul

Persoana juridică
la care se
transmite spațiul

Regia Autonomă
îAdministrația Patrimoniului
Protocolului de Stat“

Asociația Română
pentru Transparență

Adresa spațiului
care se transmite

Municipiul București,
bd. Nicolae Bălcescu
nr. 21, sectorul 1

Datele de identificare
a spațiului

Etajul 2, camerele 201, 202, 203,
204, 205, 206, 207, 208, 217,
218, 219, 220, în suprafață totală
de 476,91 m 2, din care 142,89
suprafață comună

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
pentru aprobarea structurii organizatorice a Administrației Naționale a Penitenciarelor
În temeiul art. 6 alin. (4) și al art. 18 alin. (3) din Hotărârea Guvernului nr. 83/2005 privind organizarea și
funcționarea Ministerului Justiției, modificată și completată:
ministrul justiției emite prezentul ordin.
Art. 1. — Începând cu data prezentului ordin, se aprobă
structura organizatorică a Administrației Naționale a
Penitenciarelor, prezentată în anexa*) care face parte
integrantă din prezentul ordin.

Art. 2. — Administrația Națională a Penitenciarelor
va

lua

măsuri

pentru

ducerea

la

îndeplinire

a

prezentului ordin.

Ministrul justiției,
Monica Luisa Macovei
București, 19 noiembrie 2005.
Nr. 1.797/C.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

ANEXĂ
Nr. de posturi = 228, din care
157 ofițeri, 64 agenți și 7 personal civil contractual

MONITORUL OFICIAL AL ROMÂNIEI, PARTEA I, Nr. 1.096/6.XII.2005

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.096/6.XII.2005

MINISTERUL CULTURII ȘI CULTELOR

ORDIN
privind declasarea imobilului situat în municipiul Săcele, str. Dragalina nr. 52, județul Brașov
În temeiul prevederilor art. 18 alin. (2) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de declasare nr. 1.222 din 10 martie 2005, precum și Avizul Comisiei Naționale a
Monumentelor Istorice nr. 114/E din 2 iunie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul situat în municipiul Săcele,
Art. 2. — Direcția pentru Cultură, Culte și Patrimoniul
str. Dragalina nr. 52, județul Brașov, și având până la data Cultural Național Brașov va îndeplini procedurile de
prezentului ordin regimul juridic de monument istoric în lista
monumentelor istorice a județului Brașov (cod listă/2004 comunicare în termen de cel mult 30 de zile de la data
emiterii prezentului ordin.
BV-II-m-B-11785), se declasează.
Ministrul culturii și cultelor,
Adrian Iorgulescu
București, 27 septembrie 2005.
Nr. 2.291.
MINISTERUL CULTURII ȘI CULTELOR

ORDIN
privind declasarea parțială a imobilului îCasa Muncitorească“, situat în municipiul Reșița,
Piața Republicii nr. 44, județul Caraș-Severin
În temeiul prevederilor art. 18 alin. (2) din Legea nr. 422/2001 privind protejarea monumentelor istorice, cu
modificările și completările ulterioare,
ținând seama de dispozițiile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările și completările ulterioare,
având în vedere Dosarul de declasare parțială nr. 2.125 din 7 aprilie 2005, precum și Avizul Comisiei Naționale
a Monumentelor Istorice nr. 100/E din 2 iunie 2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările ulterioare,
ministrul culturii și cultelor emite următorul ordin:
Art. 1. — Imobilul îCasa Muncitorească“, situat în
municipiul Reșița, Piața Republicii nr. 44, județul CarașSeverin, și având până la data prezentului ordin regimul
juridic de monument istoric în lista monumentelor istorice a
județului Caraș-Severin (cod listă/2004 BCS-II-m-A-10944),

se declasează parțial. Fațada principală va fi menținută în
categoria monument, grupa B.
Art. 2. — Direcția pentru Cultură, Culte și Patrimoniul
Cultural Național Caraș-Severin va îndeplini procedurile de
comunicare în termen de cel mult 30 de zile de la data
emiterii prezentului ordin.

Ministrul culturii și cultelor,
Adrian Iorgulescu
București, 7 noiembrie 2005.
Nr. 2.354.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.096/6.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|065086
ISSN 1453—4495

PDF compression, OCR, web-optimization with CVISION's PdfCompressor

