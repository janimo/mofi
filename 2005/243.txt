Anul 173 (XVII) — Nr. 243

PARTEA

I

Miercuri, 23 martie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
HOTĂRÂRI ALE GUVERNULUI ROMÂNIEI

193.

196.

ALE

Pagina
—

Hotărâre

privind

aprobarea

Strategiei

Ministerului Administrației și Internelor de realizare

— Hotărâre pentru modificarea anexei la
Hotărârea Guvernului nr. 2.169/2004 privind
exceptarea și reducerea temporară a taxelor
vamale de import pentru unele categorii de mărfuri
pentru anul 2005.......................................................

HOTĂRÂRI

Nr.

a ordinii și siguranței publice, pentru creșterea
siguranței cetățeanului și prevenirea criminalității
stradale.......................................................................

1

GUVERNULUI

2–8

ROMÂNIEI

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 2.169/2004 privind exceptarea
și reducerea temporară a taxelor vamale de import pentru unele categorii de mărfuri pentru anul 2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Exceptarea de la plata taxelor vamale a
importului de ouă de găină pentru incubație, cod tarifar
ex 0407.00.19 - - - - Altele (ouă de găină pentru incubație
de la 1 ianuarie la 31 martie), prevăzută în anexa la
Hotărârea Guvernului nr. 2.169/2004 privind exceptarea și

reducerea temporară a taxelor vamale de import pentru
unele categorii de mărfuri pentru anul 2005, publicată în
Monitorul Oficial al României, Partea I, nr. 1.233 din
21 decembrie 2004, se prelungește până la data de
30 iunie 2005 inclusiv.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul delegat pentru comerț,
Iuliu Winkler
Ministrul finanțelor publice,
Ionel Popescu
București, 17 martie 2005.
Nr. 193.

2

MONITORUL OFICIAL AL ROMÂNIEI, PARTEA I, Nr. 243/23.III.2005
GUVERNUL ROMÂNIEI

HOTĂRÂRE
privind aprobarea Strategiei Ministerului Administrației și Internelor
de realizare a ordinii și siguranței publice, pentru creșterea siguranței cetățeanului
și prevenirea criminalității stradale
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Strategia Ministerului Administrației
și Internelor de realizare a ordinii și siguranței publice,
pentru creșterea siguranței cetățeanului și prevenirea
criminalității stradale, prevăzută în anexa care face parte
integrantă din prezenta hotărâre.

Art. 2. — Finanțarea acțiunilor prevăzute în strategia
menționată la art. 1 se face în limita fondurilor aprobate
anual prin legea bugetului de stat, precum și din alte
fonduri legal constituite.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
București, 17 martie 2005.
Nr. 196.
ANEXĂ

STRATEGIA
Ministerului Administrației și Internelor de realizare a ordinii și siguranței publice,
pentru creșterea siguranței cetățeanului și prevenirea criminalității stradale
Considerații generale
Ministerul Administrației și Internelor este autoritatea
administrației publice centrale de specialitate, care exercită, în
conformitate cu legea, atribuțiile ce îi revin cu privire la
respectarea ordinii publice, apărarea drepturilor și libertăților
fundamentale ale omului, a proprietății publice și private,
prevenirea și combaterea faptelor antisociale, respectarea
regimului juridic al frontierei de stat, apărarea împotriva incendiilor
și protecția civilă, contribuind prin întreaga sa activitate la
apărarea democrației constituționale, suveranității, unității și
integrității teritoriale ale României.
Strategia de realizare a ordinii și siguranței publice, pentru
creșterea siguranței cetățeanului și prevenirea criminalității stradale
reprezintă un document de planificare pe termen mediu, elaborat
de Ministerul Administrației și Internelor în baza Strategiei de
securitate națională a României, a Cartei albe a securității și
apărării naționale și a delimitărilor conceptuale instituționale în
domeniu, care definește ordinea și siguranța publică și interesul
național în acest domeniu, evaluează starea actuală de ordine
publică și factorii de risc, formulează principiile și direcțiile
prioritare de acțiune, prevede resursele necesare pentru
menținerea, asigurarea și restabilirea ordinii publice și stabilește
responsabilitățile forțelor de ordine publică.
Asigurarea climatului de normalitate civică, de ordine și
siguranță publică a reprezentat permanent o prioritate pentru
societate, care prin structurile sale specializate a căutat să
identifice cele mai eficiente forme și modalități de realizare a
acestui obiectiv. Modelele diferite de organizare a autorităților
însărcinate cu asigurarea ordinii publice au determinat și abordări
diferite în planul aplicării acestora, bazate pe realitățile specifice
fiecărei țări. Ministerul Administrației și Internelor a experimentat
succesiv mai multe modele instituționale care să răspundă
nevoilor de ordine și siguranță publică ale comunității, prin
elaborarea și punerea în practică inclusiv a unor programe și
strategii adaptate la situația operativă existentă într-o anumită fază
de dezvoltare socială.

Necesitatea armonizării și compatibilizării sistemului românesc
de ordine publică cu cele din statele Uniunii Europene a generat
căutări permanente pentru realizarea unui cadru juridic și acțional
eficient care să răspundă transformărilor și obiectivelor preconizate
în plan structural și funcțional, prin asigurarea resurselor umane și
financiare necesare materializării acestora.
În acest scop, procesul de elaborare și adaptare a legilor de
funcționare a Ministerului Administrației și Internelor, respectiv a
subsistemelor sale, a vizat delimitarea competențelor și atribuțiilor
acestora, precum și alinierea la standardele Uniunii Europene.
Evoluția generală a societății românești și dinamica situației
operative, caracterizată prin perpetuarea faptelor infracționale care
pun în pericol viața și integritatea persoanei, avutul public și
privat, drepturile și interesele legitime ale cetățenilor, impun
reevaluarea și aprofundarea reformei la nivelul structurilor și
componentelor abilitate în prevenirea și combaterea fenomenului
infracțional, prin prezervarea prioritară a ordinii și siguranței
publice stradale.
În funcție de situația operativă și de resursele alocate,
strategia ordinii și siguranței publice stabilește structura, misiunile
forțelor componente de ordine și siguranță publică în sistem dual,
logistica, modul de conducere și cooperare a acestor forțe.
Ordinea publică, ca parte componentă a securității naționale,
reprezintă starea de legalitate, de echilibru și de pace,
corespunzătoare unui nivel socialmente acceptabil de respectare a
normelor legale și de comportament civic, care permite exercitarea
drepturilor și libertăților constituționale, precum și funcționarea
structurilor specifice statului de drept și se caracterizează prin
credibilitatea instituțiilor, sănătatea și morala publică, starea de
normalitate în organizarea și desfășurarea vieții politice, sociale și
economice, în concordanță cu normele juridice, etice, morale,
religioase și de altă natură, general acceptate de societate.
Siguranța publică exprimă sentimentul de liniște și încredere
pe care îl conferă serviciul polițienesc pentru aplicarea măsurilor
de menținere a ordinii și liniștii publice, a gradului de siguranță al
persoanelor, colectivităților și bunurilor, precum și pentru realizarea

MONITORUL OFICIAL AL ROMÂNIEI, PARTEA I, Nr. 243/23.III.2005
parteneriatului societate civilă — poliție, în scopul soluționării
problemelor comunității, al apărării drepturilor, libertăților și
intereselor legale ale cetățenilor.
Starea de ordine și siguranță publică se realizează prin măsuri
generale, de natură economică, socială și politică, precum și prin
măsuri speciale, cu caracter preponderent preventiv. Din analiza
acesteia rezultă menținerea vulnerabilității siguranței cetățeanului,
perpetuarea fenomenului infracțional și dezvoltarea criminalității
organizate, deși capacitatea de răspuns a instituțiilor statului de
drept la riscurile și amenințările specifice a crescut.
Elaborarea strategiei este determinată, în principal, de situația
generată de perioada de tranziție și relativa instabilitate
economică, continuarea procesului de reformă economică, socială
și instituțională; profesionalizarea modului de operare a mediilor
criminale și structurilor crimei organizate; persistența unor
disfuncționalități în relațiile dintre instituțiile statului cu atribuții pe
linia ordinii și siguranței publice; insuficiența resurselor alocate
pentru exercitarea corespunzătoare a atribuțiilor de siguranță
publică; legislația aflată în curs de armonizare cu cea europeană;
perpetuarea corupției; reacția uneori indecisă a autorităților statului
în diferite situații și finalitatea judiciară relativ scăzută; greutăți în
gestionarea protecției sociale.
Sursele potențiale de instabilitate internă derivă din dificultățile
de natură economico-socială și politică, generate (ca fenomene
colaterale) de efectele, uneori contradictorii, ale procesului de
democratizare și implementare a principiilor economiei de piață,
precum și din riscurile cu caracter nonmilitar din mediul
internațional.
În acest context, interesul național vizează menținerea
statutului României de zonă stabilă și factor generator de
securitate în aria de proximitate geografică, prin întărirea autorității
statului și a instituțiilor sale, combaterea eficientă a corupției și a
criminalității, restructurarea și modernizarea sistemului de ordine
și siguranță publică, în care Ministerul Administrației și Internelor
să devină o instituție aptă să-și exercite pe deplin funcțiile de
asigurare a ordinii publice și siguranței cetățeanului, precum și
îndeplinirea integrală a obligațiilor asumate pe plan național,
european și internațional, condiții esențiale pentru îndeplinirea
obiectivului de integrare în structurile europene.
1. Riscuri și amenințări la adresa ordinii și siguranței publice
1.1. Factori de risc din mediul intern

Transformările sociale și economice produse în România în
ultimii 15 ani au determinat mutații importante în exercitarea
drepturilor și libertăților cetățenilor, în atitudinea față de proprietate
și de instituțiile statului, în organizarea societății, în stuctura și
dinamica fenomenului infracțional și, implicit, în domeniul ordinii și
siguranței publice.
Mediul intern se caracterizează prin răspândirea în anumite
medii sociale a comportamentelor nonconformiste și de negare a
valorilor moralei creștine, extinderea consumului ilicit și a
dependenței de droguri, concomitent cu diminuarea șanselor de
integrare socială. Lipsa de reacție activă a cetățenilor față de
necesitatea prevenirii fenomenului infracțional exercită o influență
negativă semnificativă asupra stării de siguranță publică.
De asemenea, fenomenele atmosferice și catastrofele, prin
frecvența și amploarea lor, pot afecta un număr semnificativ de
localități de pe teritoriul național, generând un număr de victime
ridicat, în special în mediul rural.
În prezent, fenomenul infracțional din România se remarcă
prin: complexitate și comiterea unor noi genuri de infracțiuni
(criminalitatea informatică, falsurile și pirateria comercială etc.),
profesionalizarea și specializarea infractorilor, prezența faptelor de
corupție și amplificarea fenomenului criminalității transfrontaliere.
Crima organizată, migrația ilegală, corupția, criminalitatea
economico-financiară, tâlhăriile, omorurile la comandă sau în scop
de jaf, precum și furturile din avutul public și privat exercită o
influență negativă asupra calității vieții cetățeanului și siguranței
publice.

3

Principalele riscuri și amenințări posibile în domeniul ordinii și
siguranței publice sunt următoarele:
a) degenerarea unor tensiuni social-economice, interconfesionale
și interetnice în acțiuni spontane de violență și confruntări
deschise între grupări extremiste, precum și între acestea și
autoritățile legale ale statului român;
b) șomajul;
c) acțiunile ostile, comise în zona de frontieră de către grupuri
sau indivizi, prin care se încalcă tratate, convenții sau acorduri
bilaterale încheiate de România cu statele vecine;
d) desfășurarea unor acțiuni specifice războiului psihologic în
scopul subminării încrederii în instituțiile statului, creării de
confuzie și panică;
e) scăderea autorității unor instituții ale statului ca urmare a
neîndeplinirii corespunzătoare a atribuțiilor legale;
f) diminuarea încrederii populației în capacitatea de acțiune a
forțelor de ordine și siguranță publică;
g) extinderea actelor de corupție la nivelul factorilor de decizie
din administrație;
h) manifestări antinaționale, extremiste, separatiste și
xenofobe;
i) producerea unor dezastre naturale, tehnologice, ecologice,
accidente chimice, biologice sau nucleare.
1.2. Factori de risc din mediul internațional

Mediul internațional este caracterizat printr-o dinamică fără
precedent atât în plan regional, cât și la nivel global.
Trasformările politice, economico-sociale și militare produse la
începutul anilor '90 și ulterior au modificat radical configurația
geostrategică a continentului european.
Riscurile ce pot amenința securitatea și stabilitatea statelor
est-europene, printre care și România, sunt date în principal de:
tensiunile ce se manifestă la nivelul întregii zone, generate de
tendințele diferitelor comunități etnice, culturale și religioase de
autonomizare și integrare la nivel regional; extinderea în spațiul
est- și sud-est-european a unor fenomene de tipul terorismului
internațional, traficului ilegal de persoane, bunuri, droguri,
armament, materiale și substanțe nucleare, radioactive și toxice;
dezastrele ecologice și tehnologice.
Principalele riscuri și amenințări identificate în mediul extern
sunt următoarele:
a) dezvoltarea, consolidarea și specializarea filierelor crimei
organizate, internaționalizarea acestora și atragerea în
componență a unor elemente și grupuri autohtone, includerea
teritoriului țării noastre în circuitul transnațional al migrației
clandestine, al traficului ilicit de droguri, ființe umane, armament,
explozivi, substanțe toxice, radioactive și bancnote false;
b) creșterea pericolului terorist, proliferarea armelor de
distrugere în masă, a traficului cu tehnologii și materiale supuse
controlului destinației finale;
c) creșterea interesului în unele medii de afaceri din
străinătate pentru obținerea, prin operațiuni financiare ilegale, a
pachetului majoritar de acțiuni la unele societăți producătoare și
utilizatoare de substanțe chimice, materiale și tehnologii strategice
din țara noastră, în vederea exportării lor, direct sau prin
intermediar, în zone de conflict ori aflate sub embargo;
d) diversificarea formelor și procedeelor utilizate pentru
spălarea banilor (produsului infracțiunilor), în care sunt implicate
grupări care acționează în spațiul european, ce au drept rezultat
trecerea peste frontieră a valutei ori transferul prin bănci al
sumelor rezultate din operațiunile ilicite desfășurate pe teritoriul
României;
e) proliferarea traficului ilegal cu arme ușoare și creșterea
posibilității de scăpare de sub control a sistemelor de gestionare
și comandă a armelor de nimicire în masă;
f) manifestarea tendințelor de autonomizare a unor zone sau
chiar regiuni, pe baza criteriilor etnice ori religioase;
g) accidente tehnologice sau naturale cu efecte
transfrontaliere;
h) diminuarea accesului la resurse strategice, tehnologii și
echipamente informaționale de vârf;
i) amplificarea fenomenului migrației ilegale.

4

MONITORUL OFICIAL AL ROMÂNIEI, PARTEA I, Nr. 243/23.III.2005

2. Scopul, direcțiile de acțiune și principiile strategiei de
realizare a ordinii și siguranței publice
2.1. Scopul, obiectivele și direcțiile de acțiune pentru asigurarea
ordinii și siguranței publice în România

Interesele naționale impun direcționarea eforturilor în vederea
asigurării existenței statului român național, unitar, indivizibil,
suveran și independent și consolidarea sa ca stat de drept,
garant al respectării și dezvoltării valorilor democratice.
Pentru respectarea angajamentelor României privind integrarea
europeană, referitoare la întărirea siguranței cetățeanului, este
necesară realizarea unei activități coerente și eficiente în
domeniul ordinii și siguranței publice, armonizată cu cerințele
stabilite prin Programul de guvernare pentru perioada 2005—2008,
astfel încât să se realizeze inclusiv o proiecție de perspectivă,
prin prisma descentralizării activității de ordine publică, pe măsura
înființării și operaționalizării Poliției Comunitare.
Scopul Strategiei Ministerului Administrației și Internelor de
realizare a ordinii și siguranței publice, pentru creșterea siguranței
cetățeanului și prevenirea criminalității stradale îl reprezintă
prevenirea și combaterea fenomenului infracțional, garantarea și
apărarea drepturilor și libertăților constituționale, a siguranței
cetățenilor, a proprietății publice și private, asigurarea climatului
necesar funcționării instituțiilor statului, în conformitate cu
prevederile legii.
Modalitățile de acțiune pentru asigurarea ordinii și siguranței
publice sunt stabilite în funcție de interesele țării, de resursele la
dispoziție, de evoluția proceselor economice și politice, precum și
de situația operativă și potențialele amenințări la adresa ordinii
publice și au în vedere următoarele direcții principale:
a) finalizarea reconstrucției sistemului instituțional de ordine și
siguranță publică;
b) descentralizarea deciziei, a responsabilităților și a alocării
resurselor;
c) transferul decizional la nivelul structurii direct implicate în
gestionarea acțiunilor;
d) creșterea capacității operative a structurilor de intervenție
rapidă în vederea gestionării calificate a tuturor problemelor pe
linie de ordine publică;
e) elaborarea unei concepții coerente de acțiune a forțelor de
ordine publică în vederea reducerii nivelului criminalității;
f) creșterea siguranței cetățeanului prin intensificarea măsurilor
pentru prevenirea, descoperirea și combaterea fenomenului
infracțional;
g) realizarea unui sistem modern de abordare a acțiunilor și
misiunilor specifice în domeniul ordinii publice, care să permită
asigurarea stării de normalitate și echilibru în cadrul comunităților;
h) inițierea și derularea, în cooperare cu societatea civilă, de
programe pentru prevenirea și reducerea criminalității comise cu
violență, având ca obiectiv creșterea gradului de siguranță civică;
i) consolidarea și dezvoltarea relațiilor parteneriale cu
comunitatea prin permanentizarea acțiunilor de parteneriat;
j) participarea directă a tuturor componentelor cu atribuții
specifice din Ministerul Administrației și Internelor la realizarea
climatului de ordine și siguranță publică;
k) realizarea sistemului dual de ordine și siguranță publică ca
serviciu public în slujba comunității;
l) armonizarea legislației privind activitatea Ministerului
Administrației și Internelor în domeniul ordinii publice cu
reglementările europene;
m) reformarea și reorganizarea structurilor funcționale și
operaționale, conform standardelor europene, în domeniul ordinii
publice;
n) adaptarea metodelor, procedurilor și regulilor de gestionare
a ordinii și siguranței publice la situația operativă;
o) creșterea capacității de răspuns a structurilor operative;
p) realizarea efectivă a unui parteneriat cu societatea civilă,
necesar obținerii sprijinului acestuia în efortul comun de prevenire
și contracarare a fenomenului infracțional, prin:
— întărirea capacității de promovare a unei imagini coerente,
credibile și stabile a Ministerului Administrației și Internelor;
— adoptarea unei atitudini transparente, active și a unui limbaj
adecvat;

q) crearea unei conduite profesionale moderne în rândul
personalului instituțiilor din domeniul ordinii publice, pentru a
răspunde nivelului de așteptare al cetățeanului;
r) perfecționarea și dezvoltarea cooperării și colaborării cu
toate instituțiile din cadrul Sistemului național de apărare și
securitate națională, precum și cu celelalte autorități cu atribuții în
acest domeniu;
s) dezvoltarea relațiilor de colaborare cu instituțiile similare din
străinătate;
ș) mediatizarea în plan internațional a demersurilor românești
pentru racordarea la standardele general acceptate privind forțele
și serviciile de ordine publică.
2.2. Principiile de realizare a ordinii și siguranței publice

Îndeplinirea obiectivelor strategiei de ordine publică, menționate
anterior, se va realiza în baza următoarelor principii:
• Principiul legalității. Acțiunea forțelor de ordine și siguranță
publică se desfășoară în spiritul și cu respectarea legilor, iar
cetățenii — în exercitarea drepturilor și libertăților constituționale —
nu sunt supuși decât îngrădirilor stabilite prin lege și cerințelor
firești ale moralei.
• Principiul teritorial și al mobilității forțelor. Forțele de ordine
și siguranță publică sunt organizate la nivel central și teritorial, cu
structuri și competențe corespunzătoare dispunerii și organizării
unităților administrativ-teritoriale și evoluției fenomenului
infracțional.
• Principiul prevenirii acțiunilor de tulburare a ordinii publice
reflectă capacitatea organismelor de conducere și a forțelor de
ordine de a lua la timp măsurile necesare pentru evitarea
producerii oricăror acte sau fapte prin care se aduce atingere
ordinii publice, pentru evitarea amplificării acestora și degenerării
lor în acțiuni violente sau care afectează grav ordinea publică.
• Principiul operabilității și interoperabilității reflectă
capacitatea și disponibilitatea forțelor de ordine de a executa
acțiuni în spațiul național, de a conlucra cu forțe similare din alte
state și de a îndeplini misiuni specifice de menținere a păcii și
înlăturare a efectelor unor dezastre, în compunerea organismelor
internaționale, pe teritoriul altor state.
• Principiul nediscriminării impune forțelor de ordine și
siguranță publică adoptarea unui comportament corect, imparțial și
nediscriminatoriu, fără deosebire de rasă, sex, religie,
naționalitate, apartenență politică, avere sau origine socială, față
de toți cetățenii.
• Principiul evitării surprinderii presupune obligația factorilor
de decizie din domeniul ordinii și siguranței publice de a
atenționa și de a soma cu privire la folosirea mijloacelor din
dotare, îndeosebi a armelor de foc, și, după caz, acordarea
timpului necesar pentru încetarea acțiunilor și/sau părăsirea zonei
de către cei implicați.
• Principiul suficienței, gradualității și proporționalității
presupune folosirea forței proporțional cu tipul și gradul de
tulburare a ordinii publice, numai atât cât este strict necesar și
pe o perioadă limitată, suficientă pentru atingerea obiectivului
propus. Procedeele și mijloacele de acțiune care implică măsuri
de constrângere vor fi utilizate în mod progresiv și numai dacă
este absolut necesar.
• Principiul colaborării permanente cu comunitatea. În
îndeplinirea atribuțiilor ce le revin, forțele de ordine își sprijină
întreaga activitate pe concursul larg al cetățenilor și acționează cu
respect pentru public.
• Principiul inviolabilității persoanei stabilește că orice
persoană are dreptul de a i se respecta viața, integritatea fizică
și morală, precum și atributele inseparabile personalității sale.
Acest principiu include interzicerea torturii sau a relelor tratamente
precum și dreptul persoanei la un proces echitabil, public și
corect, în fața unei instanțe competente, independente și
imparțiale, conform legii.
• Principiul intervenției specializate și cooperării. Folosirea
forțelor de ordine și siguranță publică principale și de sprijin,
complementare și de excepție în menținerea și restabilirea ordinii
publice se realizează în raport de atribuțiile legale, pregătirea și
dotarea specifică fiecărei categorii de forțe.

MONITORUL OFICIAL AL ROMÂNIEI, PARTEA I, Nr. 243/23.III.2005
• Principiul conducerii unitare — optimizarea structuralrelațională, armonizarea și sincronizarea acțiunilor în vederea
atingerii scopurilor propuse, cu eforturi minime și rezultate
superioare.
3. Structura, atribuțiile și pregătirea forțelor de ordine publică
3.1. Structura forțelor de ordine și siguranță publică

Forțele de ordine și siguranță publică se compun din: forțe
principale, forțe de sprijin, forțe complementare și forțe de
excepție.
Forțele principale ale Ministerului Administrației și Internelor
sunt abilitate prin lege să exercite dreptul de poliție al statului,
reprezentând componenta de bază a structurilor destinate să
gestioneze întreaga problematică din domeniul ordinii publice pe
timp de pace sau pe timpul stării de urgență, fiind constituite în
structuri de poliție și jandarmi.
Forțele de sprijin sunt constituite, potrivit competențelor și
atribuțiilor, din structuri speciale de protecție și intervenție, poliție
de frontieră, protecție civilă, pompieri și aviație aparținând
Ministerului Administrației și Internelor.
Forțele complementare sunt constituite din structuri ale
Ministerului Apărării Naționale, Serviciului Român de Informații,
Serviciului de Protecție și Pază, precum și din Ministerul Justiției,
Garda Financiară, Poliția Comunitară și Locală, serviciile de
pompieri civili, formațiunile de protecție civilă de la autoritățile
administrației publice, Agenția Națională Sanitară-Veterinară,
Garda Națională de Mediu, societăți specializate de protecție și
pază, instituții și agenți economici și din alte categorii de forțe
stabilite prin lege, care participă la efortul forțelor principale și de
sprijin, potrivit competențelor.
Forțele de excepție sunt constituite din structuri specializate
ale Serviciului Român de Informații, Serviciului de Informații
Externe, Serviciului de Protecție și Pază și Ministerului Apărării
Naționale și acționează numai în situațiile și în condițiile
prevăzute de lege, pentru restabilirea ordinii constituționale atunci
când instituțiile democratice sunt în pericol și toate celelalte
măsuri de restabilire a ordinii publice au fost epuizate, iar
posibilitățile forțelor principale și de sprijin, precum și
complementare de ordine și siguranță publică au fost depășite.
Organizarea activităților de ordine și siguranță publică se
realizează pentru menținerea, asigurarea și restabilirea ordinii
publice.
Menținerea ordinii publice reprezintă ansamblul măsurilor,
activităților și acțiunilor organizate și desfășurate cotidian de către
forțele de ordine și siguranță publică, pentru funcționarea normală
a instituțiilor statului, protejarea și respectarea drepturilor
fundamentale ale cetățenilor, a normelor de conduită civică,
regulilor de conviețuire socială, a celorlalte valori supreme,
precum și a avutului public și privat.
Asigurarea ordinii publice cuprinde măsurile ce se întreprind
pentru respectarea legalității, prevenirea și descurajarea unor
acțiuni care vizează tulburări sociale sau manifestări de violență
pe timpul adunărilor și manifestațiilor publice, activităților culturale
și sportive, precum și altor manifestări similare cu participare
numeroasă și se asigură de forțele principale și de sprijin, potrivit
competențelor.
Restabilirea ordinii publice reprezintă ansamblul măsurilor
legale întreprinse pentru repunerea acesteia în situația inițială,
atunci când a fost tulburată grav, cu mijloace pașnice ori prin
folosirea exclusivă a forței.
3.2. Atribuțiile forțelor de ordine și siguranță publică

În timp de pace:
a) organizează și execută, îndrumă și controlează activitățile
de menținere și asigurare/restabilire a ordinii publice, de
combatere a manifestărilor de violență, precum și de prevenire și
combatere a corupției, criminalității și a crimei organizate;
b) întreprind măsuri specifice pentru prevenirea și
contracararea faptelor ce constituie amenințări la adresa siguranței
naționale sau alte ilegalități ce vizează misiunile, patrimoniul și
personalul Ministerului Administrației și Internelor;
c) restabilesc, împreună cu alte forțe legitime ale statului,
ordinea publică grav tulburată;

5

d) asigură măsurile pentru apărarea vieții, integrității corporale
și libertății persoanelor, proprietății publice și private, celorlalte
drepturi și interese legitime ale cetățenilor și ale comunității;
e) desfășoară activități, prin mijloace specifice, pentru
cunoașterea, prevenirea și combaterea infracțiunilor, precum și în
cazurile în care se pregătește comiterea unor fapte ilicite;
f) asigură paza obiectivelor, bunurilor și valorilor de importanță
deosebită pentru apărarea țării și activitatea statului, a localurilor
misiunilor diplomatice sau ale unor agenții și reprezentanțe
economice, precum și a sediilor unor organisme internaționale
care desfășoară activități pe teritoriul României;
g) asigură paza transporturilor unor valori importante constând
în titluri de tezaur, metale și pietre prețioase, valori științifice,
tehnice, de cultură și artă, precum și a transportului armelor,
munițiilor, materialelor explozive, stupefiantelor, al substanțelor
toxice sau radioactive ori al altor materii sau substanțe
periculoase;
h) organizează și desfășoară activități specifice de poliție în
domeniul transporturilor feroviare, navale și aeriene;
i) exercită controlul privind regimul armelor, munițiilor și
substanțelor explozive, toxice, radioactive și stupefiante;
j) organizează supravegherea și controlul circulației rutiere;
k) stabilesc măsuri pentru însoțirea trenurilor specializate și
asigurarea ordinii publice în stațiile de cale ferată;
l) execută supravegherea și controlul la trecerea frontierei de
stat a României, previne și combate migrația ilegală și
criminalitatea transfrontalieră, precum și orice altă încălcare a
normelor regimului juridic al frontierei de stat, al apelor maritime
interioare și al mării teritoriale, asigură respectarea drepturilor și
jurisdicției statului român în zona contiguă și zona economică
exclusivă;
m) acționează pentru descoperirea, reținerea și cercetarea, în
condițiile legii, a persoanelor care săvârșesc infracțiuni ori
contravenții la regimul juridic al frontierei de stat;
n) participă, potrivit legii, la activitățile de salvare și evacuare
a persoanelor și bunurilor periclitate de dezastre, precum și de
limitare și înlăturare a urmărilor provocate de astfel de
evenimente;
o) organizează, controlează și coordonează pe întregul teritoriu
al României activitatea privind prevenirea și stingerea incendiilor și
acordă asistență tehnică de specialitate în acest domeniu;
p) înștiințează și alarmează populația când există pericolul
producerii unor dezastre;
q) organizează și execută pregătirea pe linie de protecție civilă
a populației și a angajaților;
r) coordonează măsurile și activitățile de limitare și înlăturare
a urmărilor dezastrelor;
s) organizează și desfășoară activități specifice de control al
legalității șederii străinilor, în scopul prevenirii și combaterii
migrației ilegale;
ș) asigură aplicarea normelor legale în cazul străinilor depistați
cu ședere ilegală, până la returnarea acestora în țările de origine.
Pe timpul stării de urgență și al stării de asediu:
a) intensifică activitatea pentru culegerea de informații și date
referitoare la intențiile unor persoane predispuse la acte de
tulburare a ordinii publice ori la atacarea sediilor instituțiilor
publice, unităților militare sau a demnitarilor;
b) rețin persoanele cu comportament turbulent, în special pe
cele care incită la violență și dezordine;
c) intensifică activitățile pentru descoperirea persoanelor care
dețin ilegal armament și muniții, explozivi sau substanțe toxice ori
radioactive;
d) iau toate măsurile de prevenire a sustragerilor de explozivi,
materiale radioactive și substanțe toxice de la obiectivele care le
produc sau le întrebuințează;
e) facilitează deplasarea cu prioritate a forțelor de intervenție
pe traseele de deplasare către zona de acțiune;
f) interzic accesul vehiculelor și, după caz, al persoanelor în
zonele în care ordinea publică a fost grav tulburată;
g) atenționează populația pașnică să nu desfășoare activități
care ar îngreuna intervenția forțelor de ordine;

6

MONITORUL OFICIAL AL ROMÂNIEI, PARTEA I, Nr. 243/23.III.2005

h) asigură măsurile de pază întărită a obiectivelor din
competență, în special a celor din zonele afectate de situațiile de
criză;
i) intensifică acțiunile de combatere a manifestărilor de violență
și restabilire a ordinii publice;
j) înlătură urmările acțiunilor de violență și realizează condițiile
pentru reintrarea în dispozitivele de menținere a ordinii publice,
corespunzătoare stării de normalitate;
k) interzic ieșirea din țară a persoanelor sau grupurilor de
persoane despre care se dețin date că au provocat acțiuni
turbulente ori au fost implicate în acestea și intenționează să
părăsească România;
l) iau măsuri pentru depistarea celor care încearcă să
introducă în țară armament, muniții, materiale explozive,
radioactive, substanțe toxice ori stupefiante;
m) descoperă persoanele date în urmărire generală sau
internațională ori alte persoane care intenționează să intre în țară
în scopul amplificării efectelor crizei;
n) controlează modul de aplicare a prevederilor legale privind
prevenirea și stingerea incendiilor în zonele în care s-au produs
evenimentele deosebite;
o) limitează sau interzic circulația vehiculelor ori a persoanelor
în anumite zone ori între anumite ore și eliberează, în cazuri
justificate, permisele de liberă circulație;
p) dirijează persoanele evacuate sau refugiate pe direcțiile și
în zonele stabilite și țin evidența acestora;
q) interzic circulația rutieră, feroviară, maritimă, fluvială și
aeriană, pe diferite rute.
4. Delimitări conceptuale privind atribuțiile și competențele
în domeniul ordinii și siguranței publice
4.1. Poliția Română menține ordinea și siguranța publică la
nivel național.
4.2. Jandarmeria Română:
a) asigură și restabilește ordinea publică la nivel național;
b) asigură paza unor obiective de importanță deosebită pentru
activitatea statului și strategice, precum și protecția transporturilor
de valori importante și speciale;
c) asigură paza și ordinea publică la instanțele de judecată;
d) participă la menținerea ordinii publice în stațiuni montane și
pe litoral prin structuri specializate;
e) acționează ca forță de poliție europeană și participă cu
efective specializate la menținerea păcii, la solicitarea
organismelor internaționale.
4.3. Atribuțiile Poliției Române și Jandarmeriei Române

4.3.1. Poliția Română, prin structurile specializate — Direcția
Poliției de Siguranță Publică, serviciile județene, birourile
municipale și orășenești de ordine publică, birourile și posturile de
poliție comunale, desfășoară următoarele misiuni:
a) menține ordinea și siguranța publică pe teritoriul localităților
urbane și rurale, asigură patrularea, prevenirea și combaterea
criminalității stradale, prin organizarea de dispozitive de ordine și
siguranță publică cu efective specializate;
b) asigură, potrivit învestirii cu competențe de poliție judiciară,
cercetarea infracțiunilor săvârșite în mediul urban și rural;
c) asigură consilierea cetățenilor și instituțiilor publice, prin
personalul poliției de proximitate;
d) asigură protecția magistraților;
e) asigură ordinea publică în stații, triaje de cale ferată,
patrularea trenurilor de călători și combaterea infracțiunilor prin
structurile de specialitate;
f) asigură supravegherea, îndrumarea și controlul traficului
rutier, în mediul urban și rural, fluidizarea circulației și însoțirea
coloanelor oficiale pe timpul activităților și vizitelor oficiale, precum
și alte misiuni specifice, prin structurile specializate de poliție
rutieră;
g) desfășoară activități specifice, premergător și pe timpul
manifestațiilor publice, pentru obținerea de date și informații și
rezolvarea situațiilor din competență, asigură desfășurarea normală
a circulației în zonă și pe traseele de deplasare a manifestanților
și, la nevoie, participă cu echipe de cercetare-triere specializate;

h) sprijină unitățile de jandarmi cu date și informații, pentru
asigurarea sau restabilirea ordinii și liniștii publice, cu ocazia
desfășurării adunărilor publice, mitingurilor, manifestărilor culturalsportive și altele asemenea.
4.3.2. Jandarmeria Română, prin structurile mobile de ordine
publică și cele specializate — pentru instanțe judecătorești și
parchete, stațiuni montane, deltă și litoral, desfășoară următoarele
misiuni:
A. Structurile mobile de jandarmi — formate din Brigada
Specială de Intervenție, grupările mobile și detașamentele de
jandarmi mobile, îndeplinesc misiuni specifice privind:
a) asigurarea ordinii publice la întruniri și manifestații
(mitinguri, marșuri, demonstrații, procesiuni, acțiuni de pichetare,
promoționale, comerciale, activități cultural-artistice, sportive,
religioase, comemorative) și pe timpul vizitelor oficiale ale
demnitarilor români și străini;
b) intervenția și restabilirea ordinii publice la nivel național pe
timpul desfășurării manifestărilor publice, sportive sau a altor
activități cu participarea unui public numeros;
c) protecția și intervenția antiteroristă la obiectivele date în
responsabilitate permanentă Jandarmeriei Române, precum și la
alte obiective, în raport de evoluția situației operative;
d) intervenția pentru combaterea manifestărilor de violență,
între diferite grupuri turbulente sau pentru capturarea și
neutralizarea infractorilor care folosesc arme de foc ori alte
mijloace ce pun în pericol siguranța persoanei, bunurilor, valorilor
și transporturilor speciale;
e) urmărirea și prinderea evadaților, dezertorilor și altor
persoane despre care există date și indicii temeinice că
intenționează să săvârșească sau au săvârșit infracțiuni ori care
se sustrag măsurii arestării preventive, executării pedepselor
privative de libertate sau se opun executării hotărârilor
judecătorești;
f) executarea de misiuni în sprijinul unor instituții ale statului
pentru prevenirea și combaterea infracțiunilor ce pun în pericol
siguranța statului;
g) asigurarea măsurilor de ordine publică și participarea în
comun cu alte structuri abilitate la misiuni de salvare-evacuare a
persoanelor și bunurilor afectate de incendii, catastrofe, explozii,
calamități, epidemii etc.;
h) executarea de misiuni în sprijinul structurilor de jandarmi
specializate — pentru instanțe judecătorești și parchete, stațiuni
montane, deltă și litoral — prin acțiuni punctuale de combatere a
fenomenului contravențional și infracțional;
i) participarea la misiuni în sprijinul poliției, la solicitare sau pe
baza planurilor de cooperare, prin executarea de acțiuni în comun
în zone și locuri cu potențial criminogen ridicat;
j) desfășurarea de activități specifice pentru obținerea datelor
de interes din domeniul ordinii publice pe timpul adunărilor și
manifestațiilor publice, manifestărilor culturale și sportive, în scopul
prevenirii producerii unor acte ce pot constitui potențiale pericole
sau amenințări la adresa unor obiective, a persoanelor, ordinii și
siguranței publice;
k) executarea altor acțiuni specifice, la ordin sau cu aprobarea
conducerii ministerului, independent și în cooperare cu alte
structuri, pentru prevenirea și combaterea infracțiunilor, atunci
când nu sunt angrenate în misiuni de menținere sau restabilire a
ordinii publice.
B. Structurile de jandarmi specializate — pentru instanțe
judecătorești și parchete, stațiuni montane, deltă și litoral, au
următoarele misiuni:
a) paza sediilor instanțelor judecătorești și a parchetelor, a
bunurilor și valorilor aparținând acestora, supravegherea accesului
și menținerea ordinii interioare în aceste sedii;
b) participarea, pe baza planurilor de cooperare aprobate de
ministrul administrației și internelor, la menținerea ordinii și
siguranței publice, în stațiunile montane și de pe litoral, în Delta
Dunării sau în alte zone de interes operativ;
c) participarea la căutarea și salvarea persoanelor/turiștilor
care se află în pericol;

MONITORUL OFICIAL AL ROMÂNIEI, PARTEA I, Nr. 243/23.III.2005
d) desfășurarea de activități specifice pentru obținerea datelor
de interes din domeniul ordinii publice din zona de
responsabilitate.
5. Pregătirea forțelor de ordine și siguranță publică
Forțele de ordine publică se pregătesc permanent, în raport
cu apariția și evoluția amenințărilor la adresa ordinii publice,
pentru dezvoltarea capacității operative, perfecționarea cooperării
între acestea și realizarea efortului generalizat necesar asigurării
ordinii publice. Acestea se formează și se pregătesc în instituțiile
de învățământ constituite la nivelul Ministerului Administrației și
Internelor, precum și în centre de pregătire special destinate
acestui scop. Pregătirea va fi cu precădere orientată spre
cunoașterea legislației în vigoare, formarea deprinderilor necesare
îndeplinirii atribuțiilor specifice și rezolvării eficiente a situațiilor
periculoase și complexe.
În vederea realizării cerințelor impuse de integrarea în sistemul
Uniunii Europene, pregătirea acestora se organizează și se
desfășoară în corelație cu standardele europene în materie.
6. Conducerea forțelor de ordine publică
Conducerea forțelor de ordine publică se exercită de către
autoritățile legal constituite, învestite cu atribuții și responsabilități
privind concepția, planificarea, organizarea și controlul misiunilor
și acțiunilor în domeniul ordinii publice, respectiv Parlamentul,
Președintele României, Consiliul Suprem de Apărare a Țării,
Guvernul României, Ministerul Administrației și Internelor și
celelalte instituții care au în subordine categorii de forțe de ordine
publică.
Conducerea la nivel strategic a ordinii publice se realizează
de către Parlament și Președintele României, prin Consiliul
Suprem de Apărare a Țării pentru problemele care constituie
factori de risc pentru securitatea națională, precum și de Guvern,
prin Ministerul Administrației și Internelor și alte ministere care au
în subordine categorii de forțe de ordine publică.
Ministerul Administrației și Internelor este autoritatea
administrației publice centrale de specialitate care conduce
activitatea forțelor de ordine și siguranță publică, în mod
permanent și unitar, în timp de pace și pe timpul stării de
urgență, exercită atribuțiile ce îi revin cu privire la respectarea
ordinii și siguranței publice, apărarea drepturilor și libertăților
fundamentale ale cetățeanului, a proprietății publice și private,
asigurarea protecției populației, bunurilor materiale și a valorilor
culturale, prevenirea și descoperirea infracțiunilor, precum și
securizarea frontierelor.
La nivel național, Ministerul Administrației și Internelor conduce
și coordonează în mod unitar activitatea forțelor principale și de
sprijin de ordine și siguranță publică, cărora le asigură instruirea
și dotarea corespunzătoare; organizează și conduce activitatea
tuturor forțelor implicate pentru restabilirea ordinii publice;
informează sistematic populația despre starea de legalitate,
precum și despre modul în care își îndeplinește atribuțiile stabilite
prin lege, informează periodic și ori de câte ori situația impune
instituțiile cu atribuții privind siguranța și ordinea publică despre
modificarea situației operative.
Conducerea forțelor de ordine publică pe timpul acțiunilor și
misiunilor complexe desfășurate în comun, cu participarea mai
multor categorii de forțe, se exercită de ministerul sau instituția
învestită de lege ca autoritate națională în domeniu.
La nivel teritorial, conducerea forțelor principale și de sprijin
se asigură de către șefii structurilor respective, potrivit
competențelor, iar coordonarea revine prefectului, potrivit legii.
Monitorizarea tuturor situațiilor din competența Ministerului
Administrației și Internelor, care privesc asigurarea ordinii publice,
se va realiza prin Centrul Operațional pentru Situații de Criză.
7. Cooperarea forțelor care participă la asigurarea ordinii
publice
Cooperarea forțelor care participă la asigurarea ordinii publice
se realizează la nivel intra- și interinstituțional și are ca obiectiv
conjugarea efortului pentru prevenirea și combaterea acțiunilor de
destabilizare a ordinii publice.
La nivel de intrainstituțional, pentru îndeplinirea atribuțiilor
legale ce le revin, forțele specializate cu atribuții exprese în acest

7

domeniu cooperează pe baza planurilor întocmite, pe misiuni
concrete.
La nivel interinstituțional, forțele de ordine publică ale
Ministerului Administrației și Internelor cooperează cu structurile cu
atribuții în domeniu din alte ministere și alte instituții abilitate. Prin
procesul de cooperare cu acestea se urmăresc promovarea și
participarea la elaborarea unor acte normative, ordine și
instrucțiuni pe probleme de interes comun, permanentizarea și
amplificarea schimbului de informații conform atribuțiilor și
competențelor conferite de legislația în vigoare, mediatizarea
activităților și a rezultatelor acțiunilor întreprinse de forțele de
ordine. În acest sens se încheie protocoale de cooperare, se
întocmesc planuri de acțiune comune, planuri de cooperare
bilaterale și multilaterale între ministerele interesate, în funcție de
situația operativă.
Cooperarea dintre forțele de ordine publică se realizează, în
principal, pentru următoarele situații:
a) contracararea fenomenului infracțional;
b) asigurarea climatului de liniște socială;
c) asigurarea desfășurării normale a adunărilor, întrunirilor și
manifestațiilor publice;
d) combaterea manifestărilor de violență și restabilirea ordinii
de drept;
e) participarea la prevenirea și neutralizarea acțiunilor teroriste
pe teritoriul României;
f) prevenirea și combaterea criminalității economico-financiare,
a celei transfrontaliere și a crimei organizate;
g) participarea la prevenirea producerii accidentelor ecologice,
precum și la diminuarea efectelor dezastrelor.
8. Colaborarea pe plan extern în domeniul ordinii publice
Ministerul Administrației și Internelor va dezvolta relații de
colaborare cu structuri similare din străinătate, în baza acordurilor
și tratatelor încheiate de Guvernul României cu alte state și în
cadrul organismelor și instituțiilor cu caracter regional și
subregional.
Colaborarea pe plan extern în domeniul ordinii publice va
urmări perfecționarea propriilor structuri organizatorice, a
metodelor și mijloacelor de muncă, pregătirea superioară a
personalului și realizarea sprijinului reciproc în lupta împotriva
criminalității.
Participarea României la extinderea și perfecționarea
colaborării pe plan extern în domeniul ordinii publice este parte
integrantă a politicii externe a statului român, ce contribuie la
prevenirea și combaterea criminalității internaționale și, prin
aceasta, la întărirea stării generale de legalitate pe plan
internațional. În acest sens vor fi și dezvoltate relațiile cu instituții
similare din străinătate, prin continuarea pregătirilor cu specialiști
din alte țări, în cadrul unor programe PHARE și UE, sau alte
modalități și forme de pregătire.
9. Logistica forțelor de ordine și siguranță publică
9.1. Obiective

Logistica forțelor se va realiza prin adaptarea structurală și
funcțională a sistemului logistic la scopul, obiectivele, direcțiile de
acțiune pentru asigurarea ordinii publice. Realizarea suportului
logistic trebuie să răspundă imperativelor realizării cerințelor
operaționale și atribuțiilor conferite prin lege forțelor de ordine și
siguranță publică.
Constituirea unui sistem logistic flexibil, suplu și eficient
vizează atingerea următoarelor obiective:
a) reorganizarea și redimensionarea sistemului logistic actual,
până la nivelul structurilor teritoriale și locale, care să satisfacă
cerințele operaționale;
b) asigurarea priorităților logistice, în raport cu nevoile forțelor
de ordine publică și în funcție de evoluția factorilor de risc;
c) extinderea informatizării sistemului logistic, în scopul
asigurării transmiterii și recepției, în timp real și operativ;
d) eficientizarea sistemului relațional;
e) restructurarea sistemului de reparații prin externalizarea
acelor componente a căror menținere în cadrul sistemului logistic
nu este impusă de nevoile muncii operative și este ineficientă din
punct de vedere economic;

8

MONITORUL OFICIAL AL ROMÂNIEI, PARTEA I, Nr. 243/23.III.2005

f) constituirea unor rezerve proprii, judicios dimensionate, la
toate eșaloanele, care să asigure acoperirea operativă a
consumurilor, precum și a nevoilor de dotare;
g) îmbunătățirea condițiilor de pregătire și viață ale efectivelor;
h) dezvoltarea unor servicii medicale integrate, în scopul
creșterii calității actului medical;
i) derularea și monitorizarea procesului de asigurare a
interoperabilității structurilor logistice ale Ministerului Administrației
și Internelor cu structurile similare ale instituțiilor din sistemul de
apărare și siguranță națională, precum și cu cele ale statelor
Uniunii Europene;
j) asigurarea dotării cu armament, tehnică de luptă și
echipament performant, prin aplicarea programelor multianuale de
înzestrare, fapt ce va permite înlocuirea eșalonată a mijloacelor
tehnice cu grad ridicat de uzură fizică și morală;
k) adaptarea normativelor interne în vederea îmbinării în mod
armonios a activităților de aprovizionare centralizată cu cele
descentralizate, în scopul utilizării eficiente a fondurilor financiare
alocate și reducerii cheltuielilor generate de transport,
aprovizionare și distribuție;
l) modernizarea dotării prin introducerea în înzestrarea
unităților a mijloacelor tehnice de înalt nivel calitativ din domeniul
armamentului, comunicațiilor, transportului, intervenției în caz de
dezastre și pentru asanare, cu caracteristici care să permită
îndeplinirea misiunilor cu rezultate maxime;
m) dotarea cu aparatură și mijloace tehnice de apărare
împotriva armelor nucleare, biologice și chimice compatibile cu
cele din Organizația Tratatului Atlanticului de Nord și Uniunea
Europeană;
n) stabilirea unui raport optim între cost și eficiență, utilizarea
unor servicii externalizate pentru realizarea unor activități logistice
(hrănire, reparații, întreținere imobile etc.);
o) dezvoltarea și modernizarea infrastructurii existente, pe
baza programelor de investiții adoptate, cu prioritate, pentru
finalizarea lucrărilor în curs de execuție, simultan cu stabilirea
unor măsuri eficiente de punere în siguranță a fondului imobiliar
aflat în exploatare.
9.2. Resursele destinate asigurării ordinii publice

Resursele materiale și financiare destinate ordinii publice
trebuie să asigure înzestrarea și pregătirea corespunzătoare a
forțelor de ordine publică, pentru îndeplinirea misiunilor ce le revin.
Resursele financiare necesare constituirii și funcționării forțelor
de ordine publică se suportă de la bugetul de stat și din alte
fonduri legal constituite.
Alocarea resurselor financiare trebuie să fie strâns legată de
bugetele prevăzute în programele multianuale și se va realiza în
conformitate cu prevederile legii.
Se va trece la aplicarea noului sistem de planificare și
bugetare pe bază de programe, care va asigura abordarea

integrată și unitară a gestionării resurselor, în strânsă corelație
cu misiunile forțelor de ordine publică.
Resursele materiale specifice înzestrării forțelor de ordine
publică vor fi realizate și asigurate, cu preponderență, din
producția internă. Din import se vor achiziționa numai acele
produse cu înalt nivel tehnologic, a căror asimilare este ineficientă
economic.
10. Măsuri de implementare a strategiei
10.1. Corelarea cu prevederile prezentei strategii și aplicarea
în mod coerent a Strategiei de modernizare a Poliției Române
pentru perioada 2004—2007 și a Strategiei de modernizare a
Jandarmeriei Române în perioada 2004—2007
10.2. Restructurarea Jandarmeriei Române, în conformitate cu
prevederile Legii nr. 550/2004 privind organizarea și funcționarea
Jandarmeriei Române și delimitările stabilite pentru executarea
misiunilor specifice din domeniul ordinii publice
10.3. Transferul la Poliția Română al efectivelor (ofițeri,
subofițeri și jandarmi angajați pe bază de contract) din structurile
de ordine publică prevăzute în prezent în statele de organizare
ale Jandarmeriei Române și destinate executării misiunilor de
menținere a ordinii publice, prin trecerea acestora în Corpul
polițiștilor, cu respectarea prevederilor legale în vigoare, pentru
eficientizarea activității de menținere a ordinii publice
10.4. Crearea cadrului legal și organizatoric pentru transferul
de la Poliția Română și preluarea de către Poliția Comunitară
sau, după caz, de către polițiile locale municipale și orășenești,
pe măsura operaționalizării, de atribuții privind menținerea ordinii
publice și siguranța rutieră în mediul urban
10.5. Preluarea etapizată de către Jandarmeria Română a
misiunii de asigurare a îpoliției instanțelor judecătorești și a
parchetelor" și asigurarea pe bază de protocol de către Poliția
Română, prin formațiunile de intervenție rapidă și alte structuri
specializate, a activităților de protecție a magistraților și familiilor
acestora
10.6. Reducerea numărului efectivelor de jandarmi care
execută misiuni de pază și folosirea personalului disponibilizat
pentru asigurarea ordinii publice și altor activități specifice, potrivit
competențelor, prin reevaluarea modului de organizare și
executare a misiunii de pază cu efective de jandarmi, în scopul
limitării și diminuării obiectivelor păzite, pe baza unei concepții
avizate de Consiliul Suprem de Apărare a Țării
10.7. Reconfigurarea structurii autorităților teritoriale de ordine
publică, în funcție de modificările și completările cadrului legal
specific domeniului de ordine publică
10.8. Armonizarea legislației primare și a celei secundare,
specifice Ministerului Administrației și Internelor, în raport cu
delimitările, atribuțiile și competențele ce revin principalelor
structuri specializate care acționează în sfera ordinii și siguranței
publice.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 243/23.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013421]
ISSN 1453—4495

