Anul 173 (XVII) — Nr. 507

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 iunie 2005

SUMAR

Nr.

Pagina

Nr.
de 20 miliarde lei, semnat la București la
1 septembrie 1993, modificat prin addendumurile
semnate la București la 17 ianuarie 2000 și la
24 iulie 2002 .............................................................

LEGI ȘI DECRETE
166.

— Lege pentru ratificarea Addendumului semnat
la București la 25 noiembrie 2004 la Acordul
dintre Guvernul României și Guvernul Republicii
Moldova referitor la împrumutul pe termen lung în
valoare de 20 miliarde lei, semnat la București la
1 septembrie 1993, modificat prin addendumurile
semnate la București la 17 ianuarie 2000 și la
24 iulie 2002 .............................................................

Addendum la Acordul dintre Guvernul României și
Guvernul Republicii Moldova referitor la împrumutul
pe termen lung în valoare de 20 miliarde lei,
semnat la București la 1 septembrie 1993,
modificat prin addendumurile semnate la București
la 17 ianuarie 2000 și la 24 iulie 2002 ................
488.

— Decret privind promulgarea Legii pentru
ratificarea Addendumului semnat la București la
25 noiembrie 2004 la Acordul dintre Guvernul
României și Guvernul Republicii Moldova referitor
la împrumutul pe termen lung în valoare

Pagina

3

DECIZII ALE CURȚII CONSTITUȚIONALE
2

2

Decizia nr. 199 din 14 aprilie 2005 referitoare la excepția
de neconstituționalitate a prevederilor art. 28
alin. (1) și ale art. 32 alin. (1) lit. b) din Legea
nr. 50/1991 privind autorizarea executării lucrărilor
de construcții .............................................................

3–5

Decizia nr. 208 din 14 aprilie 2005 referitoare la excepția
de neconstituționalitate a prevederilor art. 4 alin. 1
lit. a) din Legea nr. 11/1991 privind combaterea
concurenței neloiale...................................................

6–7

HOTĂRÂRI ALE GUVERNULUI ROMÂNIEI
509.

— Hotărâre privind redobândirea cetățeniei
române de către unele persoane ............................

8

2

MONITORUL OFICIAL AL ROMÂNIEI, PARTEA I, Nr. 507/15.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Addendumului semnat la București la 25 noiembrie 2004 la Acordul
dintre Guvernul României și Guvernul Republicii Moldova referitor la împrumutul
pe termen lung în valoare de 20 miliarde lei, semnat la București la 1 septembrie 1993,
modificat prin addendumurile semnate la București la 17 ianuarie 2000 și la 24 iulie 2002
Parlamentul României adoptă prezenta lege.
Articol unic. — Se ratifică Addendumul semnat la București
la 25 noiembrie 2004 la Acordul dintre Guvernul României și
Guvernul Republicii Moldova referitor la împrumutul pe termen

lung în valoare de 20 miliarde lei, semnat la București la
1 septembrie 1993, modificat prin addendumurile semnate la
București la 17 ianuarie 2000 și la 24 iulie 2002.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 166.
ADDENDUM

la Acordul dintre Guvernul României și Guvernul Republicii Moldova referitor la împrumutul
pe termen lung în valoare de 20 miliarde lei, semnat la București la 1 septembrie 1993,
modificat prin addendumurile semnate la București la 17 ianuarie 2000 și la 24 iulie 2002
— Articolul 2 al acordului sus-menționat se modifică și va avea următorul cuprins:
,,ARTICOLUL 2

Împrumutul se acordă pe un termen de 25 (douăzecișicinci) de ani, fără dobândă,
rambursarea acestuia urmând a fi efectuată potrivit scadențelor menționate la articolul 3.“
— Articolul 3 al acordului se modifică și se completează astfel:
,,ARTICOLUL 3

Rambursarea împrumutului se va efectua în numerar, conform următorului grafic:
— dolari S.U.A. —
AN

2000
2012
2013
2014
2015
2016
2017
2018

DATA

1
1
1
1
1
1
1
1

mai
mai
mai
mai
mai
mai
mai
mai

SUMA

1.000.000,00
671.428,57
671.428,57
671.428,57
671.428,57
671.428,57
671.428,57
671.428,57

DATA

1
1
1
1
1
1
1
1

noiembrie
noiembrie
noiembrie
noiembrie
noiembrie
noiembrie
noiembrie
noiembrie

SUMA

1.000.000,00
671.428,57
671.428,57
671.428,57
671.428,57
671.428,57
671.428,57
671.428,59

Suma de 3,0 milioane dolari S.U.A. din împrumutul pe termen lung în valoare de 20 miliarde lei
(14,4 milioane dolari S.U.A.), acordat de Guvernul României Guvernului Republicii Moldova în anul
1993, aferentă tranșelor de plată cu termenele scadente în 2001—2002, să fie folosită de către
Guvernul Republicii Moldova pentru plata retransmisiei Programului I al Societății Române de
Televiziune pe teritoriul Republicii Moldova.“
Prezentul addendum va intra în vigoare la data ultimei notificări în scris privind ratificarea lui
în conformitate cu legislația internă a fiecărui stat.
Semnat la București, la 25 noiembrie 2004.
Pentru și în numele
Guvernului României,
Mihai Nicolae Tănăsescu

Pentru și în numele
Guvernului Republicii Moldova,
Zenaida Grecianîi

MONITORUL OFICIAL AL ROMÂNIEI, PARTEA I, Nr. 507/15.VI.2005

3

PREȘEDINTELE ROMÂNIEI

DECRET
privind promulgarea Legii pentru ratificarea Addendumului
semnat la București la 25 noiembrie 2004 la Acordul
dintre Guvernul României și Guvernul Republicii Moldova
referitor la împrumutul pe termen lung în valoare
de 20 miliarde lei, semnat la București la 1 septembrie 1993,
modificat prin addendumurile semnate la București
la 17 ianuarie 2000 și la 24 iulie 2002
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru ratificarea Addendumului
semnat la București la 25 noiembrie 2004 la Acordul dintre Guvernul
României și Guvernul Republicii Moldova referitor la împrumutul pe termen
lung în valoare de 20 miliarde lei, semnat la București la 1 septembrie
1993, modificat prin addendumurile semnate la București la 17 ianuarie
2000 și la 24 iulie 2002, și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 488.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 199
din 14 aprilie 2005

referitoare la excepția de neconstituționalitate a prevederilor art. 28 alin. (1) și ale art. 32 alin. (1)
lit. b) din Legea nr. 50/1991 privind autorizarea executării lucrărilor de construcții
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de
ționalitate a prevederilor art. 25 alin. (1) și
alin. (1) lit. b) din Legea nr. 50/1991 privind
executării lucrărilor de construcții, excepție

neconstituale art. 27
autorizarea
ridicată de

Societatea Comercială îCOMCM“ — S.A. din Constanța în
Dosarul nr. 2.620/2004 al Judecătoriei Constanța.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, întrucât consideră că textele de lege criticate
nu contravin prevederilor din Constituție invocate ca fiind
încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 14 septembrie 2004, pronunțată în
Dosarul nr. 2.620/2004, Judecătoria Constanța a sesizat
Curtea Constituțională cu excepția de neconstituționalitate

4

MONITORUL OFICIAL AL ROMÂNIEI, PARTEA I, Nr. 507/15.VI.2005

a prevederilor art. 25 alin. (1) și ale art. 27 alin. (1) lit. b) din
Legea nr. 50/1991 privind autorizarea executării lucrărilor
de construcții, republicată, excepție ridicată de Societatea
Comercială îCOMCM“ — S.A. din Constanța, într-o cauză
civilă, având ca obiect obligația de a face.
În motivarea excepției de neconstituționalitate autorul
acesteia susține că dispozițiile de lege criticate contravin
art. 44 și 53 din Constituție. Astfel, în legătură cu
contrarietatea față de dispozițiile art. 44, se arată că
îmăsura desființării unei construcții edificate pe un teren
aflat în proprietatea privată a unei persoane, chiar în
situația în care nu au fost obținute toate avizele și
autorizațiile legale“, apare ca îabuzivă, de natură a încălca
dreptul constituțional al proprietarului“. Cu referire la
încălcarea prevederilor constituționale ale art. 53 alin. (2),
se arată că, în cauză, îexistă o disproporție vădită între
situația de fapt și măsura ce se urmărește a fi aplicată, pe
de o parte, iar pe de altă parte este vorba de o aplicare
discriminatorie a acestei măsuri, având în vedere faptul că
în zona respectivă există și alte construcții care nu au
destinația prevăzută în Planul Urbanistic General, care de
altfel este un document cu caracter tranzitoriu, nici una din
acestea nefiind desființată până în prezent“.
Judecătoria Constanța consideră că excepția de
neconstituționalitate ridicată este neîntemeiată. În acest
sens, arată că art. 44 din Constituție consacră garantarea
și ocrotirea dreptului de proprietate, dar exercitarea
dreptului trebuie să se facă cu respectarea dispozițiilor
legale de toți titularii săi, ceea ce în speță nu s-a realizat.
Stabilirea prin certificatul de urbanism și prin autorizația de
construcție a necesității îndeplinirii unor condiții nu poate fi
apreciată ca fiind discriminatorie sau că ar aduce atingere
existenței dreptului.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, se arată că dispozițiile de lege a
căror neconstituționalitate se invocă îsunt expresia
prevederilor art. 44 alin. (9) din Constituție“, întrucât îdată
fiind natura bunului rezultat din săvârșirea unei contravenții —
bun imobil —, legiuitorul a dispus desființarea construcțiilor
realizate nelegal“. Se apreciază că art. 53 din Constituție
invocat, de asemenea, ca fiind încălcat nu este incident în
cauză. În sensul celor susținute se menționează
jurisprudența constantă a Curții Constituționale, de exemplu
Decizia nr. 144/2004, publicată în Monitorul Oficial al
României, Partea I, nr. 419 din 11 mai 2004 și Decizia
nr. 257/2003, publicată în Monitorul Oficial al României,
Partea I, nr. 463 din 29 iunie 2003.
Avocatul Poporului, precizând că ulterior sesizării Curții
Constituționale Legea nr. 50/1991 a fost republicată și
textele au căpătat o nouă numerotare, adică art. 25
alin. (1) a devenit art. 28 alin. (1), iar art. 27 alin. (1)
lit. b) a devenit art. 32 alin. (1) lit. b), consideră că aceste
dispoziții sunt constituționale. În acest sens, se arată că
prevederile de lege criticate, care sancționează
contravențional executarea de lucrări fără autorizație de

construire, sunt conforme prevederilor art. 44 alin. (1) și (7)
din Constituție, referitoare la stabilirea prin lege a
conținutului și limitelor dreptului de proprietate, precum și
cu privire la obligația proprietarului de a respecta sarcinile
privind protecția mediului. De asemenea, se consideră că
nu poate fi reținută critica privind încălcarea art. 53 din
Constituție, deoarece dispozițiile ce fac obiectul controlului
îaduc o limitare a dreptului“, iar nu o restrângere a
exercitării acestuia. Se invocă jurisprudența Curții
Constituționale în materie, și anume deciziile nr. 144/2004
și nr. 367/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
celor ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate, astfel cum a
fost formulată de autorul acesteia, îl constituie prevederile
art. 25 alin. (1) și ale art. 27 alin. (1) lit. b) din Legea
nr. 50/1991 privind autorizarea executării lucrărilor de
construcții. Ulterior sesizării Curții Constituționale legea
criticată a fost republicată în Monitorul Oficial al României,
Partea I, nr. 933 din 13 octombrie 2004, dându-se
articolelor o nouă numerotare. Ca urmare, art. 25 alin. (1)
a devenit art. 28 alin. (1), iar art. 27 alin. (1) lit. b) a
devenit art. 32 alin. (1) lit. b), însă soluția legislativă fiind
aceeași, motivele de neconstituționalitate formulate de
autorul excepției subzistă, astfel că în prezenta cauză
obiectul controlului de constituționalitate îl constituie aceste
din urmă dispoziții de lege, al căror cuprins este următorul:
— Art. 28 alin. (1): îO dată cu aplicarea amenzii pentru
contravențiile prevăzute la art. 26 alin. (1) lit. a) și b) se dispune
oprirea executării lucrărilor, precum și, după caz, luarea
măsurilor de încadrare a acestora în prevederile autorizației
sau de desființare a lucrărilor executate fără autorizație ori cu
nerespectarea prevederilor acesteia, într-un termen stabilit în
procesul-verbal de constatare a contravenției.“ ;
— Art. 32 alin. (1) lit. b): îÎn cazul în care persoanele
sancționate contravențional au oprit executarea lucrărilor, dar
nu s-au conformat în termen celor dispuse prin procesul-verbal
de constatare a contravenției, potrivit prevederilor art. 28
alin. (1), organul care a aplicat sancțiunea va sesiza instanțele
judecătorești pentru a dispune, după caz: [...] b) desființarea
construcțiilor realizate nelegal.“
În susținerea neconstituționalității acestor dispoziții legale
autorul excepției invocă încălcarea următoarelor prevederi
constituționale:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.

MONITORUL OFICIAL AL ROMÂNIEI, PARTEA I, Nr. 507/15.VI.2005
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“

5

Examinând excepția de neconstituționalitate ridicată,
Curtea reține următoarele: în esență, în opinia autorului
excepției dispozițiile de lege criticate încalcă prevederile
art. 44 și 53 din Constituție prin aceea că îmăsura desființării
unei construcții edificate pe un teren aflat în proprietatea
privată a unei persoane, chiar în situația în care nu au
fost obținute toate avizele și autorizațiile legale“, apare ca
îabuzivă, de natură a încălca dreptul constituțional al
proprietarului“, precum și prin aceea că îexistă o
disproporție vădită între situația de fapt și măsura ce se
urmărește a fi aplicată, [...]“.
Analizând aceste susțineri, Curtea Constituțională
constată că sub aspectele criticate dispozițiile art. 25
alin. (3) și ale art. 27 alin. (1) lit. b) din Legea nr. 50/1991
au mai făcut obiectul controlului de constituționalitate prin
raportare la art. 41 [devenit art. 44] și art. 49 [devenit
art. 53] din Constituție. Astfel, prin mai multe decizii, de
exemplu prin Decizia nr. 257 din 17 iunie 2003, publicată
în Monitorul Oficial al României, Partea I, nr. 463 din
29 iunie 2003, în ceea ce privește încălcarea prevederilor
constituționale ale art. 44, s-a statuat că îregimul legal al
construcțiilor nu are legătură cu ocrotirea dreptului de
proprietate. În măsura în care, însă, dobândirea dreptului
de proprietate are loc fără respectarea condițiilor prevăzute
de lege, ca și în cazul în care exercitarea dreptului de
proprietate se abate de la prevederile legale imperative,
titularul dreptului de proprietate va suporta sancțiunile
stabilite de lege, fără a se putea apăra invocând principiul
constituțional al ocrotirii proprietății“. Prin aceeași decizie,
cu privire la invocarea încălcării art. 53 din Constituție,
referitor la îRestrângerea exercițiului unor drepturi sau al unor
libertăți“, Curtea a reținut că prin textele de lege criticate
se instituie obligația obținerii autorizației de construcție, al
cărei scop este prevenirea consecințelor negative în cazul
unor construcții necorespunzătoare, sancțiunea nerespectării
acestei obligații — desființarea construcției — nefiind
contrară prevederilor constituționale menționate.
Chiar dacă în prezenta cauză excepția de neconstituționalitate privește art. 28 alin. (1) și art. 32 alin. (1) lit. b)
din Legea nr. 50/1991, republicată în 2004, cele statuate
prin decizia amintită își mențin valabilitatea, întrucât textele
de lege sunt criticate sub aceleași aspecte.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a art. 28 alin. (1) și a art. 32 alin. (1) lit. b) din Legea nr. 50/1991
privind autorizarea executării lucrărilor de construcții, excepție ridicată de Societatea Comercială îCOMCM“ — S.A. din
Constanța în Dosarul nr. 2.620/2004 al Judecătoriei Constanța.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

6

MONITORUL OFICIAL AL ROMÂNIEI, PARTEA I, Nr. 507/15.VI.2005
CURTEA CONSTITUȚIONALĂ

D E C I Z I A Nr. 208
din 14 aprilie 2005

referitoare la excepția de neconstituționalitate a prevederilor art. 4 alin. 1 lit. a)
din Legea nr. 11/1991 privind combaterea concurenței neloiale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Florentina Baltă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 4 lit. a) din Legea nr. 11/1991
privind combaterea concurenței neloiale, excepție ridicată de
Laurențiu Matei în Dosarul nr. 7.343/2004 al Judecătoriei
Giurgiu.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public. Acesta arată
că prin Decizia nr. 75 din 8 februarie 2005 Curtea
Constituțională a respins excepția de neconstituționalitate a
prevederilor art. 4 alin. 1 lit. a) din Legea nr. 11/1991.
Apreciază că în cauză nu au intervenit elemente noi, de
natură a determina modificarea jurisprudenței Curții.
C U R T E A,

având în vedere actele și lucrările dosarului, constată
următoarele:
Prin Încheierea din 30 noiembrie 2004, pronunțată în
Dosarul nr. 7.343/2004, Judecătoria Giurgiu a sesizat
Curtea Constituțională cu excepția de neconstituționalitate
a prevederilor art. 4 lit. a) din Legea nr. 11/1991 privind
combaterea concurenței neloiale, modificată și completată
prin Legea nr. 298/2001.
Excepția de neconstituționalitate a fost ridicată de
Laurențiu Matei într-o cauză civilă având ca obiect
soluționarea plângerii împotriva procesului-verbal de
constatare a unei contravenții, întocmit de agenți
constatatori din cadrul Ministerului Finanțelor, Direcția
Generală a Finanțelor Publice a Municipiului București —
Biroul Practici Neloiale.
În motivarea excepției de neconstituționalitate autorul
acesteia susține că textul de lege criticat contravine
prevederilor constituționale ale art. 24, care garantează
dreptul la apărare, ale art. 51, referitoare la dreptul la
petiționare, ale art. 52, care reglementează dreptul
persoanei vătămate de o autoritate publică de a obține
recunoașterea dreptului pretins sau a interesului legitim,
anularea actului și repararea pagubei, precum și ale
art. 135 alin. (2) lit. a) teza întâi, conform cărora statul
trebuie să asigure libertatea comerțului. Precizează faptul
că dispozițiile art. 4 lit. a) din Legea nr. 11/1991 sunt
contrare prevederilor din Constituție menționate numai în
măsura în care agenții constatatori, purtători ai autorității de
stat, procedează la aplicarea sancțiunilor contravenționale în
materia concurenței neloiale fără a efectua o cercetare

aprofundată a împrejurărilor în care s-au petrecut faptele,
pentru a stabili dacă, în concret, acestea întrunesc
elementele constitutive ale contravenției de concurență
neloială. În continuare arată că sarcina probei este
inversată datorită prezumției de legalitate care e conferită
de lege actului de constatare și sancționare a
contravențiilor. Susține că, din acest motiv, se poate ajunge
la abuzuri, îjustițiabilului fiindu-i uneori imposibil, din motive
ce nu-i pot fi imputate, să demonstreze că faptele ce-i sunt
puse în sarcină nu întrunesc elementele constitutive ale
unei contravenții“.
Judecătoria Giurgiu apreciază că excepția de
neconstituționalitate este neîntemeiată, deoarece nu se
invocă o neconcordanță între dispozițiile Constituției și
prevederile art. 4 lit. a) din Legea nr. 11/1991, ci sunt
criticate interpretările și modalitățile de aplicare de către
purtătorii autorității de stat a acestor dispoziții.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Precizează în acest sens că dispozițiile
de lege criticate nu au ca obiect de reglementare norme
cu incidență nici în materia dreptului de apărare, pentru
exercitarea căruia nu stabilesc nici limitări și nici proceduri
speciale, și nici asupra dreptului de petiționare sau asupra
dreptului persoanei vătămate de o autoritate publică.
Observă că, în speță, stabilirea în cadrul prevederilor legale
criticate ca fiind neconstituționale a elementului material al
contravenției nu a afectat modul de exercitare a niciunuia
dintre aceste drepturi prevăzute de Constituție. În
continuare apreciază că s-a dat eficiență principiului
constituțional al libertății comerțului și protecției concurenței
loiale. De asemenea, consideră că îatragerea răspunderii
contravenționale pentru fapta prin care salariatul exclusiv al
unui comerciant își oferă serviciile unui concurent este pe
deplin justificată de interesul general al societății ca
raporturile juridice comerciale să se desfășoare «cu bunăcredință, potrivit uzanțelor cinstite, cu respectarea
intereselor consumatorilor și a cerințelor concurenței loiale»,
conform prevederilor art. 1 din Legea nr. 11/1991, în acest
mod fiind garantate libertatea comerțului și protecția
concurenței loiale, așa cum au fost consacrate de
dispozițiile Legii fundamentale“.
Avocatul Poporului consideră că art. 4 alin. 1 lit. a) din
Legea nr. 11/1991 este constituțional. Arată că nu poate fi
reținută critica de neconstituționalitate prin raportare la
dispozițiile art. 135 din Constituție, întrucât stabilirea prin
textul art. 4 alin. 1 lit. a) din Legea nr. 11/1991 a unei
contravenții reprezintă o opțiune a legiuitorului, care dă
expresie preocupării statului de a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție.
Menționează că în acest sens Curtea Constituțională s-a
pronunțat prin Decizia nr. 319 din 9 septembrie 2003.

MONITORUL OFICIAL AL ROMÂNIEI, PARTEA I, Nr. 507/15.VI.2005
Precizează că în exercitarea controlului de constituționalitate Curtea Constituțională nu se poate pronunța
asupra modului de interpretare și aplicare a legii, ci numai
asupra înțelesului său contrar Constituției, exemplificând cu
Decizia nr. 245 din 17 septembrie 2002. În ceea ce
privește critica prin raportare la dispozițiile art. 24, 51 și 52
din Constituție, consideră că acestea nu au incidență în
cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 4 alin. 1 lit. a) din Legea nr. 11/1991 privind
combaterea concurenței neloiale, publicată în Monitorul
Oficial al României, Partea I, nr. 24 din 30 ianuarie 1991,
modificată și completată prin Legea nr. 298/2001, publicată
în Monitorul Oficial al României, Partea I, nr. 313 din
12 iunie 2001. Conținutul său este următorul:
— Art. 4 alin. 1 lit. a): îConstituie contravenții
următoarele fapte, dacă nu sunt săvârșite în astfel de condiții
încât să fie considerate, potrivit legii penale, infracțiuni:
a) oferirea serviciilor de către salariatul exclusiv al unui
comerciant unui concurent ori acceptarea unei asemenea
oferte.“
În opinia autorului excepției de neconstituționalitate textul
de lege criticat contravine dispozițiilor art. 24, ale art. 51,
ale art. 52 alin. (1) și ale art. 135 alin. (2) lit. a) teza întâi
din Constituție, care au următorul cuprins:
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 51: î(1) Cetățenii au dreptul să se adreseze
autorităților publice prin petiții formulate numai în numele
semnatarilor.

7

(2) Organizațiile legal constituite au dreptul să adreseze
petiții exclusiv în numele colectivelor pe care le reprezintă.
(3) Exercitarea dreptului de petiționare este scutită de taxă.
(4) Autoritățile publice au obligația să răspundă la petiții în
termenele și în condițiile stabilite potrivit legii.“;
— Art. 52 alin. (1): îPersoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal a
unei cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.“;
— Art. 135 alin. (2) lit. a) teza întâi:î(2) Statul trebuie să
asigure: (...)
a) libertatea comerțului (...).“
Din examinarea excepției de neconstituționalitate se
observă că prevederile art. 4 alin. 1 lit. a) din Legea
nr. 11/1991 au mai făcut obiectul controlului de
constituționalitate, excepția având o motivare identică celei
din prezenta cauză și prin raportare la aceleași texte din
Constituție. Astfel, prin Decizia nr. 75 din 8 februarie 2005,
publicată în Monitorul Oficial al României, Partea I, nr. 208
din 11 martie 2005, Curtea Constituțională a respins ca
neîntemeiată excepția de neconstituționalitate, întrucât a
constatat că textul de lege criticat nu contravine dispozițiilor
constituționale invocate. Cu acel prilej Curtea a reținut
printre altele că, îÎn materia contravențiilor, constatarea
faptelor care, potrivit actelor normative, sunt stabilite și
sancționate drept contravenții se face printr-un procesverbal încheiat de persoane anume împuternicite. Procesulverbal de constatare a contravenției cuprinde, în mod
obligatoriu, descrierea faptei contravenționale, cu indicarea
datei, orei și locului în care a fost săvârșită, precum și
arătarea tuturor împrejurărilor ce pot servi la aprecierea
gravității faptei; în momentul încheierii procesului-verbal,
agentul constatator aduce la cunoștința contravenientului
dreptul de a face obiecțiuni cu privire la conținutul actului
de constatare. Împotriva procesului-verbal de constatare și
sancționare a contravenției, cel în cauză are posibilitatea
de a se adresa instanței atât sub aspectul comiterii faptei,
cât și asupra cuantumului amenzii ce i s-a aplicat“.
Întrucât nu au intervenit elemente noi, de natură să
conducă la reconsiderarea jurisprudenței în materie, soluția
pronunțată în decizia precizată se impune a fi menținută.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 4 alin. 1 lit. a) din Legea nr. 11/1991 privind
combaterea concurenței neloiale, excepție ridicată de Laurențiu Matei în Dosarul nr. 7.343/2004 al Judecătoriei Giurgiu.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

8

MONITORUL OFICIAL AL ROMÂNIEI, PARTEA I, Nr. 507/15.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituție, republicată, și al art. 10 și 11 din Legea cetățeniei române nr. 21/1991,
republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu stabilirea domiciliului în România.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Mihai-Marian Eftimescu,
secretar de stat
p. Ministrul afacerilor externe,
Anton Niculescu,
secretar de stat
p. Ministrul administrației și internelor,
Anghel Andreescu,
secretar de stat
București, 9 iunie 2005.
Nr. 509.
ANEXĂ
LISTA

persoanelor care solicită redobândirea cetățeniei române, cu stabilirea domiciliului în România
1. Călbează Florin, fiul lui Călbează Cornel și Lidiea,
născut la 16 octombrie 1968 în localitatea Victoria, județul
Brașov, România, apatrid, cu domiciliul actual în localitatea
Victoria, Str. Victoriei nr. 7, bl. 7, ap. 35, județul Brașov.
2. Socol Constantin, fiul lui Socol Traian și Aneta,
născut la 27 martie 1953 în București, România, apatrid,

cu domiciliul actual în București, Drumul Taberei nr. 35,
bl. 35, ap. 28, sectorul 6.
3. Socol Sanda, fiica lui Bîrsan Gheorghe și Ioniță
Elena, născută la 19 august 1954 în București, România,
apatrid, cu domiciliul actual în București, Drumul Taberei
nr. 35, bl. 35, ap. 28, sectorul 6.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 507/15.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032323]
ISSN 1453—4495

