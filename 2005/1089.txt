PARTEA

Anul 173 (XVII) — Nr. 1.089

I

LEGI, DECRETE, HOTĂRÂRI ȘI ALTE ACTE

Vineri, 2 decembrie 2005

SUMAR

Pagina

Decizia nr. 639 din 28 noiembrie 2005 referitoare la
excepția de neconstituționalitate a prevederilor
art. 58, art. 60 alin. (1) lit. b) și art. 61 alin. (2)
din Legea nr. 168/1999 privind soluționarea
conflictelor de muncă................................................

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 513 din 6 octombrie 2005 referitoare la
excepția de neconstituționalitate a dispozițiilor
art. 2781 alin. 8 lit. c) și alin. 9 din Codul de
procedură penală.......................................................

Nr.

1–3

3–7

CURȚII

2.365. — Ordin al ministrului culturii și cultelor privind
aprobarea Normelor metodologice pentru aplicarea
prevederilor cap. I secțiunea a 6-a din Ordonanța
Guvernului nr. 10/2005 privind reglementarea unor
măsuri financiare, aprobată cu modificări și
completări prin Legea nr. 146/2005 ........................

8–31

5.462. — Ordin al ministrului educației și cercetării
privind programele valabile pentru concursul
național unic pentru ocuparea posturilor didactice
declarate vacante în învățământul preuniversitar ....

31

CONSTITUȚIONALE

CURTEA CONSTITUȚIONALĂ

D E C I Z I A Nr. 513
din 6 octombrie 2005

referitoare la excepția de neconstituționalitate a dispozițiilor art. 2781 alin. 8 lit. c)
și alin. 9 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Marinela Mincă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2781 alin. 8 lit. c) și alin. 9 din
Codul de procedură penală, excepție ridicată, din oficiu, de
Judecătoria Iași în Dosarul nr. 16.100/2004 al acestei
instanțe.
La apelul nominal se prezintă partea Societatea
Comercială îPres Com“ — S.R.L. din Brașov, prin consilier
juridic, lipsind celelalte părți, față de care procedura de
citare este legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.089/2.XII.2005

Reprezentatul părții Societatea Comercială îPres Com“ —
S.R.L. din Brașov solicită respingerea excepției de
neconstituționalitate ca inadmisibilă.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că art. 2781 din Codul de procedură
penală instituie o procedură specială, dar care respectă
principiul contradictorialității, toate părțile inclusiv persoana
acuzată de comiterea unei fapte penale, având posibilitatea
de a se apăra.
C U R T E A,

având în vedere actele și lucrările dosarului, reține
următoarele:
Prin Încheierea din 12 aprilie 2005, pronunțată în
Dosarul nr. 16.100/2004, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 2781 alin. 8 lit. c) și alin. 9 din Codul de
procedură penală. Excepția a fost ridicată, din oficiu, de
instanța de judecată cu prilejul soluționării unei acțiuni
penale.
Judecătoria Iași, în motivarea excepției de
neconstituționalitate, arată că înu este reglementat
cuprinsul acestei plângeri [plângerea în fața instanței
împotriva rezoluțiilor sau a ordonanțelor procurorului de
netrimitere în judecată], respectiv condițiile obligatorii pe
care ar trebui să le cuprindă, asemănător celorlalte acte
de sesizare reglementate de Codul de procedură penală la
art. 263 și art. 283, rechizitoriul și plângerea prealabilă. În
acest fel, instanța constată lipsa a cel puțin două elemente
care scapă verificării instanței, respectiv descrierea faptei și
încadrarea juridică a acesteia, elemente deosebit de
importante care împiedică inculpatul în efectuarea unei
apărări în condițiile legale, dar și desfășurarea unui proces
echitabil, conform dispozițiilor art. 24 din Constituția
României și art. 6 din Convenția europeană pentru
apărarea drepturilor omului și libertăților fundamentale“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că textele de lege criticate nu
contravin dispozițiilor constituționale invocate. Astfel, odată
cu admiterea plângerii și reținerea cauzei spre judecare,
urmărirea penală este redeschisă. Or, anterior, pe parcursul
acesteia, învinuitului i-a fost adusă la cunoștință învinuirea,
i s-a garantat dreptul la apărare, a fost audiat în această
calitate, având posibilitatea de a propune orice probe în
apărare, fiindu-i respectate toate garanțiile procesuale. Deși
după reținerea cauzei spre judecare învinuitul dobândește
calitatea de inculpat, acesta se bucură de prezumția de
nevinovăție, fiindu-i respectate libertatea individuală și
dreptul la apărare.
Totodată, în temeiul dispozițiilor constituționale ale
art. 126 alin. (2), legiuitorul este unica autoritate
competentă de a reglementa procedura de judecată, cu
respectarea celorlalte norme constituționale. De asemenea,
prin posibilitatea instanței de a reține cauza spre judecare,
nu se aduce atingere înfăptuirii justiției, întrucât încheierea
îpoate fi atacată cu apel sau cu recurs odată cu fondul ori
cu sentința sau decizia recurată, în temeiul dispozițiilor
art. 361 alin. 2 și art. 3851 alin. 2 din Codul de procedură
penală, asigurându-se pe deplin atât egalitatea în drepturi,
accesul liber la justiție, dreptul la apărare, cât și dreptul la
un proces echitabil“.
Avocatul Poporului arată că textele criticate sunt
constituționale. Astfel, procedura de judecare a plângerilor

împotriva rezoluțiilor sau ordonanțelor procurorului de
netrimitere în judecată este o procedură contradictorie, în
care toate părțile, inclusiv persoana acuzată de comiterea
unei fapte penale, au posibilitatea de a se apăra și de a
cere fie menținerea soluției procurorului, fie învestirea
instanței cu judecarea infracțiunii reclamate. Cu privire la
pretinsa încălcare a art. 6 paragraful 1 din Convenția
pentru apărarea drepturilor omului și a libertăților
fundamentale, apreciază că textele criticate nu înlătură
posibilitatea inculpatului de a beneficia de drepturile și
garanțiile procesuale instituite prin lege, în cadrul unui
proces public, judecat de către o instanță independentă și
imparțială, instituită de lege, într-un termen rezonabil.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 8 lit. c) și alin. 9 din Codul de
procedură penală, astfel cum au fost modificate prin Legea
nr. 281/2003 privind modificarea și completarea Codului de
procedură penală și a unor legi speciale, publicată în
Monitorul Oficial al României, Partea I, nr. 468 din 1 iulie
2003. Textele criticate au următorul conținut:
îInstanța pronunță una dintre următoarele soluții:
[...] c) admite plângerea, prin încheiere, desființează
rezoluția sau ordonanța atacată și, când probele existente la
dosar sunt suficiente pentru judecarea cauzei, reține cauza
spre judecare, dispozițiile privind judecarea în primă instanță și
căile de atac, aplicându-se în mod corespunzător.
În cazul prevăzut la alin. 8 lit. c), actul de sesizare a
instanței, ca primă instanță, îl constituie plângerea persoanei la
care se referă alin. 1“.
În susținerea neconstituționalității acestor texte de lege,
instanța de judecată invocă încălcarea prevederilor art. 24
din Constituție, potrivit cărora:
î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, s-a invocat și încălcarea art. 6 paragraful 1
din Convenția pentru apărarea drepturilor omului și a
libertăților fundamentale, potrivit căruia:
îOrice persoană are dreptul la judecarea în mod echitabil,
în mod public și într-un termen rezonabil a cauzei sale, de
către o instanță independentă și imparțială, instituită de lege,
care va hotărî fie asupra încălcării drepturilor și obligațiilor sale
cu caracter civil, fie asupra temeiniciei oricărei acuzații în
materie penală îndreptate împotriva sa. Hotărârea trebuie să
fie pronunțată în mod public, dar accesul în sala de ședințe
poate fi interzis presei și publicului pe întreaga durată a
procesului sau a unei părți a acestuia în interesul moralității, al
ordinii publice ori al securității naționale într-o societate
democratică, atunci când interesele minorilor sau protecția
vieții private a părților la proces o impun, sau în măsura
considerată absolut necesară de către instanță atunci când, în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005
împrejurări speciale, publicitatea ar fi de natură să aducă
atingere intereselor justiției.“
Examinând excepția de neconstituționalitate, Curtea
constată că textele criticate au mai făcut, în numeroase
rânduri, obiect al controlului de constituționalitate. Astfel,
prin Decizia nr. 172 din 22 martie 2005, publicată în
Monitorul Oficial al României, Partea I, nr. 343 din
22 aprilie 2005, Decizia nr. 1 din 18 ianuarie 2005,
publicată în Monitorul Oficial al României, Partea I, nr. 146
din 18 februarie 2005, Decizia nr. 233 din 21 aprilie 2005,
publicată în Monitorul Oficial al României, Partea I, nr. 486
din 9 iunie 2005, sau Decizia nr. 414 din 12 octombrie
2004, publicată în Monitorul Oficial al României, Partea I,
nr. 1.119 din 29 noiembrie 2004, Curtea Constituțională a
reținut că procedura de judecare a plângerilor împotriva
rezoluțiilor sau ordonanțelor procurorului de netrimitere în
judecată, prevăzută de art. 2781 din Codul de procedură
penală, este o procedură contradictorie, în care toate
părțile, inclusiv persoana acuzată de comiterea unei fapte
penale, au posibilitatea de a se apăra și de a cere fie
menținerea soluției procurorului, fie învestirea instanței cu
judecarea infracțiunii reclamate. În această din urmă
ipoteză, inculpatul beneficiază de toate mijloacele de

3

apărare și de toate garanțiile procesuale prevăzute de
lege.
Admițând plângerea împotriva rezoluțiilor sau
ordonanțelor procurorului de netrimitere în judecată,
instanța de judecată apreciază și cu privire la probele
administrate în dosarul de urmărire penală, inclusiv sub
aspectul faptului dacă acestea au fost sau nu suficiente
pentru a fundamenta soluția organului de cercetare penală.
Astfel, admițând plângerea și desființând rezoluția sau
ordonanța atacată, instanța poate să dispună, atunci când
probele existente la dosar sunt suficiente pentru judecarea
cauzei, reținerea cauzei spre judecare, dispozițiile privind
judecarea în primă instanță și căile de atac aplicându-se
în mod corespunzător. Prin urmare, accesul liber la justiție
prevăzut de art. 21 din Constituție este pe deplin asigurat,
petentul având posibilitatea să se prevaleze de toate
garanțiile procesuale ce caracterizează acest drept
fundamental, inclusiv de posibilitatea de a solicita
administrarea oricăror înscrisuri noi și de a exercita căile
de atac prevăzute de lege.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 8 lit. c) și alin. 9 din Codul de procedură
penală, excepție ridicată, din oficiu, de Judecătoria Iași în Dosarul nr. 16.100/2004 al acestei instanțe.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

CURTEA CONSTITUȚIONALĂ

D E C I Z I A Nr. 639
din 28 noiembrie 2005

referitoare la excepția de neconstituționalitate a prevederilor art. 58, art. 60 alin. (1) lit. b)
și art. 61 alin. (2) din Legea nr. 168/1999 privind soluționarea conflictelor de muncă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor Legii nr. 168/1999 în ansamblu,

dar în special art. 58, art. 60 alin. (1) lit. b) și art. 61
alin. (2) din lege, excepție ridicată de Federația Educației
Naționale din București în Dosarul nr. 8.679/LM/2005 al
Tribunalului București — Secția a VIII-a conflicte de muncă,
asigurări sociale, contencios administrativ și fiscal.
La apelul nominal răspunde pentru autorul excepției
domnul avocat J. Friedmann-Nicolescu, cu delegație la
dosar, precum și: Ministerul Educației și Cercetării, prin
domnii avocați Robert Roșu și Cornel Popa, cu delegație
depusă la dosar; Federația Sindicatelor Libere din
Învățământ, prin doamna consilier juridic Liliana-Elena
Glință, cu delegație depusă la dosar, Federația Sindicatelor
din Învățământ îSpiru Haret“, prin domnișoara consilier
juridic Ioana Băraru, cu delegație depusă la dosar și

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.089/2.XII.2005

Federația Națională Sindicală îAlma Mater“, prin domnul
consilier juridic Marius Alexe, cu delegație depusă la dosar.
Reprezentantul autorului excepției solicită Curții să
constate lipsa de procedură cu: instituția președințială
reprezentată de Președintele României, Guvernul României,
Ministerul Finanțelor Publice și statul român prin Ministerul
Finanțelor Publice, părți care au fost introduse în cauză ca
urmare a cererii reconvenționale și a cererii de chemare în
garanție formulate de Federația Educației Naționale.
Reprezentanții Federației Sindicatelor Libere din
Învățământ, Federației Sindicatelor din Învățământ îSpiru
Haret“ și ai Federației Naționale Sindicale îAlma Mater“
solicită, de asemenea, să se constate lipsa de procedură
cu instituțiile menționate.
Reprezentantul Ministerului Educației și Cercetării și
reprezentantul Ministerului Public consideră cauza în stare
de judecată. Părți în litigiu sunt sindicatele aflate în conflict
de muncă, citarea părților chemate în judecată prin cererea
reconvențională și cererea de chemare în garanție se
dispune, la instanța de judecată, pentru ca prin aceasta să
se asigure principiul contradictorialității.
Curtea, deliberând, respinge excepția lipsei de
procedură și constată, sub acest aspect, cauza în stare de
judecată.
Reprezentantul autorului excepției invocă conflictul de
interese existent între Guvernul României și Federația
Educației Naționale, constând în aceea că, având în
vedere părțile din prezenta cauză, primirea punctului de
vedere al acestei autorități, exprimat în temeiul art. 30
alin. (1) din Legea nr. 47/1992 privind organizarea și
funcționarea Curții Constituționale, are semnificația că
Guvernul este și sfătuitorul Curții în legătură cu această
excepție; or, în virtutea principiului egalității de tratament și
a cerințelor unui proces echitabil, și punctul de vedere al
autorului excepției trebuie tratat în condiții de egalitate cu
cel al Guvernului. Invocă, de asemenea, conflictul de
interese în judecarea prezentei cauze pentru trei dintre
membrii Curții Constituționale, ca urmare a numirii acestora
în calitate de judecători ai Curții de către Președintele
României, de vreme ce instituția președințială este parte în
proces. Totodată, arată că doi judecători ai Curții
Constituționale aveau, la data dezbaterii și adoptării legii,
calitatea de deputat și, respectiv, senator.
Cu privire la aceste susțineri, reprezentantul Ministerului
Educației și Cercetării consideră că opinia exprimată în
punctul de vedere al Guvernului României nu este
obligatorie pentru Curtea Constituțională care pronunță
deciziile sale în numele legii, iar cât privește susținerea
referitoare la numirea de către Președintele României a trei
membri ai Curții, arată că toți magistrații sunt numiți de
către președintele țării.
Reprezentanții celorlalte părți lasă la aprecierea Curții
Constituționale soluționarea aspectelor referitoare la
existența unor conflicte de interese.
Reprezentantul Ministerului Public consideră că
Guvernul, alături de celelalte autorități menționate de legea
Curții Constituționale, își exprimă punctul de vedere cu
privire la excepțiile de neconstituționalitate, fără ca acesta
să fie obligatoriu pentru soluția pronunțată de Curte, iar
susținerea referitoare la conflictul de interese din prezenta
cauză constând în numirea celor trei membri ai Curții de
către Președintele României, precum și la calitatea de
parlamentari a doi judecători, este neîntemeiată.
Curtea Constituțională, deliberând, respinge excepțiile cu
privire la existența unor conflicte de interese.
Având cuvântul pe fond, reprezentantul autorului
excepției de neconstituționalitate solicită admiterea acesteia.

Reiterând susținerile formulate cu prilejul ridicării excepției
în fața instanței de judecată, arată că art. 58, art. 60
alin. (1) lit. b) și art. 61 alin. (2) din Legea nr. 168/1999
încalcă prevederile constituționale ale art. 1 alin. (3), art. 9
teza finală, art. 20 alin. (1) și art. 43 alin. (1) din
Constituție, precum și pe cele ale art. 6 pct. 1 din
Convenția pentru apărarea drepturilor omului și a libertăților
fundamentale. Depune concluzii scrise.
Reprezentantul Ministerului Educației și Cercetării solicită
respingerea excepției ca neîntemeiată. Astfel, arată că
reglementarea dreptului la grevă, ca drept fundamental,
precum și condițiile și limitele exercitării acestui drept,
potrivit textelor de lege criticate, nu numai că nu încalcă
prevederile constituționale invocate, ci este chiar în sensul
acestora și au scopul de a evita exercitarea dreptului în
mod abuziv. Consideră că excepția de neconstituționalitate
a art. 61 alin. (2) din Legea nr. 168/1999 este inadmisibilă,
deoarece prin cererea formulată, Ministerul Educației și
Cercetării a solicitat doar declararea grevei ca fiind ilegală,
iar nu și plata despăgubirilor în condițiile prevăzute de
acest text. Depune note scrise.
Reprezentanții celorlalte părți prezente solicită admiterea
excepției de neconstituționalitate pentru considerentele
arătate de reprezentantul Federației Educației Naționale.
Reprezentantul Ministerului Public pune concluzii de
respingere a excepției de neconstituționalitate. În acest
sens arată că textele de lege criticate sunt în concordanță
cu art. 43 din Constituție, care consacră dreptul la grevă, a
cărui exercitare se realizează în limitele și condițiile
prevăzute de lege, în speță de Legea nr. 168/1999.
Consideră că invocarea încălcării prevederilor constituționale
ale art. 1 alin. (3), art. 9 teza finală și ale art. 20 alin. (1),
precum și a prevederilor art. 6 pct. 1, din Convenția pentru
apărarea drepturilor omului și a libertăților fundamentale
este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2005, pronunțată în
Dosarul nr. 8.679/LM/2005, Tribunalul București — Secția
a VIII-a conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 58,
art. 60 alin. (1) lit. b) și art. 61 alin. (2) din Legea
nr. 168/1999 privind soluționarea conflictelor de muncă.
Excepția a fost ridicată de Federația Educației Naționale
într-o cauză având ca obiect soluționarea cererii formulate
de Ministerul Educației și Cercetării pentru încetarea grevei
declanșate de federațiile sindicale reprezentative din
învățământ, ca fiind ilegală.
În motivarea excepției de neconstituționalitate se
susține că Legea nr. 168/1999, în ansamblu, dar în mod
special art. 58, art. 60 alin. (1) lit. b) și art. 61 alin. (2),
îcontrar dispozițiilor art. 43 alin. (1) din Constituția
României“ îneagă dreptul la grevă“. Chiar dacă în mod
formal îlegea se exprimă în sensul existenței posibilității
declanșării unei greve“ textele de lege criticate îse
dovedesc a fi doar aparent democratice, dar în realitate ele
sunt proprii unui stat totalitar“ și îgolesc de conținut însuși
dreptul la grevă, astfel că apare în mod paradoxal
încurajarea muncii forțate“. Se încalcă astfel îprincipiile
art. 1 alin. (3) din Constituția României, referitoare la
tradițiile democratice și idealurile Revoluției din Decembrie
1989“, precum și prevederile constituționale ale art. 9 teza
finală și ale art. 20 alin. (1) cu raportare la art. 6 pct. 2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005
din Convenția pentru apărarea drepturilor omului și a
libertăților fundamentale.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că art. 58, art. 60 alin. (1) lit. b) și art. 61
alin. (2) din Legea nr. 168/1999 sunt în concordanță cu
dispozițiile art. 1 alin. (3), art. 9, art. 20 și art. 43 alin. (1)
din Constituție, îdeoarece exercitarea dreptului la grevă —
ca drept fundamental al salariaților — trebuie făcută cu
bună-credință, potrivit scopului pentru care a fost
recunoscut“. Încălcarea condițiilor și limitelor legale stabilite
pentru exercitarea acestui drept poate fi sancționată, potrivit
art. 21 și art. 43 alin. (2) din Constituție, iar textele de
lege criticate sunt chiar în sensul acestor dispoziții
constituționale. De asemenea, și solicitarea adresată de
unitatea angajatoare instanței de judecată competente
pentru pronunțarea unei hotărâri de încetare a grevei
declarate nelegal și obligarea persoanelor vinovate la plata
unor despăgubiri sunt în conformitate cu prevederile art. 21
alin. (1) și (2) din Constituție, care consacră îdreptul
oricărei persoane, deci și al unității angajatoare ca
persoană juridică, de a se adresa justiției pentru apărarea
drepturilor, libertăților și intereselor sale legitime“. În cazul
unității angajatoare, interesul legitim constă în funcționarea
corespunzătoare a unității pentru îndeplinirea obligațiilor
asumate față de alte persoane fizice și juridice și rolul lor
social.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
ridicată este neîntemeiată. În acest sens, în legătură cu
prevederile art. 58 din Legea nr. 168/1999 arată că
îunitatea, în speță Ministerul Educației și Cercetării,
constatând că greva a fost declarată cu nerespectarea
legii, are nu numai dreptul, dar și obligația sesizării
instanțelor judecătorești competente cu o cerere prin care
solicită încetarea grevei“. Acest drept decurge din atribuțiile
ministerului care îtrebuie să administreze în cele mai bune
condiții activitățile din sfera sa de competență și să
intervină în cazul în care interesele sale legitime sunt
amenințate, respectiv blocarea sistemului de învățământ din
România“, și, mai mult, îconstatând prejudiciile provocate
sistemului de învățământ printr-o grevă nelegală are și
obligația de a solicita instanței de judecată obligarea
persoanelor vinovate la plata unor despăgubiri“. În
consecință, consideră că Ministerul Educației și Cercetării
îa acționat în temeiul art. 21 alin. (1) și (2) din Constituția
României“. De asemenea, apreciază că art. 58 din lege
este în perfectă concordanță și cu prevederile
constituționale ale art. 43 alin. (1) și (2) referitoare la
dreptul la grevă, precum și condițiile și limitele exercitării
acestuia.
Cu privire la neconstituționalitatea art. 60 alin. (1) lit. b)
din legea criticată, arată că aceasta înu este și nu are
cum să fie motivată“ de către autorul excepției. Consideră
că dispozițiile acestui text de lege, care stabilesc
competența judecătoriei de a soluționa cererea de încetare
a grevei, sunt în conformitate cu art. 126 alin. (2) din
Constituție, potrivit căruia îCompetența instanțelor
judecătorești și procedura de judecată sunt prevăzute numai
prin lege“. Se mai arată că susținerea neconstituționalității
art. 60 alin. (1) lit. b) îpune sub semnul întrebării însuși

5

rolul autorității judecătorești în România, de a înfăptui
justiția, care este unică, imparțială și egală pentru toți“.
Referitor la invocarea neconstituționalității art. 61
alin. (2) din Legea nr. 168/1999, care înu este, de
asemenea, dovedită“, se arată că în situația în care
îdreptul la grevă nu este exercitat cu bună-credință, ci
abuziv, în detrimentul interesului general, cei răspunzători
trebuie trași la răspundere de unitatea prejudiciată prin
declanșarea grevei nelegale, iar instanța de judecată, în
mod firesc poate obliga persoanele vinovate de
declanșarea grevei nelegale la plata unor despăgubiri“.
Pentru considerentele arătate, apreciază că art. 58,
art. 60 alin. (1) lit. b) și art. 61 alin. (2) din Legea
nr. 168/1999 sunt în concordanță și cu art. 57 și art. 9 din
Constituție.
Avocatul Poporului consideră că dispozițiile art. 58,
art. 60 alin. (1) lit. b) și art. 61 alin. (2) din Legea
nr. 168/1999 sunt constituționale. Astfel, referitor la critica
formulată prin raportare la art. 43 din Constituție, arată că,
într-adevăr, îsalariații au dreptul fundamental la grevă
pentru apărarea intereselor profesionale, economice și
sociale, însă acest drept nu poate fi exercitat în afara
cadrului pe care legea îl stabilește“. Or, în concordanță cu
prevederile din Constituție privind condițiile și limitele
exercitării dreptului la grevă, textele ce fac obiectul
excepției de neconstituționalitate dispun în legătură cu
îconsecințele declanșării sau desfășurării unei greve care
nu respectă condițiile stabilite de lege“.
De altfel, apreciază că prevederile art. 43 din Constituție
sunt, ele însele, în concordanță cu dispozițiile art. 8 pct. 1
lit. d) din Pactul internațional cu privire la drepturile
economice, sociale și culturale, precum și cu cele ale
Cartei sociale europene, ratificată de România prin Legea
nr. 74/1999, dispoziții din care rezultă că îdreptul la grevă
poate fi supus unor limitări și condiționări, deoarece în mod
inevitabil, de regulă, exercitarea acestui drept afectează nu
numai părțile în conflict, ci și pe alții, din domenii sau
sectoare în care activitatea este paralizată ca urmare a
încetării unor servicii“. Se menționează în acest sens
Decizia Curții Constituționale nr. 57 din 24 martie 1998.
Consideră că raportarea neconstituționalității textelor de
lege criticate la art. 9 teza finală din Constituție este
neconcludentă, deoarece dispozițiile acestui articol nu
privesc dreptul la grevă, ci rolul sindicatelor în declanșarea
și concilierea conflictelor colective de muncă.
Invocarea încălcării art. 20 alin. (1) din Constituție,
raportat la art. 6 pct. 1 din Convenția pentru apărarea
drepturilor omului și a libertăților fundamentale, nu poate fi
reținută, întrucât art. 58, art. 60 alin. (1) lit. b) și art. 61
alin. (2) din legea criticată nu îngrădesc dreptul părților
interesate de a se adresa instanței de judecată, de a
beneficia de toate garanțiile care condiționează dreptul la
un proces echitabil într-o societate democratică. Stabilind
competența tribunalului de a se pronunța de urgență
asupra cererii privind încetarea grevei, dispozițiile de lege
considerate ca fiind neconstituționale îconstituie o garanție
a aplicării principiului privind judecarea unei cauze în mod
echitabil și într-un termen rezonabil de către o instanță
independentă, imparțială și instituită prin lege“.
Art. 58, art. 60 alin. (1) lit. b) și art. 61 alin. (2) din
Legea nr. 168/1999 înu conțin norme contrare trăsăturilor
și valorilor supreme ale statului român“ și, în consecință,
apreciază că acestea nu contravin art. 1 alin. (3) din
Constituție.
Președinții celor două Camere ale Parlamentului nu au
comunicat punctele lor de vedere.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.089/2.XII.2005
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile părților și ale
reprezentantului Ministerului Public, dispozițiile legale
criticate, raportate la prevederile Constituției, precum și
dispozițiile Legii nr. 47/1992, reține următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
celor ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 58, art. 60 alin. (1) lit. b) și art. 61 alin. (2)
din Legea nr. 168/1999 privind soluționarea conflictelor de
muncă, publicată în Monitorul Oficial al României, Partea I,
nr. 582 din 29 noiembrie 1999, așa cum au fost modificate
prin art. VII din Ordonanța de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 479 din 2 octombrie 2000. Dispozițiile de lege
criticate prevăd:
— Art. 58: îDacă unitatea apreciază că greva a fost
declarată ori continuă cu nerespectarea legii, ea se poate
adresa tribunalului în a cărui circumscripție își are sediul
unitatea cu o cerere prin care se solicită instanței încetarea
grevei.“;
— Art. 60: î(1) Tribunalul examinează cererea prin care se
solicită încetarea grevei și pronunță de urgență o hotărâre prin
care, după caz, [...]
b) admite cererea unității și dispune încetarea grevei ca
fiind ilegală.“;
— Art. 61: î[...]
(2) În cazul în care dispune încetarea grevei ca fiind ilegală,
instanțele, la cererea celor interesați, pot obliga persoanele
vinovate de declanșarea grevei ilegale la plata unor
despăgubiri.“
În opinia autorului excepției dispozițiile legale criticate
sunt contrare art. 1 alin. (3), art. 9 teza finală, art. 20
alin. (1) și art. 43 alin. (1) din Constituție, precum și art. 6
pct. 1 din Convenția pentru apărarea drepturilor omului și a
libertăților fundamentale. Textele constituționale menționate
prevăd:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 9: îSindicatele, patronatele și asociațiile
profesionale se constituie și își desfășoară activitatea potrivit
statutelor lor, în condițiile legii. Ele contribuie la apărarea
drepturilor și la promovarea intereselor profesionale,
economice și sociale ale membrilor lor.“;
— Art. 20 alin. (1): îDispozițiile constituționale privind
drepturile și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.“;
— Art. 43 alin. (1): îSalariații au dreptul la grevă pentru
apărarea intereselor profesionale, economice și sociale.“
Art. 6 pct. 1 din Convenția pentru apărarea drepturilor
omului și a libertăților fundamentale, invocat de asemenea
ca fiind încălcat, prevede că îOrice persoană are dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege, care va hotărî fie asupra încălcării
drepturilor și obligațiilor sale cu caracter civil, fie asupra

temeiniciei oricărei acuzații în materie penală îndreptate
împotriva sa. Hotărârea trebuie să fie pronunțată în mod public,
dar accesul în sala de ședință poate fi interzis presei și
publicului pe întreaga durată a procesului sau a unei părți a
acestuia în interesul moralității, al ordinii publice ori al
securității naționale într-o societate democratică, atunci când
interesele minorilor sau protecția vieții private a părților la
proces o impun, sau în măsura considerată absolut necesară
de către instanță atunci când, în împrejurări speciale,
publicitatea ar fi de natură să aducă atingere intereselor justiției.“
Examinând excepția de neconstituționalitate ridicată,
Curtea reține următoarele:
Autorul excepției pornește în susținerile sale de la ideea
că întreaga lege este nedemocratică și, în consecință,
neconstituțională, dar nu motivează aceasta în nici un mod.
Enunță negarea dreptului la grevă și încurajarea muncii
forțate, dar în concret nu critică nici una dintre dispozițiile
legii prin care sunt stabilite condițiile și limitele exercitării
dreptului la grevă, ci doar normele de procedură privind
controlul în justiție al legalității declanșării ori a continuării
grevei. Astfel, neagă implicit dreptul de acces liber la
justiție în această materie și dreptul instanțelor judecătorești
de a cerceta încălcarea legii și de a dispune măsuri în
consecință.
Art. 58, art. 60 alin. (1) lit. b) și art. 61 alin. (2) din
Legea nr. 168/1999 privind soluționarea conflictelor de
muncă, astfel cum au fost modificate prin Ordonanța de
urgență a Guvernului nr. 138/2000 pentru modificarea și
completarea Codului de procedură civilă, dispun cu privire
la: posibilitatea ca unitatea (angajatorul) să se adreseze
instanței judecătorești competente pentru a pronunța
încetarea grevei, atunci când apreciază că aceasta a fost
declarată ori continuă cu nerespectarea legii; pronunțarea
de urgență, de către tribunal, a unei hotărâri de admitere a
cererii unității, în sensul încetării grevei ca fiind ilegală;
posibilitatea ca instanța de judecată să oblige persoanele
vinovate de declanșarea grevei ilegale la plata unor
despăgubiri, la cererea celor interesați.
În esență, autorul excepției susține că legea, în
ansamblul său, cât și prevederile art 58, art. 60 alin. (1)
lit. b) și art. 61 alin. (2) din aceasta, în special, sunt doar
aparent democratice, îneagă dreptul la grevă“, îsunt proprii
unui stat totalitar“, îgolesc de conținut însuși dreptul la
grevă, astfel că apare în mod paradoxal încurajarea muncii
forțate“, și contravin tradițiilor democratice și idealurilor
Revoluției din decembrie 1989. Prin urmare, se invocă
încălcarea art. 1 alin. (3), art. 9 teza finală, art. 20 alin. (1)
și art. 43 alin. (1) din Constituție, precum și art. 6 pct. 1
din Convenția pentru apărarea drepturilor omului și a
libertăților fundamentale, fără a arăta, însă, în ce constă
această încălcare.
Analizând susținerile de neconstituționalitate formulate,
Curtea constată că acestea sunt neîntemeiate și urmează
a fi respinse.
Într-adevăr, art. 43 din Constituție consacră în alin. (1)
dreptul salariaților la grevă pentru apărarea intereselor lor
profesionale, economice și sociale, dar acest drept
fundamental nu este un drept absolut, ci pentru exercitarea
sa alin. (2) al textului constituțional menționat prevede că
îLegea stabilește condițiile și limitele exercitării acestui drept,
precum și garanțiile necesare asigurării serviciilor esențiale
pentru societate“. Aceste prevederi referitoare la stabilirea
prin lege a condițiilor și limitelor exercitării dreptului la
grevă sunt în concordanță cu prevederile art. 8 pct. 1
lit. d) din Pactul internațional cu privire la drepturile
economice, sociale și culturale, potrivit cărora: î1. Statele

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005
părți la prezentul Pact se angajează să asigure: [...]; d) dreptul
la grevă, exercitat în conformitate cu legile fiecărei țări.“
Declanșarea și continuarea grevei într-o unitate, și cu
atât mai mult într-un întreg sector de activitate, pot aduce
atingere drepturilor, libertăților și intereselor legitime ale
multor terțe persoane. Fără a nega dreptul salariaților la
grevă, trebuie reținut că și acest drept poate fi exercitat, în
spiritul prevederilor art. 57 din Constituție îcu bună-credință,
fără să încalce drepturile și libertățile celorlalți“. Principala
premisă a exercitării dreptului la grevă în acest spirit este
și respectarea condițiilor și limitelor stabilite de lege. Greva
poate leza în primul rând interesele angajatorului, ale unității
ori ale autorității publice în ale cărei atribuții intră conducerea
sau coordonarea sectorului de activitate respectiv. Această
unitate sau autoritate are dreptul, potrivit prevederilor
art. 21 alin. (1) din Constituție, să se adreseze justiției
pentru apărarea drepturilor și a intereselor sale legitime.
Întrucât, conform alin. (2) al art. 21 din Constituție, nici o
lege nu poate îngrădi accesul liber la justiție, a fost
necesar ca Legea nr. 168/1999, astfel cum a fost
modificată prin Ordonanța de urgență a Guvernului
nr. 138/2000, să stabilească regulile de procedură pentru
exercitarea dreptului unității angajatoare de a cere instanței
judecătorești încetarea grevei, apreciată ca fiind declanșată
ori continuată ilegal, precum și regulile pentru soluționarea
unor asemenea litigii. Aprecierea dacă angajatorul
urmărește apărarea unor drepturi și interesele legitime ori
nu, dacă greva a fost declanșată și continuă cu
respectarea ori cu încălcarea reglementărilor legale în
vigoare, nu reprezintă probleme de constituționalitate, ci
intră în competența instanței judecătorești.
În situația în care o grevă a fost declanșată ori
continuată ilegal și prin aceasta au fost cauzate prejudicii
materiale altor persoane, nu este contrar dispozițiilor și
principiilor Constituției dacă instanța judecătorească, la
cererea celor păgubiți, obligă la despăgubiri persoanele
vinovate de încălcarea legii. Așadar, invocarea încălcării
prevederilor constituționale ale art. 43 alin. (1) urmează a fi
înlăturată.
Cât privește susținerile că textele de lege criticate
îngrădesc exercitarea și realizarea rolului sindicatelor care,
potrivit art. 9 teza finală din Constituție, îcontribuie la
apărarea drepturilor și promovarea intereselor profesionale,
economice și sociale ale membrilor lor“, Curtea constată că
nici acestea nu pot fi reținute. Aceasta deoarece, din

7

cuprinsul textelor de lege criticate nu rezultă îngrădirea
exercițiului acestui drept, dimpotrivă, în scopul apărării și
promovării drepturilor și intereselor membrilor lor,
sindicatele pot utiliza orice mijloace și acțiuni legale,
inclusiv organizarea și conducerea unei greve.
În legătură cu invocarea încălcării art. 20 alin. (1) din
Constituție, cu raportare la art. 6 pct. 1 din Convenția
pentru apărarea drepturilor omului și a libertăților
fundamentale, privind îDreptul la un proces echitabil“, Curtea
constată că acest drept este consacrat și de art. 21
alin. (3) din Constituție. Exercitarea sa presupune dreptul
părților de a utiliza toate mijloacele legale și de a beneficia
de toate garanțiile procedurale pentru promovarea
intereselor lor legitime. Or, dispozițiile de lege criticate nu
aduc atingere prevederilor constituționale și convenționale
menționate.
Autorul excepției mai invocă și încălcarea prevederilor
art. 1 alin. (3) din Constituție, partea referitoare î[...] la
tradițiile democratice ale poporului român și idealurile
Revoluției din decembrie 1989“, prin aceea că textele de
lege ce fac obiectul controlului de constituționalitate,
precum și Legea nr. 168/1999, în ansamblul său, îgolesc
de conținut însuși dreptul la grevă, astfel că apare în mod
paradoxal încurajarea muncii forțate“. Cu privire la aceste
susțineri Curtea constată că art. 1 alin. (3) din Constituție
dispune că îRomânia este stat de drept, democratic și social,
în care demnitatea omului, drepturile și libertățile cetățenilor,
libera dezvoltare a personalității umane, dreptatea și
pluralismul politic reprezintă valori supreme, în spiritul tradițiilor
democratice ale poporului român și idealurilor Revoluției din
decembrie 1989, și sunt garantate“. Așadar acest text
constituțional enunță elementele definitorii ale statului
român, care reprezintă valori supreme în spiritul tradițiilor
poporului român, cărora Legea nr. 168/1999 și dispozițiile
criticate ale acesteia nu le sunt contrare.
De altfel, Curtea constată că, în realitate, autorul
excepției, atât în ceea ce privește legea în ansamblu, cât
și cu privire la textele din aceasta expres menționate, nu
formulează o motivare din care să rezulte în ce anume
constă contrarietatea față de prevederile constituționale, ci
doar invocă încălcarea lor. Or, Curtea Constituțională nu se
poate substitui autorului excepției în formularea unor motive
de neconstituționalitate, astfel că, și pentru acest
considerent, excepția urmează a fi respinsă ca
neîntemeiată.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Constată că prevederile art. 58, art. 60 alin. (1) lit. b) și art. 61 alin. (2) din Legea nr. 168/1999 privind
soluționarea conflictelor de muncă sunt constituționale și, în consecință, respinge excepția de neconstituționalitate ridicată
de Federația Educației Naționale în Dosarul nr. 8.679/LM/2005 al Tribunalului București — Secția a VIII-a conflicte de
muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 28 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.089/2.XII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI CULTELOR

ORDIN
privind aprobarea Normelor metodologice pentru aplicarea prevederilor cap. I secțiunea a 6-a
din Ordonanța Guvernului nr. 10/2005 privind reglementarea unor măsuri financiare,
aprobată cu modificări și completări prin Legea nr. 146/2005
În baza dispozițiilor art. 33 din cap. I secțiunea a 6-a din Ordonanța Guvernului nr. 10/2005 privind
reglementarea unor măsuri financiare, aprobată cu modificări și completări prin Legea nr. 146/2005,
în temeiul prevederilor art. 10 alin. (4) din Hotărârea Guvernului nr. 78/2005 privind organizarea și funcționarea
Ministerului Culturii și Cultelor, cu modificările și completările ulterioare,
ministrul culturii și cultelor emite următorul ordin:
Art. 1. — Se aprobă Normele metodologice pentru
aplicarea prevederilor cap. I secțiunea a 6-a din
Ordonanța Guvernului nr. 10/2005 privind reglementarea
unor măsuri financiare, publicată în Monitorul Oficial al
României, Partea I, nr. 96 din 28 ianuarie 2005, aprobată

cu modificări și completări prin Legea nr. 146/2005,
prevăzute în anexa care face parte integrantă din
prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul culturii și cultelor,
Adrian Iorgulescu
București, 10 noiembrie 2005.
Nr. 2.365.
ANEXĂ

NORME METODOLOGICE
pentru aplicarea prevederilor cap. I secțiunea a 6-a din Ordonanța Guvernului nr. 10/2005
privind reglementarea unor măsuri financiare, aprobată cu modificări și completări prin Legea nr. 146/2005
CAPITOLUL I
Dispoziții generale
Art. 1. — Finanțarea nerambursabilă a programelor,
proiectelor și acțiunilor culturale, definite potrivit art. 12
alin. (2) din cap. I secțiunea a 6-a din Ordonanța
Guvernului nr. 10/2005, publicată în Monitorul Oficial al
României, Partea I, nr. 96 din 28 ianuarie 2005, aprobată
cu modificări și completări prin Legea nr. 146/2005, inclusiv
a programelor, proiectelor și acțiunilor culturale privind
editarea de cărți, reviste și alte publicații, se acordă din
Fondul Cultural Național, denumit în continuare Fond.
Art. 2. — Operatorii culturali care pot beneficia de
finanțări nerambursabile potrivit art. 1 pentru programele,
proiectele sau acțiunile culturale organizate în țară și/sau în
străinătate sunt:
a) persoanele fizice care desfășoară activități culturale;
b) persoanele juridice de drept privat care, potrivit
actelor constitutive, desfășoară activități culturale;
c) instituțiile publice care organizează programe, proiecte
și activități culturale, altele decât cele stabilite ca obligații
sau programe minimale anuale.
Art. 3. — (1) Finanțarea nerambursabilă se acordă
numai în condițiile existenței unor surse de finanțare proprii
sau atrase ale beneficiarului finanțării, altele decât cele
primite sub forma finanțărilor nerambursabile, în cuantum
de cel puțin 10% din costul total al programului, proiectului
sau acțiunii culturale.

(2) Sursele de finanțare proprii sau atrase ale
beneficiarului finanțării pot fi în numerar ori în natură.
Art. 4. — (1) Finanțarea nerambursabilă a programelor
culturale se aprobă pentru întreaga perioadă de derulare a
programului și se asigură anual, potrivit contractului de
finanțare.
(2) Finanțarea nerambursabilă a proiectelor culturale se
aprobă pentru întreaga perioadă de derulare a acestora și
poate sprijini una sau mai multe componente ale acestora.
(3) Finanțarea nerambursabilă a acțiunilor culturale se
poate aproba numai pentru nevoi culturale temeinic
justificate prin solicitarea de finanțare.
Art. 5. — (1) Finanțarea nerambursabilă se acordă pe
bază de selecție de oferte realizată de comisii de evaluare
și selecție, special constituite, formate dintr-un număr impar
de experți independenți.
(2) Prin excepție de la prevederile alin. (1), finanțările
nerambursabile destinate satisfacerii unor nevoi culturale de
urgență se acordă prin atribuire directă de către directorul
Administrației Fondului Cultural Național, după consultarea
comisiei de evaluare și selecție din domeniul cultural vizat,
conform criteriilor stabilite prin prezentele norme
metodologice.
Art. 6. — (1) Programele, proiectele și acțiunile culturale
care participă la concursuri sau selecții pentru finanțare
nerambursabilă din partea Comisiei Europene, UNESCO
sau a altor organisme internaționale similare pot beneficia
de finanțări nerambursabile din Fond în condițiile în care

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005
au fost selecționate de comisia de evaluare și selecție,
conform dispozițiilor prezentelor norme metodologice.
(2) Finanțarea nerambursabilă a programelor, proiectelor
și acțiunilor culturale care participă la concursuri sau
selecții pentru finanțare nerambursabilă din partea Comisiei
Europene, UNESCO sau a altor organisme internaționale
similare poate fi acordată sub condiția încheierii contractului
de finanțare nerambursabilă cu finanțatorii enumerați
mai sus.
(3) Contractul de finanțare a programelor, proiectelor și
acțiunilor culturale se va încheia numai după prezentarea
de către operatorul cultural a documentelor din care să
reiasă că a câștigat concursul internațional pentru finanțare.
Art. 7. — (1) Sumele atribuite sub forma finanțărilor
nerambursabile vor fi folosite de către operatorii culturali
beneficiari ai finanțării numai pentru acoperirea cheltuielilor
aferente desfășurării programelor, proiectelor și acțiunilor
culturale pentru care au fost acordate.
(2) Finanțările nerambursabile nu pot fi utilizate pentru
obținere de profit.
Art. 8. — Controlul asupra desfășurării programelor,
proiectelor și acțiunilor culturale, precum și asupra modului
de utilizare a sumelor acordate sub forma finanțărilor
nerambursabile se exercită de reprezentanții Administrației
Fondului Cultural Național și/sau ai serviciilor publice
deconcentrate ale Ministerului Culturii și Cultelor, precum și
de organele cu atribuții în domeniul controlului fiscal.
CAPITOLUL II
Publicitatea selecției de oferte
Art. 9. — Acordarea de finanțări nerambursabile se
realizează pe bază de selecție de oferte, care se
organizează de minimum două ori în cadrul unui exercițiu
financiar.
Art. 10. — Organizarea selecției de oferte va fi anunțată
pe site-ul finanțatorului și/sau în presă, după caz, cu cel
puțin 30 de zile înainte de data limită pentru
depunerea/transmiterea solicitărilor.
Art. 11. — Anunțul public va conține informații cu privire la:
a) cuantumul total al finanțării pentru fiecare sesiune, în
funcție de disponibilitățile finanțatorului;
b) aria tematică a programelor, proiectelor și acțiunilor
culturale ce vor fi finanțate în sesiunea respectivă,
corespunzător domeniilor culturii pentru care se
organizează sesiunea;
c) termenul limită pentru depunerea/transmiterea
documentațiilor în vederea solicitării finanțării;
d) condiții de participare.
CAPITOLUL III
Procedura de solicitare a finanțărilor nerambursabile
Art. 12. — Pentru a participa la selecția de oferte,
operatorii culturali trebuie să depună documentația de
solicitare a finanțării.
Art. 13. — (1) Documentația de solicitare a finanțării se
depune la registratura finanțatorului până la data limită
prevăzută în anunțul public de organizare a selecției de
oferte, dovedită prin data înregistrării acesteia.
(2) Documentația de solicitare a finanțării poate fi
transmisă și prin poștă, cu confirmare de primire, în plic
închis, până la data limită prevăzută în anunțul public de
organizare a selecției de oferte, dovedită prin data
ștampilei oficiului poștal de expediere.
Art. 14. — Documentația solicitanților trebuie să conțină
următoarele:

9

a) formularul-tip de solicitare a finanțării nerambursabile
pentru programe, proiecte sau acțiuni culturale, prevăzut în
anexa nr. 1;
b) formularul pentru descrierea programului, proiectului
sau acțiunii culturale, precum și a bugetului de venituri și
cheltuieli, prevăzut în anexa nr. 2, care se completează
obligatoriu, în trei exemplare;
c) documentația privind fundamentarea devizului general
al programului, proiectului sau acțiunii culturale propuse:
— oferte din partea agenților economici care pot presta
servicii de orice natură, necesare realizării programului,
proiectului sau acțiunii culturale propuse;
— după caz, declarații pe propria răspundere ale
solicitantului privind contribuția proprie din rândul angajaților
proprii, în realizarea programului, proiectului sau acțiunii
culturale propuse;
— după caz, declarații pe propria răspundere ale
solicitantului privind alte contribuții în realizarea programului,
proiectului sau acțiunii culturale propuse;
d) dovada existenței altor surse de finanțare proprii sau
atrase:
— scrisori de intenție;
— declarații pe propria răspundere ale conducătorului
operatorului cultural privind contribuția proprie;
— contracte de sponsorizare;
— alte forme de sprijin financiar ferm din partea unor
terți;
e) declarația pe propria răspundere a operatorului
cultural, prevăzută în anexa nr. 3;
f) actul constitutiv, statutul și actele doveditoare ale
sediului și patrimoniului inițial ale operatorului cultural,
precum și actele adiționale, după caz;
g) certificatul de înscriere sau alte acte doveditoare ale
dobândirii personalității juridice;
h) situațiile financiare anuale la data de 31 decembrie a
exercițiului financiar precedent, înregistrate la direcția
generală a finanțelor publice județeană, respectiv la
administrațiile finanțelor publice ale sectoarelor municipiului
București;
i) certificatul de înregistrare fiscală;
j) actele din care să rezulte titlul cu care sunt folosite
spațiile, în cazul în care programele, proiectele sau
acțiunile culturale nu se organizează la sediul solicitantului;
k) documente privind parteneriatul cu alte persoane
juridice, în vederea realizării programului, proiectului sau
acțiunii culturale pentru care se solicită finanțare;
l) raportul de activitate a operatorului cultural pe ultimii
3 ani; pentru operatorii culturali care au derulat activități pe
o perioadă mai scurtă de 3 ani, se depune un raport de
activitate pentru perioada respectivă;
m) alte documente relevante privind activitatea
operatorului cultural.
CAPITOLUL IV
Criterii de acordare a finanțărilor nerambursabile
Art. 15. — Finanțările nerambursabile se acordă numai
în condițiile în care programele, proiectele sau acțiunile
culturale urmăresc realizarea unei nevoi culturale
identificate, necesară pentru satisfacerea grupului-țintă.
Art. 16. — Vor fi supuse evaluării numai solicitările care
îndeplinesc următoarele condiții:
a) documentele depuse conțin toate elementele
prevăzute la art. 14;
b) programele, proiectele și acțiunile culturale aparțin
domeniului cultural pentru care a fost organizată sesiunea
de selecție;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.089/2.XII.2005

c) prezentarea succintă și explicită a programului,
proiectului sau acțiunii culturale;
d) programele, proiectele sau acțiunile culturale sunt
altele decât obligațiile ori programele minimale care
urmează să fie aprobate anual de ordonatorii principali de
credite pentru activitățile proprii și pentru cele organizate
de instituțiile din subordinea acestora.
Art. 17. — (1) Criteriile generale care vor sta la baza
acordării finanțărilor nerambursabile sunt:
a) anvergura programului, proiectului sau acțiunii
culturale (internațională, națională, regională sau locală);
b) numărul, diversitatea și distribuția geografică a
beneficiarilor direcți ale căror nevoi culturale urmează a fi
satisfăcute prin acestea;
c) numărul, diversitatea și caracterul multicultural și
multidisciplinar al rezultatelor programelor, proiectelor sau
acțiunilor culturale care vor fi finanțate;

d) capacitatea organizatorică și funcțională a
operatorului cultural de realizare a proiectelor, programelor
sau acțiunilor culturale, dovedită prin:
— experiența în derularea programelor, proiectelor sau
acțiunilor culturale;
— modalitățile de identificare a beneficiarilor;
— calitatea activităților culturale organizate;
— calificarea membrilor echipei de proiect pentru
derularea programului, proiectului sau acțiunii culturale;
— experiența națională, regională sau internațională,
colaborările și parteneriatele cu autoritățile publice, cu
organizații guvernamentale ori neguvernamentale din țară și
din străinătate, după caz;
e) justificarea programului, proiectului sau acțiunii
culturale în raport cu nevoile culturale ale beneficiarilor.
(2) Toate solicitările selecționate ca urmare a aplicării
criteriilor generale sunt supuse evaluării pe baza următoarei
grile*) de evaluare:

*) Tabelul cuprinzând grila este reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.089/2.XII.2005

Art. 18. — (1) Finanțările nerambursabile destinate
satisfacerii unor nevoi culturale de urgență se acordă prin
atribuire directă de către directorul Administrației Fondului
Cultural Național, din fondul de rezervă constituit în acest
scop, în limita disponibilului.
(2) Criteriile de acordare a finanțărilor prevăzute la
alin. (1) sunt următoarele:
— evitarea deteriorării sau a distrugerii imediate a unui
bun cultural de importanță națională, în cazul în care
pentru bunul respectiv nu au fost obținute fonduri de la alți
finanțatori interni;
— nesatisfacerea produsului ori serviciului cultural poate
prejudicia interesele imediate ale beneficiarilor direcți ai
programului, proiectului sau acțiunii culturale;
— asigurarea cofinanțării programelor, proiectelor sau
acțiunilor culturale care participă la concursuri ori selecții
pentru finanțare nerambursabilă din partea Comisiei
Europene, UNESCO sau a altor organisme internaționale
similare;
— asigurarea cofinanțării programelor, proiectelor sau
acțiunilor culturale de importanță internațională și a celor
prioritare pentru strategia culturală națională.
Art. 19. — (1) Solicitarea de acordare a finanțării
nerambursabile destinate satisfacerii unor nevoi culturale de
urgență trebuie să conțină documentația prevăzută la
art. 14, precum și declarația pe propria răspundere a
operatorului cultural, prin care se atestă lipsa surselor
proprii de finanțare, urgența solicitării și justificarea
acesteia.
(2) Solicitarea prevăzută la alin. (1) se depune la
Administrația Fondului Cultural Național, care va formula un
răspuns în termen de 2 zile lucrătoare.
Art. 20. — Solicitările de finanțări nerambursabile
destinate satisfacerii unor nevoi culturale de urgență nu se
acordă în următoarele situații:
a) dacă programele, proiectele sau acțiunile culturale
pot fi înscrise în timp util într-o sesiune de selecție de
oferte deja anunțată de Administrația Fondului Cultural
Național;
b) dacă programele, proiectele sau acțiunile culturale
puteau fi înscrise la o selecție de oferte abia închisă de
către Administrația Fondului Cultural Național, în condițiile
în care solicitantul nu poate face dovada imposibilității
depunerii cererii la selecția respectivă din motive
independente de voința sa.

CAPITOLUL V
Organizarea și funcționarea comisiilor de evaluare
și selecție
Art. 21. — (1) Evaluarea și selecția proiectelor,
programelor și acțiunilor culturale ce vor fi finanțate se fac
de comisii de evaluare și selecție, constituite de
Administrația Fondului Cultural Național.
(2) În cazul în care în cadrul unei sesiuni vor fi
finanțate programe, proiecte sau acțiuni culturale din mai
multe domenii ale culturii, se va organiza câte o comisie
de evaluare și selecție pentru fiecare dintre aceste
domenii.
Art. 22. — (1) Membrii comisiilor de evaluare și selecție
sunt desemnați de Consiliul Administrației Fondului Cultural
Național, în urma consultării operatorilor culturali din
domeniul cultural pentru care vor fi acordate finanțări în
sesiunea respectivă.
(2) Fiecare membru al comisiei de evaluare și selecție
va semna, la începutul fiecărei sesiuni, o declarație de
imparțialitate, potrivit modelului prevăzut în anexa nr. 4.
Art. 23. — (1) Comisiile de evaluare și selecție sunt
formate din 3—7 membri având calitatea de expert
independent, fiind numiți pentru fiecare sesiune de finanțare.
(2) Ședințele sunt conduse de un președinte, ales dintre
membrii comisiei de evaluare și selecție prin vot deschis.
(3) Comisia de evaluare și selecție adoptă hotărâri prin
votul majorității simple a membrilor.
(4) Secretariatul fiecărei comisii de evaluare și selecție
este asigurat de Administrația Fondului Cultural Național.
CAPITOLUL VI
Procedura de evaluare și selecție
Art. 24. — (1) Documentația prevăzută la art. 14 se
predă secretarului comisiei de evaluare și selecție, care
verifică dacă aceasta este completă.
(2) În situația în care documentația nu este completă,
secretarul comisiei de evaluare și selecție va solicita
operatorului cultural, în scris sau prin poștă electronică,
transmiterea documentelor lipsă.
(3) Documentele solicitate în completare trebuie
transmise sau depuse în termen de 5 zile de la primirea
solicitării de completare, sub sancțiunea decăderii din
dreptul de a participa la selecție.
(4) Solicitările de finanțare transmise sau depuse ulterior
datei limită prevăzute în anunțul public de organizare a
selecției nu vor participa la procedura de selecție.
Art. 25. — (1) Fiecare ofertă va fi analizată de membrii
comisiei de evaluare și selecție și notată potrivit dispozițiilor
art. 17 alin. (2).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005
(2) Pentru fiecare ofertă vor fi întocmite cel puțin două
rapoarte preliminare de către 2 membri ai comisiei de
evaluare și selecție, care vor fi structurate pe baza grilei
de evaluare prevăzute la art. 17 alin. (2).
Art. 26. — Prin hotărârea comisiei de evaluare și
selecție se vor stabili programele, proiectele și acțiunile
culturale selectate, precum și cuantumul finanțării acordate
pentru fiecare dintre acestea.
Art. 27. — Nu vor putea fi selectate ofertele operatorilor
culturali care au conturile bancare blocate, nu au respectat
un contract de finanțare anterior ori au prezentat declarații
inexacte, de natură să influențeze acordarea finanțării.
CAPITOLUL VII
Procedura contestațiilor
Art. 28. — (1) Lista cuprinzând programele, proiectele și
acțiunile culturale selectate pentru acordarea finanțărilor,
punctajul obținut, precum și cuantumul finanțării acordate
va fi transmisă directorului Administrației Fondului Cultural
Național în termen de cel mult două zile de la data
adoptării hotărârii comisiei de evaluare și selecție.
(2) Lista prevăzută la alin. (1) va fi publicată pe site-ul
finanțatorului în termen de 3 zile lucrătoare de la data
adoptării hotărârii comisiei de evaluare și selecție.
Art. 29. — (1) Operatorii culturali nemulțumiți de
hotărârea comisiei de evaluare și selecție pot depune
contestație în termen de maximum 5 zile lucrătoare de la
data publicării listei.
(2) Contestațiile vor fi soluționate de o comisie special
constituită în acest scop, în termen de 5 zile lucrătoare de
la data scurgerii termenului de depunere a contestațiilor.
(3) Membrii comisiei special constituite sunt desemnați
de consiliu.
(4) Rezultatele finale ale selecției de oferte, după
soluționarea contestațiilor depuse, vor fi făcute publice,
potrivit art. 28 alin. (2).
CAPITOLUL VIII
Acordarea finanțării nerambursabile
Art. 30. — (1) Finanțarea nerambursabilă se acordă în
baza unui contract civil, încheiat între Administrația
Fondului Cultural Național și operatorul cultural selecționat.
(2) Dacă, în termen de 30 de zile de la data
comunicării rezultatului selecției, operatorul cultural nu se
prezintă pentru încheierea contractului de finanțare, se
consideră că oferta finanțatorului nu a fost acceptată, iar
programele, proiectele sau acțiunile culturale în cauză se
elimină de la finanțare, locurile acestora fiind preluate de
următoarele, în ordinea descrescătoare a punctajului.
(3) Contractul-cadru de finanțare este prevăzut în anexa
nr. 5.
Art. 31. — (1) Finanțările nerambursabile se acordă în
tranșe, conform contractelor civile încheiate, prima tranșă
reprezentând avansul care nu poate depăși 30% din totalul
finanțării aprobate.
(2) Tranșele de finanțare ulterioare avansului se acordă
în baza documentelor justificative și a raportului de
evaluare intermediară a programului, proiectului sau acțiunii

13

culturale, privind tranșa anterioară, prezentate de
beneficiarul finanțării nerambursabile.
(3) În cazul în care din finanțările nerambursabile
acordate urmează a se satisface drepturile bănești ale
titularilor de drepturi de autor sau drepturi conexe, aceasta
se face prin încheierea de contracte negociate în condițiile
Legii nr. 8/1996 privind dreptul de autor și drepturile
conexe, cu modificările și completările ulterioare, titularii de
astfel de drepturi putând beneficia de avansuri bănești de
cel mult 50% din valoarea negociată a contractelor
încheiate.
(4) În situația prevăzută la alin. (3) vor fi prezentate
contractele încheiate în condițiile Legii nr. 8/1996, cu
modificările și completările ulterioare.
(5) Ultima tranșă a finanțării este de cel puțin 15% și
se acordă numai după încheierea programelor, proiectelor
sau acțiunilor culturale și prezentarea documentelor
justificative și a raportului de evaluare finală a acestora.
(6) Formularul pentru raportări intermediare și finale este
prevăzut în anexa nr. 6.
Art. 32. — (1) Din finanțările nerambursabile acordate
se pot acoperi cheltuieli de natura cheltuielilor de cazare,
transport și masă ale participanților, cheltuieli funcționale
aferente programului, proiectului sau acțiunii culturale,
precum și alte cheltuieli specifice acestor manifestări,
precum: realizarea de studii și cercetări, organizarea de
întâlniri preliminare, seminarii, conferințe, ateliere de lucru
etc., stagii de formare, achiziționarea de dotări necesare
derulării programului, proiectului sau acțiunii culturale,
închirieri de spații și aparatură, acțiuni promoționale și de
publicitate, tipărituri, remunerații, onorarii, salarii, acordarea
de premii, burse, granturi individuale și altele asemenea.
(2) Finanțările nerambursabile acordate nu pot fi folosite
pentru cheltuieli salariale ale instituțiilor publice, pentru
acoperirea unor debite ale beneficiarilor de finanțare ori
pentru efectuarea de plăți care nu sunt aferente
programului, proiectului sau acțiunii culturale, către instituții
publice și regii autonome, companii naționale ori societăți
comerciale care au ca asociat sau ca acționar statul, o
autoritate a administrației publice ori o instituție publică.
(3) Din categoria cheltuielilor funcționale fac parte:
— cheltuielile cu energia electrică, aferente perioadei de
derulare a programului, proiectului sau acțiunii culturale;
— cheltuieli cu chiria, aferente perioadei de derulare a
programului, proiectului sau acțiunii culturale;
— cheltuieli pentru convorbiri telefonice, aferente
perioadei de derulare a programului, proiectului sau acțiunii
culturale;
— cheltuieli pentru corespondență și Internet, precum și
orice alte cheltuieli cu caracter administrativ, aferente
perioadei de derulare a programului, proiectului sau acțiunii
culturale.
(4) Cheltuielile funcționale pot fi acoperite într-un procent
de maximum 8% din valoarea totală a cheltuielilor aprobate
pentru a fi finanțate prin contractul încheiat.
Art. 33. — Anexele nr. 1—6*) fac parte integrantă din
prezentele norme metodologice.

*) Anexele nr. 1—6 sunt reproduse în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.089/2.XII.2005

:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 1.089/2.XII.2005

În temeiul dispozițiilor Ordonanței Guvernului nr. 10/2005 privind reglementarea
unor măsuri financiare, aprobată și modificată prin Legea nr. 146/2005, ale Hotărârii
Guvernului nr. 802/2005 privind organizarea și funcționarea Administrației Fondului Cultural
Național, și în baza hotărârii comisiei de evaluare și selectare a
programelor/proiectelor/acțiunilor culturale din data de ..., a intervenit următorul contract
între:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 1.089/2.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.089/2.XII.2005

31

MINISTERUL EDUCAȚIEI ȘI CERCETĂRII

ORDIN
privind programele valabile pentru concursul național unic pentru ocuparea posturilor didactice
declarate vacante în învățământul preuniversitar
În baza prevederilor art. 154 alin. (1) din Legea învățământului nr. 84/1995, republicată, cu modificările și
completările ulterioare, și în baza prevederilor art. 9 alin. (2) și ale art. 10 alin. (3) din Legea nr. 128/1997 privind Statutul
personalului didactic, cu modificările și completările ulterioare,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă programele pentru concursul
național unic pentru ocuparea posturilor didactice declarate
vacante în învățământul preuniversitar, la disciplinele Limba
și literatura română și metodica predării activităților
instructiv-educative în grădinița de copii, Geografie/Geologie,
Sociologie, Psihologie, Filosofie și Logică și argumentare,
Economie și Educație antreprenorială, Cultură civică.
Programele sunt prevăzute în anexa*) care face parte
integrantă din prezentul ordin.
Art. 2. — Programele menționate la art. 1 sunt valabile
pentru concursul național unic pentru ocuparea posturilor
didactice declarate vacante în învățământul preuniversitar,
începând cu anul 2006.
Art. 3. — Pentru alte discipline decât cele menționate la
art. 1, programele valabile pentru concursul național unic
pentru ocuparea posturilor didactice declarate vacante în

învățământul preuniversitar sunt cele aprobate prin Ordinul
ministrului educației și cercetării nr. 5.287/2004 privind
programele valabile pentru concursul național unic pentru
ocuparea posturilor didactice declarate vacante în
învățământul preuniversitar, publicat în Monitorul Oficial al
României, Partea I, nr. 327 și 327 bis din 19 aprilie 2005.
Art. 4. — Prezentul ordin se publică în Monitorul Oficial
al României, Partea I.
Art. 5. — Direcția generală învățământ preuniversitar,
Direcția generală managementul resurselor umane, Direcția
generală învățământ în limbile minorităților, Serviciul
național de evaluare și examinare din cadrul Ministerului
Educației și Cercetării, inspectoratele școlare și unitățile de
învățământ asigură aplicarea prezentului ordin.

Ministrul educației și cercetării,
Mihail Hărdău
București, 14 noiembrie 2005.
Nr. 5.462.

*) Anexa se publică ulterior în Monitorul Oficial al României, Partea I, nr. 1.089 bis, care se poate achiziționa și de la Centrul pentru relații
cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
— prin toate filialele
u RODIPET — S.A.
— București, str. Hristo Botev nr. 6
u INTERPRESS SPORT — S.R.L.
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
— București, bd. Basarabia nr. 256
u M.T. PRESS IMPEX — S.R.L.
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.089/2.XII.2005 conține 32 de pagini.

Prețul: 2,15 lei noi/21.500 lei vechi

&JUYDGY|065017]
ISSN 1453—4495

PDF compression, OCR, web-optimization with CVISION's PdfCompressor

