PARTEA

Anul 173 (XVII) — Nr. 456

I

Luni, 30 mai 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 207 din 14 aprilie 2005 referitoare la excepția
de neconstituționalitate a prevederilor art. 16
alin. (5) din Ordonanța Guvernului nr. 102/2000
privind statutul și regimul refugiaților în România......

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
244/401. — Ordin al ministrului agriculturii, pădurilor și
dezvoltării rurale și al ministrului sănătății privind
prelucrarea, procesarea și comercializarea
plantelor medicinale și aromatice utilizate ca atare,
parțial procesate sau procesate sub formă de
suplimente alimentare predozate..............................

DECIZII

ALE

CURȚII

4–16

CONSTITUȚIONALE

CURTEA CONSTITUȚIONALĂ

D E C I Z I A Nr. 207
din 14 aprilie 2005

referitoare la excepția de neconstituționalitate a prevederilor art. 16 alin. (5)
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Florentina Baltă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 15 alin. (5) din Ordonanța
Guvernului nr. 102/2000 privind statutul și regimul
refugiaților în România, excepție ridicată de Ye Lifeng și
He Tiaohong în Dosarul nr. 10.731/2004 al Judecătoriei
Sectorului 5 București.
La apelul nominal răspunde Ye Lifeng, constatându-se
lipsa celorlalte părți, față de care procedura de citare a fost
legal îndeplinită. Partea prezentă depune concluzii scrise,
prin care solicită admiterea excepției de neconstituționalitate. În cadrul acestora, susține că textul de lege

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 456/30.V.2005

criticat este contrar dispozițiilor art. 21 alin. (3) din
Constituție, interpretate în sensul dispozițiilor art. 6 alin. 1
din Convenția pentru apărarea drepturilor omului și a
libertăților fundamentale și al practicii jurisprudențiale a
Curții Europene a Drepturilor Omului. În esență, consideră
că termenul de judecată de numai 30 de zile, stabilit de
textul criticat pentru soluționarea cererii de acordare a unei
forme de protecție, reprezintă o încălcare a dreptului la un
proces echitabil, prin înfrângerea dreptului la soluționarea
cauzelor într-un termen rezonabil. Aceasta, întrucât acest
termen excesiv de scurt îl împiedică pe solicitant să
procure și să administreze toate probele de care înțelege
să se folosească în dovedirea cererii sale. Mai arată că
printre garanțiile unui proces echitabil figurează respectarea
unui termen rezonabil, care se apreciază în funcție de
durata procesului, raportată la gradul de complexitate a
litigiului, respectiv dificultatea problemelor juridice ridicate.
Reprezentantul Ministerului Public pune concluzii de
respingere ca neîntemeiată a excepției de neconstituționalitate. În acest sens, precizează că textul criticat a mai
fost supus controlului de constituționalitate, Curtea
Constituțională statuând prin Decizia nr. 531 din
2 decembrie 2004 că dispozițiile privind termenele în care
urmează să se judece litigiile la care se referă ordonanța
dau expresie prevederilor art. 126 alin. (2) din Constituție,
care lasă legiuitorului libertatea de a reglementa procedurile
judiciare în spiritul exigenței prevăzute de art. 21 alin. (3)
din Legea fundamentală, referitoare la soluționarea litigiilor
într-un termen rezonabil.
La dosar a fost depus punctul de vedere al Oficiului
Național pentru Refugiați, care solicită respingerea excepției
de neconstituționalitate ca neîntemeiată. În susținerea
acestei cereri, arată că procedura de soluționare a
plângerii împotriva hotărârii de respingere a cererii de
acordare a statutului de refugiat comportă o urgență
evidentă, fiind justificată o reglementare diferită de cea
prevăzută de lege pentru alte proceduri. În continuare,
arată că prevederile art. 21 alin. (3) din Constituție, care
consacră principiul soluționării cauzei deduse judecății
într-un termen rezonabil, reprezintă o regulă preluată din
Convenția pentru apărarea drepturilor omului și a libertăților
fundamentale, conform căreia îjustiția nu trebuie realizată
cu întârzieri care să compromită eficiența și credibilitatea sa“.
C U R T E A,

având în vedere actele și lucrările dosarului, constată
următoarele:
Prin Încheierea din 9 noiembrie 2004, pronunțată în
Dosarul nr. 10.731/2004, Judecătoria Sectorului 5
București a sesizat Curtea Constituțională cu excepția de
neconstituționalitate a prevederilor art. 15 alin. (5) din
Ordonanța Guvernului nr. 102/2000 privind statutul și
regimul refugiaților în România.
Excepția de neconstituționalitate a fost ridicată de Ye
Lifeng și He Tiaohong într-o cauză civilă având ca obiect
soluționarea plângerii împotriva hotărârii Oficiului Național
pentru Refugiați de respingere a cererii de acordare a
statutului de refugiat sau a protecției umanitare
condiționate.

În motivarea excepției de neconstituționalitate autorii
acesteia afirmă că textul de lege criticat contravine
dispozițiilor art. 21 alin. (3) din Constituție, care garantează
dreptul părților la soluționarea cauzelor într-un termen
rezonabil și care reprezintă valorificarea în dreptul intern a
principiilor prevăzute în art. 6 paragraful 1 din Convenția
pentru apărarea drepturilor omului și a libertăților
fundamentale. În acest sens, arată că art. 15 alin. (5) din
Ordonanța Guvernului nr. 102/2000 obligă instanța să
soluționeze plângerea în termen de 30 de zile de la
învestire, îfapt care încalcă grav atât dreptul judecătorului
de a hotărî în mod suveran asupra modului și timpului
alocat cercetării judecătorești, cât și dreptul reclamanților la
soluționarea cauzei într-un termen rezonabil“. În continuare,
având în vedere că, în opinia autorilor, cauza aflată pe
rolul Judecătoriei Sectorului 5 București este îextrem de
complexă“, aceștia arată că, în conformitate cu doctrina și
practica jurisprudențială a Curții Europene a Drepturilor
Omului, termenul rezonabil se apreciază în funcție de
circumstanțele cauzei, și anume complexitatea acesteia,
dificultatea probelor, aspectul internațional al situației. În
continuare, autorii susțin că termenul prea scurt, prevăzut
pentru soluționarea cererilor de protecție, pe de o parte,
determină parcurgerea în mare viteză a tuturor etapelor
cercetării judecătorești, respectiv audierea reclamantului și
administrarea probatoriului, iar pe de altă parte, forțează
apărătorul ales al reclamantului îsă realizeze o apărare
aproximativă și formală“, timpul prevăzut de lege fiind
insuficient pentru studierea cazului și, îmai ales, pentru
procurarea și administrarea întregului probatoriu necesar
soluționării unei cauze de complexitatea celei privind
solicitarea de protecție“. În sprijinul acestor susțineri, autorii
excepției invocă hotărârea Curții Europene a Drepturilor
Omului pronunțată în cauza îAirey contra Irlandei“, 1979, în
motivarea căreia s-a reținut că îun obstacol de fapt poate
să încalce prevederile Convenției în aceeași măsură ca un
obstacol juridic“.
Judecătoria Sectorului 5 București apreciază că
excepția de neconstituționalitate este neîntemeiată, întrucât
termenul prevăzut de lege este, pentru judecător, un
termen de recomandare, aceste pricini având caracter de
urgență. Precizează că acesta înu impietează asupra
desfășurării procesului, în sensul că sunt respectate
dispozițiile procedurii civile și este urmată calea de drept
comun privind desfășurarea procesului civil“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens face referire la deciziile
Curții Constituționale nr. 231 din 25 mai 2004 și nr. 295
din 1 noiembrie 2001, prin care aceasta a constatat
constituționalitatea textului de lege criticat. De asemenea,
în ceea ce privește pretinsa încălcare a art. 6 paragraful 1
din Convenția pentru apărarea drepturilor omului și a
libertăților fundamentale, precizează că dispozițiile art. 15
alin. (5) din Ordonanța Guvernului nr. 102/2000 îasigură
oricărei persoane dreptul de a se plânge cu privire la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

3

drepturile și obligațiile sale în fața unui tribunal“. Mai arată
că jurisprudența Curții Europene a Drepturilor Omului a
stabilit că prin noțiunea de îdrept la un proces echitabil“
trebuie să se înțeleagă ansamblul tuturor garanțiilor
procedurale ce trebuie să însoțească un proces. Consideră
că textul de lege criticat nu îngrădește dreptul părților
interesate de a apela la instanțele judecătorești, de a fi
apărate și de a se prevala de toate garanțiile procesuale
care condiționează, într-o societate democratică, procesul
echitabil.
Avocatul Poporului arată că, ulterior sesizării Curții
Constituționale, Ordonanța Guvernului nr. 102/2000, cu
modificările și completările ulterioare, a fost republicată,
dându-se textelor o nouă numerotare, art. 15 devenind
art. 16. Apreciază că dispozițiile art. 16 alin. (5) din
Ordonanța Guvernului nr. 102/2000, republicată, nu
contravin nici unui text din Constituție, motiv pentru care le
consideră constituționale. Precizează însă că, din sesizarea
pe care instanța de judecată a înaintat-o Curții
Constituționale, nu rezultă textele constituționale presupus
încălcate de textul de lege criticat. Prin urmare, ținând cont
de dispozițiile imperative ale art. 10 alin. (2) din Legea
nr. 47/1992 privind organizarea și funcționarea Curții
Constituționale, consideră că numai aceasta poate decide
cadrul constituțional în care urmează să fie examinată
excepția de neconstituționalitate.
Președinții celor două Camere ale Parlamentului nu au
comunicat punctele lor de vedere.

dreptul (...) și la soluționarea cauzelor într-un termen
rezonabil“, precum și celor ale art. 6 paragraful 1 din
Convenția pentru apărarea drepturilor omului și a libertăților
fundamentale, conform cărora îOrice persoană are dreptul la
judecarea în mod echitabil, în mod public și într-un termen
rezonabil a cauzei sale (...)“.

C U R T E A,

Așa fiind, departe de a îngrădi drepturi consacrate
constituțional, reglementarea prevăzută de art. 15 alin. (5)
din Ordonanța Guvernului nr. 102/2000 constituie o garanție
a aplicării principiului prevăzut de art. 6 paragraful 1 din
Convenția pentru apărarea drepturilor omului și a libertăților
fundamentale privind judecarea unei cauze în mod echitabil
și într-un termen rezonabil, în scopul înlăturării oricăror
abuzuri din partea părților, prin care s-ar tinde la
tergiversarea nejustificată a soluționării unui proces.“

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și ale autorilor
excepției de neconstituționalitate, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
conform încheierii de sesizare, prevederile art. 15 alin. (5)
din Ordonanța Guvernului nr. 102/2000 privind statutul și
regimul refugiaților din România, publicată în Monitorul
Oficial al României, Partea I, nr. 436 dn 3 septembrie
2000, aprobată și modificată prin Legea nr. 323/2001,
publicată în Monitorul Oficial al României, Partea I, nr. 342
din 27 iunie 2001. Ulterior sesizării Curții Constituționale,
Ordonanța Guvernului nr. 102/2000 a fost republicată în
Monitorul Oficial al Românei, Partea I, nr. 1.136 din
1 decembrie 2004. Ca urmare a renumerotării, art. 15 a
devenit art. 16. În consecință, obiectul excepției de
neconstituționalitate îl reprezintă prevederile art. 16 alin. (5),
care au următorul cuprins:
— Art. 16 alin. (5): îPlângerea se înaintează de îndată
instanței competente, care o va soluționa în termen de 30 de
zile.“
În opinia autorilor excepției de neconstituționalitate,
textul de lege criticat contravine dispozițiilor art. 21 alin. (3)
teza a doua din Constituție, care stabilesc că îPărțile au

Examinând excepția de neconstituționalitate, Curtea
constată că prevederile criticate din Ordonanța Guvernului
nr. 102/2000 au mai făcut obiectul controlului de
constituționalitate. Prin Decizia Curții Constituționale nr. 531
din 2 decembrie 2004, publicată în Monitorul Oficial al
României, Partea I, nr. 39 din 12 ianuarie 2005, excepția a
fost respinsă ca neîntemeiată, în raport cu aceleași texte
din Constituție invocate și în prezentul dosar. Astfel, Curtea
a reținut că procedura de soluționare a plângerii pe care
străinul solicitant al statutului de refugiat o face împotriva
hotărârii de respingere a cererii, dată de Oficiul Național
pentru Refugiați, este instituită pentru o categorie specială
de persoane și cu privire la o anumită categorie de cereri
ce comportă o urgență evidentă. În continuare, a statuat
următoarele: îÎn ceea ce privește dispozițiile privind
termenele în care urmează să se judece litigiile la care se
referă ordonanța, acestea sunt în concordanță cu
prevederile art. 126 alin. (2) din Constituție, care lasă
libertate legiuitorului să reglementeze procedurile judiciare
în spiritul exigenței prevăzute de art. 21 alin. (3) din Legea
fundamentală, referitoare la soluționarea litigiilor într-un
termen rezonabil.

Având în vedere că motivarea excepției soluționate cu
acel prilej este identică cu cea formulată în prezenta cauză
și întrucât nu au intervenit elemente noi care să justifice
modificarea jurisprudenței Curții Constituționale, excepția de
neconstituționalitate a art. 16 alin. (5) din Ordonanța
Guvernului nr. 102/2000 privind statutul și regimul
refugiaților în România se impune a fi respinsă ca
neîntemeiată.
În plus, nu se poate susține că, în scopul respectării
termenului de 30 de zile impus prin Ordonanța Guvernului
nr. 102/2000, instanța a refuzat petenților administrarea
unor probe, îngrădindu-le astfel dreptul la apărare.
Dimpotrivă, din cuprinsul dosarului aflat pe rolul
Judecătoriei Sectorului 5 București reiese că aceștia și-au
valorificat pe deplin acest drept.
Referitor la invocarea de către autorii excepției a
hotărârii Curții Europene a Drepturilor Omului, pronunțată în
cauza îAirey contra Irlandei“, 1979, referitoare la influența
cheltuielilor de procedură asupra accesului la justiție în
materie de separare de domiciliu, se poate observa că
aceasta nu este relevantă în soluționarea prezentei excepții
de neconstituționalitate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 456/30.V.2005

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1–3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 16 alin. (5) din Ordonanța Guvernului nr. 102/2000
privind statutul și regimul refugiaților în România, excepție ridicată de Ye Lifeng și He Tiaohong în Dosarul
nr. 10.731/2004 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE
Nr. 244 din 22 aprilie 2005

MINISTERUL SĂNĂTĂȚII
Nr. 401 din 19 aprilie 2005

ORDIN
privind prelucrarea, procesarea și comercializarea plantelor medicinale și aromatice
utilizate ca atare, parțial procesate sau procesate sub formă de suplimente alimentare predozate
Văzând Referatul de aprobare nr. 86.219 din 22 aprilie 2005,
în baza prevederilor art. 1 din Legea plantelor medicinale și aromatice nr. 491/2003,
având în vedere prevederile art. 2 alin. (2) din Legea nr. 150/2004 privind siguranța alimentelor și a hranei
pentru animale, modificată și completată prin Legea nr. 412/2004,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor,
și Dezvoltării Rurale și al Hotărârii Guvernului nr. 168/2005 privind organizarea și funcționarea Ministerului Sănătății,
ministrul agriculturii, pădurilor și dezvoltării rurale și ministrul sănătății emit următorul ordin:
Art. 1. — În sensul prezentului ordin, următorii termeni
sunt definiți astfel:
1. plante — organisme vii care sunt în măsură, prin
fotosinteză, să producă substanțe organice, pornind de la
materii prime anorganice, și ciupercile;
2. plante periculoase — plante improprii consumului
uman;
3. prelucrarea plantelor — rezultatul oricărei manipulări
care modifică planta sau părți ale plantei pentru a servi
consumului uman, fără aditivi;
4. formă predozată — capsule, comprimate, drajeuri,
gelule, granule în cașete, tablete, pachete, fiole buvabile,
flacoane picurătoare;
5. arome — substanțe definite la art. 1 alin. (2) din
anexa la Ordinul ministrului sănătății și familiei și
al ministrului agriculturii, alimentației și pădurilor
nr. 83/90/2002.
Art. 2. — (1) Este interzis a se comercializa drept
produse prelucrate sau preparate ori parțial procesate sau
procesate sub formă de suplimente alimentare plante care
figurează în lista nr. 1 care cuprinde plantele periculoase
pentru consumul uman.

(2) Prin ordin al ministrului agriculturii, pădurilor și
dezvoltării rurale se stabilește lista plantelor care pot fi sau
nu utilizate pentru producerea aromelor.
(3) Prin ordin al ministrului agriculturii, pădurilor și
dezvoltării rurale se poate da derogare la interdicția
prevăzută la alin. (1) dacă se dovedește, printr-un dosar
toxicologic și analitic, că preparatele din plante nu conțin
caracteristicile sau substanțele toxice ale plantelor din care
s-au obținut preparatele din plante.
Art. 3. — Este interzis a se produce, prezenta spre
comercializare sau a se comercializa sub formă de
componente încorporate în produsele utilizate ca atare,
parțial procesate sau procesate sub formă de suplimente
alimentare, următoarele:
a) ciupercile care nu sunt prevăzute în lista nr. 2 care
cuprinde ciupercile comestibile;
b) orice produs care conține ciuperci neprevăzute în
lista nr. 2 care cuprinde ciupercile comestibile;
c) ciupercile uscate, întregi, altele decât cele prevăzute
în lista nr. 2, părțile 1 și 2, care cuprinde ciupercile
comestibile sau tăiate, altele decât cele prevăzute în lista
nr. 2 partea 2, care cuprinde ciupercile comestibile;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005
d) ciupercile prevăzute în lista nr. 2 partea 2 din specii
diferite, amestecate între ele sau cu ciupercile prevăzute în
lista nr. 2 partea 2;
e) ciupercile, altele decât cele proaspete, tăiate astfel
încât să nu li se poată determina specia;
f) ciupercile prevăzute în lista nr. 2 partea 2, tăiate
astfel încât să nu li se poată determina specia, exceptând
trufele și morilles;
g) ciupercile care conțin insecte, părți de insecte sau
resturi de insecte;
h) ciupercile care nu sunt proaspete, astfel încât pot
constitui un pericol pentru sănătate.
Art. 4. — (1) Este interzis a se fabrica sau comercializa
produse utilizate ca atare, parțial procesate sau procesate
sub formă de suplimente alimentare sub formă predozată,
care au în compoziție una sau mai multe plante care nu
sunt prevăzute în listele nr. 2 și 3, fără o notificare
prealabilă la Institutul de Bioresurse Alimentare. În acest
sens, Institutul de Bioresurse Alimentare își desemnează
Serviciul de avizare a notificărilor, denumit în continuare
Serviciu. Dosarul de notificare este depus în dublu
exemplar și cuprinde, cel puțin, următoarele date:
1. natura produsului;
2. lista ingredientelor produsului (cantitativ și calitativ);
3. analiza nutrițională a produsului, datele cantitative și
calitative privind substanțele active semnificative cunoscute
sau indicatorul pe unitate și pe doza zilnică, toxicitatea și
stabilitatea;
4. etichetarea produsului;
5. angajamentul de a proceda la analize frecvente și în
momente variabile ale produsului și de a pune permanent
rezultatele la dispoziția Serviciului.
(2) Este interzis a se prelucra sau procesa și a se
comercializa produse ce urmează a fi utilizate ca atare,
parțial procesate sau procesate sub formă de suplimente
alimentare sub formă predozată, compuse sau care conțin
una sau mai multe plante care nu sunt prevăzute în lista
nr. 3, dacă nu este depusă, în prealabil, o notificare la
Serviciul Institutului de Bioresurse Alimentare conform celei
menționate la alin. (1). Dosarul de notificare trebuie să
conțină datele prezentate la alin. (1) și toate datele
necesare privind natura, toxicitatea și cantitățile de
substanțe active cele mai importante, în măsura în care
acestea sunt cunoscute și detectabile.
(3) Orice produs ce urmează a fi utilizat ca atare,
parțial procesat sau procesat sub formă de suplimente
alimentare sub formă predozată, este comercializat numai
în baza avizului acordat de Institutul de Bioresurse
Alimentare. Avizul este acordat în urma notificării prealabile
a produsului.
(4) În termen de 30 de zile de la data primirii dosarului
de notificare, Serviciul transmite, în scris, persoanei care
l-a depus, avizul de recepție, iar numărul dosarului de
notificare va fi utilizat în toate documentele comerciale. În
avizul de recepție Serviciul poate face recomandări și orice
apreciere privind etichetarea, cu referire specială la
mențiunile de avertizare.
Ministrul agriculturii, pădurilor și dezvoltării rurale,
Gheorghe Flutur

5

(5) Fără a intra în sfera legislației medicamentelor, prin
ordin comun al ministrului agriculturii, pădurilor și dezvoltării
rurale și al ministrului sănătății, se aprobă, pentru plantele
marcate cu (*) în lista nr. 3 limitele maxime în substanțe
active și indicatori în vederea prelucrării, procesării și
comercializării produselor care conțin aceste plante.
Art. 5. — (1) Hotărârile menționate mai sus cu privire la
plantele medicinale și aromatice sunt luate pe baza avizului
Comitetului tehnic interministerial al plantelor medicinale și
aromatice, acordat produselor utilizate ca atare, parțial
procesate sau procesate sub formă de suplimente
alimentare. Comitetul tehnic interministerial al plantelor
medicinale și aromatice este înființat în baza Ordinului
ministrului agriculturii, pădurilor și dezvoltării rurale,
ministrului sănătății și ministrului economiei și comerțului
nr. 412/518/1.080/2004.
(2) Avizările și mențiunile Serviciului cu privire la
avizările acordate sau nu asupra dosarelor de notificare a
produselor sunt transmise spre analiză Comitetului tehnic
interministerial al plantelor medicinale și aromatice. Deciziile
tehnice ale Comitetului tehnic interministerial al plantelor
medicinale și aromatice sunt aprobate prin ordin comun al
ministrului agriculturii, pădurilor și dezvoltării rurale și al
ministrului sănătății. Acestea vizează următoarele:
1. lista produselor avizate;
2. interzicerea ca anumite plante sau preparate din
plante să fie amestecate între ele;
3. interzicerea comerțului cu anumite plante ori
preparate din plante sub formă predozată sau nu;
4. modificarea listei prevăzute în Catalogul național al
plantelor medicinale și aromatice.
Art. 6. — (1) Etichetarea plantelor medicinale și
aromatice utilizate ca atare, parțial procesate sau procesate
sub formă de suplimente alimentare, trebuie să cuprindă și
denumirea populară, dacă ea există, precum și denumirea
științifică.
(2) Este interzisă comercializarea plantelor medicinale și
aromatice utilizate ca atare, parțial procesate sau procesate
sub formă de suplimente alimentare predozate, fără a fi
preambalate.
Art. 7. — (1) Supravegherea pe piață a produselor care
fac obiectul prezentului ordin este realizată în conformitate
cu prevederile art. 3 alin. (7) din Legea plantelor
medicinale și aromatice nr. 491/2003.
(2) Produsele utilizate sub formă de supliment alimentar
intră sub incidența regulilor prevăzute în Legea
nr. 150/2004 privind siguranța alimentelor și a hranei
pentru animale, modificată și completată prin Legea
nr. 412/2004.
Art. 8. — Anexa*) cuprinzând listele nr. 1, 2 și 3 face
parte integrantă din prezentul ordin.
Art. 9. — Începând cu data intrării în vigoare a
prezentului ordin se abrogă Ordinul ministrului sănătății și
familiei nr. 528/2001 privind producția, importul și
comercializarea unor produse din categoria nutrienți și/sau
suplimente alimentare, publicat în Monitorul Oficial al
României, Partea I, nr. 439 din 6 august 2001.
Art. 10. — Prezentul ordin se publică în Monitorul
Oficial al României, Partea I.
Ministrul sănătății,
Mircea Cinteză

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 456/30.V.2005
ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 456/30.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 456/30.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 456/30.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 456/30.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 456/30.V.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 456/30.V.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 456/30.V.2005 conține 16 pagini.

Prețul: 10.500 lei vechi/1,05 lei noi

&JUYDGY|017092]
ISSN 1453—4495

PDF compression, OCR, web-optimization with CVISION's PdfCompressor

