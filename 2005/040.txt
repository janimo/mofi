PARTEA

Anul 173 (XVII) — Nr. 40

I

LEGI, DECRETE, HOTĂRÂRI ȘI ALTE ACTE

Miercuri, 12 ianuarie 2005

SUMAR
Nr.

Pagina

Nr.

DECIZII ALE CURȚII CONSTITUȚIONALE
Decizia nr. 553 din 16 decembrie 2004 referitoare la
excepția de neconstituționalitate a dispozițiilor
art. 28 1 pct. 1 lit. b) din Codul de procedură
penală.........................................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
151.
1–3

HOTĂRÂRI ALE GUVERNULUI ROMÂNIEI
2.403/2004. — Hotărâre privind aprobarea Normelor
metodologice pentru aplicarea Legii nr. 147/2000
privind reducerile acordate pensionarilor pentru
transportul intern, cu modificările ulterioare, și a
Ordonanței de urgență a Guvernului nr. 71/2004
privind acordarea unor facilități familiilor de
pensionari...................................................................

3–14

4. — Hotărâre pentru aprobarea participării României
cu un pavilion național la Expoziția Internațională
pentru Industrie Alimentară, Agricultură și
Horticultură îSăptămâna Verde“, Berlin, 21—30
ianuarie 2005 ...........................................................

15

DECIZII

ALE

Pagina

CURȚII

— Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea Ordinului președintelui
Autorității Naționale Sanitare Veterinare și pentru
Siguranța Alimentelor nr. 128/2004 pentru
aprobarea Normei sanitare veterinare și pentru
siguranța alimentelor privind cerințele și procedura
de efectuare a importului, exportului și tranzitului
de animale vii, produse și subproduse de origine
animală și nonanimală, hrană pentru animale,
precum și alte materii și materiale ce sunt supuse
supravegherii și controlului sanitar-veterinar și
pentru siguranța alimentelor .....................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 553
din 16 decembrie 2004

referitoare la excepția de neconstituționalitate a dispozițiilor art. 281 pct. 1 lit. b)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 281 pct. 1 lit. b) din Codul de procedură
penală ridicată de Marin Bîlc în Dosarul nr. 505/2004 al
Curții de Apel Brașov — Secția penală.
La apelul nominal lipsesc părțile, față de care procedura
de citare a fost legal îndeplinită.
Magistratul-asistent informează Curtea că autorul
excepției a depus la dosar o cerere prin care solicită
amânarea judecării cauzei cu motivarea că la acest termen
se află în imposibilitate de prezentare în fața Curții, î[...]

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 40/12.I.2005

având de reprezentat în fața Curții de Apel Timișoara
cauze cu arestați [...]“.
Ministerul Public nu se opune amânării cauzei.
Curtea, deliberând, respinge cererea de amânare a
cauzei, ca fiind insuficient motivată.
Având cuvântul pe fond, reprezentantul Ministerului
Public pune concluzii de respingere a excepției de
neconstituționalitate ca neîntemeiată, făcând referire la
jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 6 septembrie 2004, pronunțată în
Dosarul nr. 505/2004, Curtea de Apel Brașov — Secția
penală a sesizat Curtea Constituțională cu excepția de
neconstituționalitate a dispozițiilor art. 281 pct. 1 lit. b) din
Codul de procedură penală, ridicată de Marin Bîlc în
dosarul menționat.
În motivarea excepției de neconstituționalitate se
susține că textul de lege criticat creează o discriminare
între cetățeni, după calitatea acestora, întrucât îtinde să
sustragă anumite categorii socioprofesionale, implicând
clasa socială a magistraților și a notarilor, de la
competența materială a judecătoriei, instanța căreia ar fi
trebuit să-i revină în mod normal competența de a judeca
în fond pricina raportat la încadrările juridice care se
regăsesc în actul de sesizare al instanței“. Consacrând un
tratament juridic diferit pentru îanumite categorii de
cetățeni“, dispozițiile art. 28 1 pct. 1 lit. b) din Codul de
procedură penală sunt în contradicție, în opinia autorului
excepției, și cu prevederile care consacră dreptul la un
proces echitabil și dezideratul independenței justiției,
cuprinse în art. 6 din Convenția pentru apărarea drepturilor
omului și a libertăților fundamentale. Se arată în acest
sens că, îprin crearea unor reglementări și practici
diferențiate, magistrații nu mai pot fi obiectivi, sesizând că
în astfel de cauze există un scop și un interes al
Ministerului Justiției de a sustrage controlului unor
competențe judecătorești locale raportul dedus judecății“.
Curtea de Apel Brașov apreciază că excepția de
neconstituționalitate este neîntemeiată. Arată că dispozițiile
art. 281 pct. 1 lit. b) din Codul de procedură penală nu
încalcă prevederile art. 16 din Constituție, întrucât stabilesc
în mod egal, nediscriminatoriu, competența instanțelor
judecătorești pentru persoanele aparținând aceleiași
categorii profesionale. Totodată arată că textul criticat nu
aduce atingere nici dreptului la un proces echitabil,
desfășurat cu respectarea principiului publicității, de către o
instanță independentă, imparțială și stabilită prin lege,
într-un termen rezonabil, prevăzut de dispozițiile art. 6 din
Convenția pentru apărarea drepturilor omului și a libertăților
fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Se arată că dispozițiile art. 281 pct. 1
lit. b) din Codul de procedură penală nu contravin
prevederilor art. 4 alin. (2) din Constituție, întrucât înu
creează nici o discriminare pe temei de rasă, naționalitate,
origine etnică, limbă, religie, sex, opinie, apartenență
politică, avere sau origine socială, iar egalitatea presupune
egala răspundere a cetățenilor pentru faptele săvârșite, dar

nu și identitatea instanței care soluționează asemenea
fapte“. Totodată se arată că textul de lege criticat nu
încalcă nici dreptul la un proces echitabil, întrucât înu
înlătură posibilitatea inculpaților de a beneficia de drepturile
și garanțiile procesuale instituite de lege, în cadrul unui
proces public, judecat de către o instanță independentă,
imparțială și stabilită prin lege, într-un termen rezonabil“.
Avocatul Poporului consideră că excepția de
neconstituționalitate este neîntemeiată, întrucât textul de
lege criticat nu încalcă principiul constituțional al egalității
cetățenilor în fața legii și a autorităților publice și nici
prevederile art. 6 din Convenția pentru apărarea drepturilor
omului și a libertăților fundamentale, privind dreptul la un
proces echitabil, astfel cum au fost valorificate de
dispozițiile art. 21 alin. (3) din Constituție. Se apreciază că
dispozițiile art. 281 pct. 1 lit. b) din Codul de procedură
penală sunt norme procedurale și reprezintă opțiuni ale
legiuitorului, conforme cu prevederile art. 126 alin. (2) din
Constituție, potrivit cărora competența instanțelor
judecătorești și procedura de judecată sunt prevăzute
numai prin lege.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 281 pct. 1 lit. b) din Codul de procedură
penală, având următorul conținut:
— Art. 281 pct. 1 lit. b): îCurtea de Apel:
1. judecă în primă instanță:
[...] b) infracțiunile săvârșite de judecătorii de la judecătorii
și tribunale, de procurorii de la parchetele de pe lângă aceste
instanțe, precum și de notarii publici.“
Autorul excepției consideră că aceste dispoziții legale
aduc atingere prevederilor constituționale ale art. 4 alin. (2)
și ale art. 16 alin. (1) și (2), având următorul conținut:
— Art. 4 (Unitatea poporului și egalitatea între cetățeni)
alin. (2): îRomânia este patria comună și indivizibilă a tuturor
cetățenilor săi, fără deosebire de rasă, de naționalitate, de
origine etnică, de limbă, de religie, de sex, de opinie, de
apartenență politică, de avere sau de origine socială.“;
— Art. 16 (Egalitatea în drepturi) alin. (1) și (2):
î(1) Cetățenii sunt egali în fața legii și a autorităților publice,
fără privilegii și fără discriminări.
(2) Nimeni nu este mai presus de lege.“
De asemenea, aceleași dispoziții sunt considerate de
autorul excepției ca fiind contrare prevederilor art. 6 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate ridicată,
Curtea constată că dispozițiile de lege criticate au mai fost
supuse controlului de constituționalitate. Astfel, printr-o
interpretare sistematică, atât prin prisma normelor
constituționale, cât și a convențiilor internaționale la care
România este parte, Curtea Constituțională a statuat prin
numeroase decizii, precum Decizia nr. 156 din 17 aprilie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005
2003, publicată în Monitorul Oficial al României, Partea I,
nr. 357 din 26 mai 2003, Decizia nr. 206 din 4 mai 2004,
publicată în Monitorul Oficial al României, Partea I, nr. 471
din 26 mai 2004, și Decizia nr. 267 din 22 iunie 2004,
publicată în Monitorul Oficial al României, Partea I, nr. 621
din 8 iulie 2004, că prevederile art. 281 pct. 1 lit. b) din
Codul de procedură penală sunt constituționale.
Cu acele prilejuri Curtea a reținut că este neîntemeiată
critica dispozițiilor art. 28 1 pct. 1 lit. b) din Codul de
procedură penală în raport cu prevederile art. 4 și 16 din
Constituție, întrucât aceste dispoziții legale nu conțin
privilegii sau discriminări în raport cu criteriile egalității în
drepturi înscrise în art. 4 din Constituție, iar situația juridică
a anumitor categorii de persoane (respectiv judecătorii de
la judecătorii și tribunale, procurorii de la parchetele de pe
lângă aceste instanțe și notarii publici) justifică aplicarea
unui tratament diferit, în scopul unei mai bune înfăptuiri a
justiției. Curtea a subliniat în acest context faptul că
prevederile art. 16 din Constituție vizează egalitatea în
drepturi între cetățeni în ceea ce privește recunoașterea în
favoarea acestora a unor drepturi și libertăți fundamentale,
nu și identitatea de tratament juridic asupra aplicării unor
măsuri, indiferent de natura lor.

3

Totodată, Curtea a reținut că textul de lege criticat nu
încalcă nici dreptul la un proces echitabil, reglementat de
prevederile art. 21 alin. (3) din Constituție, precum și de
dispozițiile art. 6 pct. 1 din Convenția pentru apărarea
drepturilor omului și a libertăților fundamentale, întrucât nu
înlătură posibilitatea inculpaților de a beneficia de drepturile
și garanțiile procesuale instituite prin lege, în cadrul unui
proces public, judecat de către o instanță independentă,
imparțială și stabilită prin lege, într-un termen rezonabil,
condiții care sunt asigurate și în situația judecării cauzelor
în primă instanță de către curțile de apel.
De altfel, așa cum a statuat, de asemenea, în mod
constant Curtea Constituțională în jurisprudența sa,
stabilirea competenței, inclusiv a celei după calitatea
persoanei, precum și instituirea regulilor de desfășurare a
procesului în fața instanțelor judecătorești sunt de
competența exclusivă a legiuitorului, în temeiul art. 126
alin. (2) din Constituție, care, referindu-se la competența
instanțelor judecătorești și la procedura de judecată,
stabilește că acestea îsunt prevăzute numai de lege“.
Întrucât nu au intervenit elemente noi care să determine
schimbarea jurisprudenței Curții, considerăm că soluția și
considerentele deciziilor mai sus menționate își păstrează
valabilitatea și în prezenta cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 281 pct. 1 lit. b) din Codul de procedură penală
ridicată de Marin Bîlc în Dosarul nr. 505/2004 al Curții de Apel Brașov — Secția penală.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Normelor metodologice pentru aplicarea Legii nr. 147/2000 privind reducerile
acordate pensionarilor pentru transportul intern, cu modificările ulterioare, și a Ordonanței de
urgență a Guvernului nr. 71/2004 privind acordarea unor facilități familiilor de pensionari
În temeiul art. 108 din Constituția României, republicată, și al art. 3 din Ordonanța de urgență a Guvernului
nr. 71/2004 privind acordarea unor facilități familiilor de pensionari,
Guvernul României adoptă prezenta hotărâre.
Art. 1. — Se aprobă Normele metodologice pentru
aplicarea Legii nr. 147/2000 privind reducerile acordate
pensionarilor pentru transportul intern, cu modificările
ulterioare, și a Ordonanței de urgență a Guvernului

nr. 71/2004 privind acordarea unor facilități familiilor de
pensionari, prevăzute în anexa care face parte integrantă
din prezenta hotărâre.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 40/12.I.2005

Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 1.089/2004 pentru
aprobarea Normelor metodologice de aplicare a Legii

nr. 147/2000 privind reducerile acordate pensionarilor
pentru transportul intern, publicată în Monitorul Oficial al
României, Partea I, nr. 708 din 5 august 2004.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul muncii, solidarității sociale și familiei,
Valentin Mocanu,
secretar de stat
Ministrul finanțelor publice,
Mihai Nicolae Tănăsescu
București, 21 decembrie 2004.
Nr. 2.403.
ANEXĂ

NORME METODOLOGICE
pentru aplicarea Legii nr. 147/2000 privind reducerile acordate pensionarilor pentru transportul intern, cu modificările
ulterioare, și a Ordonanței de urgență a Guvernului nr. 71/2004 privind acordarea unor facilități familiilor de pensionari
CAPITOLUL I
Prevederi generale
Art. 1. — Prezentele norme metodologice stabilesc
modul de aplicare a prevederilor Legii nr. 147/2000 privind
reducerile acordate pensionarilor pentru transportul intern,
cu modificările ulterioare, și ale Ordonanței de urgență a
Guvernului nr. 71/2004 privind acordarea unor facilități
familiilor de pensionari.
Art. 2. — (1) Pensionarii din sistemul public de pensii,
precum și pensionarii din celelalte sisteme proprii de
asigurări sociale, denumiți în continuare pensionari,
beneficiază anual de un total de 6 călătorii simple cu
reducere de 50% din tariful stabilit pentru călătoriile pe
calea ferată cu trenuri personale, cu trenuri accelerate fără
regim de rezervare, precum și cu trenuri rapide, clasa a II-a,
cu mijloace auto sau cu navele de călători clasa a II-a, la
transportul intern în comun, între localități.
(2) Diferența dintre tariful stabilit pentru călătoriile pe
calea ferată cu trenuri personale, cu trenuri accelerate fără
regim de rezervare sau cu trenuri rapide, clasa a II-a, cu
mijloace auto sau cu navele de călători clasa a II-a și
suma încasată de la pensionari se suportă din bugetul de
stat, care se recuperează de agentul economic care a
efectuat transportul, conform prezentelor norme
metodologice.
(3) Călătoriile simple pentru pensionari, cu reducere de
50% din tariful stabilit pentru trenuri personale, trenuri
accelerate fără regim de rezervare sau trenuri rapide, clasa
a II-a, sau pentru mijloace de transport intern auto ori
naval, denumite în continuare călătorii cu tarif redus, vor fi
asigurate atât de unitățile cu capital de stat, cât și de
societățile comerciale cu capital privat.
(4) De facilitățile la transportul pe calea ferată prevăzute
la alin. (1) beneficiază și soțul sau soția, după caz, cu

încadrarea în numărul total de călătorii la care are dreptul
titularul.
(5) De facilitățile prevăzute la alin. (1) nu beneficiază
pensionarii care au dreptul la călătorii gratuite stabilite în
baza altor reglementări legale.
Art. 3. — Unitățile cu capital de stat, precum și
societățile comerciale cu capital privat, care efectuează
transport public de călători între localități, denumite în
continuare operatori de transport, trebuie să dețină licență
pentru această activitate conform prevederilor legale.
Art. 4. — (1) Călătoriile prevăzute la art. 2 alin. (1) se
efectuează cu legitimațiile de călătorie specifice mijloacelor
de transport pe calea ferată, auto și naval, eliberate de
către operatorii de transport.
(2) Pentru procurarea legitimațiilor prevăzute la alin. (1)
pensionarilor li se eliberează anual taloane speciale de
călătorie.
Art. 5. — (1) Evidența pensionarilor beneficiari de
taloane speciale de călătorie cu reducere de 50% se
asigură de către Casa Națională de Pensii și Alte Drepturi
de Asigurări Sociale (CNPAS), prin casele teritoriale de
pensii (CTP), pentru pensionarii din sistemul public de
pensii, și de către celelalte sisteme de asigurări sociale,
pentru pensionarii proprii.
(2) Evidența călătoriilor efectuate de către pensionari
(numărul total de călătorii, distanța medie kilometrică a
călătoriilor, valoarea facilităților) se asigură de către
Ministerul Transporturilor, Construcțiilor și Turismului prin
operatorii de transport.
Art. 6. — (1) Taloanele speciale de călătorie se emit și
se difuzează astfel:
a) pentru pensionarii din sistemul public de pensii, prin
grija CNPAS, respectiv prin CTP;
b) pentru pensionarii din celelalte sisteme proprii de
asigurări sociale, prin grija sistemelor proprii de asigurări
sociale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005
(2) Contravaloarea confecționării taloanelor speciale de
călătorie se suportă din bugetul Ministerului Muncii,
Solidarității Sociale și Familiei.
Art. 7. — Legitimațiile de călătorie cu reducere de 50%
sunt tipărite de operatorul care efectuează transportul și au
formatul și datele potrivit reglementărilor specifice ale
acestuia.
CAPITOLUL II
Taloanele speciale de călătorie
Art. 8. — (1) Până la data de 31 decembrie 2004 se
folosesc taloanele speciale de călătorie eliberate
pensionarilor pentru anul 2004, al căror model este
prevăzut în anexa nr. 1 la prezentele norme metodologice.
(2) Talonul special de călătorie prevăzut la alin. (1), a
cărui valabilitate expiră la data de 31 decembrie 2004, este
format din corpul talonului și din 6 cupoane-talon
detașabile, corespunzătoare celor 6 călătorii simple pentru
transportul pe calea ferată, auto sau naval cu tarif redus
de 50%.
Art. 9. — (1) Începând cu data de 1 ianuarie 2005, se
va utiliza talonul special de călătorie prevăzut în anexa
nr. 2 la prezentele norme metodologice.
(2) Talonul special prevăzut la alin. (1) este format din
talonul de pensie, 6 cupoane-talon detașabile și
6 cupoane-anexă detașabile, corespunzătoare celor
6 călătorii simple pentru transportul pe calea ferată, auto
sau naval cu tarif redus de 50%.
(3) Cupoanele-anexă se folosesc numai pentru
transportul pe calea ferată, în cazul în care călătoria deja
începută va continua cu un tren de rang superior.
(4) Pe cuponul-anexă se înscriu atât mențiunea î50%
reducere supliment tren“, cât și codul CTP, numărul
dosarului de pensie și codul numeric personal (CNP), care
vor fi completate de către pensionar.
Art. 10. — (1) Talonul de pensie din luna emiterii
taloanelor speciale de călătorie cu reducere de 50%
reprezintă talonul special de călătorie cu care pensionarul
se legitimează în mijlocul de transport.
(2) Talonul special de călătorie cuprinde datele de
identificare a pensionarului, respectiv codul CTP, numărul
dosarului de pensie, numele și prenumele pensionarului,
CNP al pensionarului, domiciliul acestuia sau mențiunea
îCont curent personal deschis la ............ nr. .............“,
precum și codul de bare care permite identificarea precisă
a beneficiarului.
Art. 11. — (1) Un cupon-talon oferă dreptul la o singură
călătorie cu un singur operator de transport, în conformitate
cu reglementările interne ale acestuia.
(2) Cupoanele-talon neutilizate nu se detașează de
corpul talonului special.

5

CAPITOLUL III
Distribuirea taloanelor speciale de călătorie
Art. 12. — (1) CNPAS, precum și celelalte sisteme
proprii de asigurări sociale asigură transmiterea taloanelor
speciale de călătorie la fiecare pensionar, pentru un nou
an calendaristic, până cel mai târziu în luna decembrie a
anului în curs, o dată cu plata drepturilor de pensie pe
luna respectivă, prin unitățile de poștă, unitățile C.E.C. sau
ale altor bănci autorizate, la care pensionarii au deschis
cont curent personal.
(2) Pensionarii înscriși la pensie în cursul unui an
calendaristic vor primi taloane speciale de călătorie o dată
cu plata lunară a primei pensii din anul respectiv.
Art. 13. — Pentru pensionarii care au primit taloane
speciale de călătorie și ale căror date de identificare se
modifică în cursul anului — schimbări de nume, de adresă,
mutarea în altă localitate — nu se mai emit noi taloane,
legitimarea făcându-se pe baza actelor respective.
Art. 14. — (1) Pentru pensionarii repuși în drepturi în
cursul anului calendaristic, precum și pentru pensionarii
veniți prin transfer de la alte case teritoriale de pensii sau
din alte sisteme de pensii și asigurări sociale, care nu
figurau în evidența CTP și care nu au primit taloane
speciale de călătorie pentru anul respectiv, taloanele
speciale de călătorie vor fi emise și distribuite o dată cu
efectuarea primei plăți a drepturilor lunare de pensie.
(2) În acest scop CTP vor comunica la CNPAS cazurile
respective, pentru evidență, în conformitate cu normele de
lucru interne.
Art. 15. — (1) Taloanele speciale de călătorie care se
întorc la CTP o dată cu mandatele de plată a pensiilor
neachitate se vor păstra în evidența CTP, pensionarii
respectivi putându-le ridica, în baza unei solicitări scrise, în
cursul anului.
(2) În cazul ivirii unor dificultăți în tratarea acestor
situații, pensionarii în cauză se vor adresa CTP.
CAPITOLUL IV
Eliberarea legitimațiilor de călătorie cu 50% reducere
Art. 16. — Călătoria cu reducere de 50% din tariful
stabilit pentru călătoriile pe calea ferată, clasa a II-a, cu
mijloace auto sau cu navele de călători clasa a II-a se
face în baza unei legitimații de călătorie obținute, după
caz, de la punctele de vânzare a legitimațiilor de călătorie
sau direct din mijlocul de transport, în condițiile stabilite de
operatorii de transport.
Art. 17. — Eliberarea legitimațiilor de călătorie de către
operatorii de transport feroviar, auto sau naval se face în
baza cuponului-talon prezentat și a achitării costului
biletului redus cu 50%.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 40/12.I.2005

Art. 18. — (1) Pensionarii vor completa cu pastă sau
cu cerneală:
a) pe cupoanele-talon și pe cupoanele-anexă rubricile
îDe la ..................“ și îPână la ........................“;
b) pe cupoanele-anexă codul CTP, numărul dosarului de
pensie și CNP.
(2) Emitentul legitimației de călătorie va completa
rubricile:
a) pentru cupoanele-talon valabile pentru anul 2004
(anexa nr. 1 la prezentele norme metodologice):
— îTip transport“,
— îVia ...........................“,
— îkm ...........................“ și
— îLei (50% tarif) .......“;
b) pentru cupoanele-talon care intră în vigoare de la
data de 1 ianuarie 2005 (anexa nr. 2 la prezentele norme
metodologice):
— barează una dintre rubricile îCFR, AUTO, NAVAL“
corespunzătoare modului de transport pentru care a optat
pensionarul:
— îVia ...............................“,
— îLei 50% reducere ......“ și
— îkm ................................“.
Art. 19. — Pentru fiecare călătorie simplă, efectuată cu
mijloace de transport auto sau cu navele de călători clasa
a II-a, casierul sau vânzătorul de bilete care emite
legitimația de călătorie cu reducere de 50% detașează câte
un cupon-talon după îndeplinirea formalităților prevăzute la
art. 18, certifică corectitudinea înscrierilor făcute prin
aplicarea ștampilei, încasează contravaloarea și eliberează
legitimația de călătorie.
Art. 20. — (1) În perioada 1 octombrie 2004 —
31 decembrie 2004 călătoria pe calea ferată a pensionarilor
se efectuează pe baza cupoanelor-talon cuprinse în cadrul
taloanelor speciale de călătorie eliberate pentru anul 2004,
prevăzute la art. 8 alin. (1), prin achitarea a 50% din tariful
trenului personal, 50% din tariful suplimentului de tren
accelerat sau al suplimentului de tren rapid, clasa a II-a,
diferența dintre suplimentul de tren intercity și suplimentul
de tren rapid clasa a II-a, plus tichetul de rezervare în
cazul trenului accelerat sau rapid, după caz, pentru relația
solicitată. Casierul cf sau vânzătorul de bilete va reține
cuponul-talon completat cu datele necesare și va elibera o
legitimație de călătorie cu 50% reducere (bilet de carton,
bilet foaie 50% reducere sau bilet bianco).
(2) În cazul schimbării în parcurs a trenului personal
sau accelerat cu un tren de rang superior, casierul cf sau
vânzătorul de bilete va reține legitimația de călătorie emisă
în stația de plecare, eliberând o altă legitimație de călătorie
pentru care se va achita 50% din tariful suplimentului de
tren accelerat sau suplimentului de tren rapid, clasa a II-a,
pentru distanța solicitată, 50% din diferența dintre
suplimentul de tren rapid și suplimentul de tren accelerat,
clasa a II-a, în cazul când legitimația prezentată este

pentru tren accelerat, diferența dintre suplimentul de tren
intercity și suplimentul de tren rapid, clasa a II-a, plus
tichetul integral de rezervare a locului pentru călătoria la
tren rapid, după caz.
(3) Pentru călătoria la clasa I se vor achita integral
diferențele tarifare, conform reglementărilor în vigoare.
Art. 21. — (1) Începând cu data de 1 ianuarie 2005,
călătoria pe calea ferată a pensionarilor se efectuează în
baza cupoanelor-talon prevăzute la art. 9 alin. (1), conform
prevederilor art. 20 alin. (1).
(2) Pentru călătoria cu tren accelerat cu regim de
rezervare, rapid sau intercity, se vor achita tarifele
prevăzute la art. 20.
(3) În cazul schimbării în parcurs a trenului cu un tren
de rang superior, casierul cf sau vânzătorul de bilete va
reține un cupon-anexă completat cu datele necesare,
eliberând o legitimație de călătorie pentru care se achită
tarifele prevăzute la art. 20 alin. (2).
(4) Pentru călătoria la clasa I a beneficiarilor de facilități
prevăzute la art. 2 alin. (1) se vor achita integral
diferențele tarifare, conform reglementărilor în vigoare.
Art. 22. — În cazul în care călătoria pe calea ferată
începe dintr-un punct de oprire unde nu este organizată
activitatea de vânzare a legitimațiilor de călătorie,
personalul de tren va reține un cupon-talon, după
efectuarea operațiunilor prevăzute la art. 18, și va elibera o
legitimație de călătorie cu reducere 50% din costul
călătoriei în condițiile prevăzute la art. 20 și 21.
Art. 23. — Când pensionarul se urcă în parcurs, fără
a-și procura legitimația de călătorie de la punctul de
vânzare, în mijlocul de transport auto sau pe navele de
călători clasa a II-a, personalul stabilit pentru verificarea
legitimațiilor de călătorie pe mijloacele auto sau pe navele
de călători clasa a II-a eliberează contra cost biletul cu
reducere de 50% pentru pensionari, reținând cuponul-talon,
cu respectarea prevederilor privind legitimarea.
Art. 24. — (1) Cupoanele-talon și cupoanele-anexă care
prezintă ștersături sau corecturi nu vor fi primite.
(2) Pierderea sau deteriorarea talonului special de
călătorie de către pensionar atrage imposibilitatea efectuării
de către acesta a călătoriilor cu reducere.
Art. 25. — (1) Când beneficiarul unui bilet cu reducere
de 50% pentru pensionari renunță la călătorie, acesta
poate solicita restituirea contravalorii biletului la unitatea
emitentă, conform reglementărilor în vigoare ale operatorului
de transport respectiv.
(2) Dacă restituirea se solicită până la sfârșitul lunii
pentru care s-a procurat legitimația de călătorie, o dată cu
contravaloarea biletului se restituie și cuponul-talon. În
cazul în care solicitarea se face după data de 1 a lunii
următoare, cuponul-talon se eliberează în baza unei cereri
a pensionarului adresate operatorului de transport care a
asigurat efectuarea transportului. Cuponul-talon restituit dă

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005
dreptul la eliberarea unei noi legitimații de călătorie cu
reducere de 50% pe relația înscrisă inițial.
(3) Trimestrial se va face regularizarea deconturilor
corespunzător cererilor de restituire depuse de pensionar la
operatorul de transport.
CAPITOLUL V
Verificarea legitimațiilor de călătorie cu reducere de 50%
din tariful stabilit
Art. 26. — (1) La verificarea legitimațiilor de călătorie în
mijlocul de transport, personalul de tren, respectiv
personalul stabilit pentru verificarea legitimațiilor de
călătorie, precum și organele de control specifice tipului de
transport vor solicita persoanelor care prezintă bilete cu
reducere de 50% pentru pensionari actul de identitate și
talonul special de călătorie din care a fost detașat
cuponul-talon.
(2) Soțul sau soția care beneficiază de facilitățile
prevăzute la art. 2 alin. (1) poate călători singur/singură
sau împreună cu titularul. În situația în care călătorește
singur/singură, la verificarea legitimațiilor de călătorie se va
solicita talonul special de călătorie al titularului.
Art. 27. — Identificarea ori de câte ori este necesar a
persoanelor beneficiare de legitimații de călătorie eliberate
conform prezentelor norme metodologice se face cu
respectarea prevederilor legale privind identificarea.
CAPITOLUL VI
Decontarea legitimațiilor de călătorie
Art. 28. — Cupoanele-talon, respectiv cupoanele-anexă,
vor rămâne la unitatea emitentă a legitimației de călătorie
și pe baza lor se va recupera diferența de 50% din tarif,
de la data intrării în vigoare a Ordonanței de urgență a
Guvernului nr. 71/2004. Cupoanele-talon, respectiv
cupoanele-anexă, se vor arhiva de către operatorul de
transport pe perioada unui an calendaristic care urmează
anului în care a avut loc călătoria.
Art. 29. — Operatorul de transport va întocmi deconturi
lunare centralizatoare, pe care le va transmite Direcției
generale economice și buget din cadrul Ministerului
Transporturilor, Construcțiilor și Turismului, o singură dată
pe lună, până la data de 15 a fiecărei luni pentru luna
expirată. Modelul de decont pentru operatorii de transport
feroviar este prezentat în anexa nr. 3, modelul de decont
pentru operatorii de transport auto este prezentat în anexa
nr. 4, iar modelul de decont pentru operatorii de transport
naval este prezentat în anexa nr. 5.
Art. 30. — Operatorul de transport răspunde de
realitatea, oportunitatea și de exactitatea datelor prezentate
la decontare.
Art. 31. — După verificarea deconturilor până la data
de 20 a lunii în care au fost primite, Ministerul

7

Transporturilor, Construcțiilor și Turismului — Direcția
generală economică și buget va întocmi documentația
pentru solicitarea și obținerea vizei controlorului delegat al
Ministerului Finanțelor Publice, în vederea deschiderii
creditelor bugetare aferente.
Art. 32. — După aprobarea finanțării și primirii creditelor
bugetare de la Ministerul Finanțelor Publice, Direcția
generală economică și buget din cadrul Ministerului
Transporturilor, Construcțiilor și Turismului va efectua
viramente către operatorii de transport feroviar, rutier sau
naval, cu încadrarea în limitele aprobate pentru această
destinație prin bugetul de stat al Ministerului Transporturilor,
Construcțiilor și Turismului.
Art. 33. — (1) În cazul agenților de transport feroviar
public de călători, alții decât cei proveniți din reorganizarea
Societății Naționale de Căi Ferate Române, aceștia vor
completa lunar decontul prestațiilor efectuate în baza
cupoanelor-talon, respectiv cupoanelor-anexă, pentru
călătoriile efectuate cu mijloacele de transport proprii de
către pensionari, cu reducere de 50%, în aplicarea
prevederilor Legii nr. 147/2000, cu modificările ulterioare, și
ale Ordonanței de urgență a Guvernului nr. 71/2004, pe
care le depun la Ministerul Transporturilor, Construcțiilor și
Turismului — Direcția generală economică și buget până la
data de 15 a fiecărei luni pentru luna expirată, în vederea
recuperării diferenței de 50% din tarif.
(2) Verificarea deconturilor, centralizarea, avizarea,
obținerea aprobării finanțării și repartizarea fondurilor
obținute de la bugetul de stat de către Ministerul
Transporturilor, Construcțiilor și Turismului — Direcția
generală economică și buget se fac în aceleași condiții cu
cele prevăzute la art. 31 și 32.
CAPITOLUL VII
Dispoziții finale
Art. 34. — În baza deconturilor prezentate de operatorii
de transport feroviar de călători, rutier sau naval, Direcția
generală economică și buget din cadrul Ministerului
Transporturilor, Construcțiilor și Turismului va întocmi și va
prezenta spre aprobare ministrului, în calitate de ordonator
principal de credite, o notă privind înregistrarea pe
cheltuielile Ministerului Transporturilor, Construcțiilor și
Turismului a sumelor plătite de la bugetul de stat cu
această destinație.
Art. 35. — În cazul în care în viitor vor apărea unele
modificări organizatorice privind relațiile dintre unitățile care
participă la aplicarea prezentelor norme metodologice,
acestea vor fi tratate de comun acord între Ministerul
Muncii, Solidarității Sociale și Familiei, Ministerul Finanțelor
Publice și Ministerul Transporturilor, Construcțiilor și
Turismului.
Art. 36. — Anexele nr. 1—5*) fac parte integrantă din
prezentele norme metodologice.

*) Anexele nr. 1—5 sunt reproduse în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 40/12.I.2005
ANEXA Nr. 1
la normele metodologice

M.M.S.S.F.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 40/12.I.2005
ANEXA Nr. 2
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 40/12.I.2005
ANEXA Nr. 3
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 40/12.I.2005

13
ANEXA Nr. 4
la normele metodologice

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 40/12.I.2005
ANEXA Nr. 5
la normele metodologice

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 40/12.I.2005
GUVERNUL ROMÂNIEI

HOTĂRÂRE
pentru aprobarea participării României cu un pavilion național la Expoziția Internațională
pentru Industrie Alimentară, Agricultură și Horticultură îSăptămâna Verde“,
Berlin, 21 – 30 ianuarie 2005
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se aprobă participarea României cu un
pavilion național la Expoziția Internațională pentru Industrie
Alimentară, Agricultură și Horticultură îSăptămâna Verde“,
Berlin, Republica Federală Germania, în perioada
21—30 ianuarie 2005.
(2) Se aprobă organizarea pavilionului național de către
Ministerul Agriculturii, Pădurilor și Dezvoltării Rurale.
Art. 2. — Cheltuielile aferente participării României la
Expoziția Internațională pentru Industrie Alimentară,
Agricultură și Horticultură îSăptămâna Verde“, în sumă de
2.260.650 mii lei, se suportă din prevederile bugetare

aprobate Ministerului Agriculturii, Pădurilor și Dezvoltării
Rurale pe anul 2005 la capitolul 67.01 îAgricultură și
silvicultură“, titlul îCheltuieli materiale și servicii“, cu
respectarea prevederilor legale, potrivit devizului prevăzut
în anexa care face parte integrantă din prezenta hotărâre.
Art. 3. — Spațiul închiriat și amenajat de Ministerul
Agriculturii, Pădurilor și Dezvoltării Rurale la Expoziția
Internațională pentru Industrie Alimentară, Agricultură și
Horticultură îSăptămâna Verde“ se va pune la dispoziție
societăților comerciale de profil, cu titlu gratuit.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
Ministrul afacerilor externe,
Mihai Răzvan Ungureanu
București, 6 ianuarie 2005.
Nr. 4.

ANEXĂ
DEVIZ ESTIMATIV

pentru aprobarea participării României cu un pavilion național la Expoziția Internațională pentru Industrie Alimentară,
Agricultură și Horticultură îSăptămâna Verde“, Berlin, 21—30 ianuarie 2005
— Închirierea standului, taxa AUMA, reclamă în catalogul expozanților

16.000 euro

672.000.000 lei

— Cheltuieli pentru construcția, mobilarea și utilarea standului/administrarea
și întreținerea standului

19.000 euro

798.000.000 lei

— Cheltuieli pentru participarea Asociației Naționale de Turism Rural, Ecologic
și Cultural — ANTREC (cazare, diurnă și transport pentru 11 persoane —
președinte ANTREC, 3 perechi de dansatori, 2 meșteri populari
și 2 muzicanți)

17.325 euro

727.650.000 lei

1.500 euro

63.000.000 lei

53.825 euro

2.260.650.000 lei

— Cheltuieli pentru pregătirea îAgribusiness Forum“ din data
de 24 ianuarie 2005 — elaborarea și tipărirea de pliante, broșuri,
prospecte, materiale publicitare
T O T A L:

(1 euro = 42.000 lei)

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 40/12.I.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea Ordinului președintelui Autorității Naționale Sanitare Veterinare
și pentru Siguranța Alimentelor nr. 128/2004 pentru aprobarea Normei sanitare veterinare
și pentru siguranța alimentelor privind cerințele și procedura de efectuare a importului,
exportului și tranzitului de animale vii, produse și subproduse de origine animală și nonanimală,
hrană pentru animale, pecum și alte materii și materiale ce sunt supuse supravegherii
și controlului sanitar-veterinar și pentru siguranța alimentelor
În temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004, cu modificările ulterioare,
văzând Referatul de aprobare nr. 30.034 din 5 ianuarie 2005, întocmit de Direcția generală sanitară veterinară,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Articolul 31 din anexa nr. 1 la Ordinul
președintelui Autorității Naționale Sanitare Veterinare și
pentru Siguranța Alimentelor nr. 128/2004 pentru aprobarea
Normei sanitare veterinare și pentru siguranța alimentelor
privind cerințele și procedura de efectuare a importului,
exportului și tranzitului de
animale vii, produse și
subproduse de origine animală și nonanimală, hrană pentru
animale, precum și alte materii și materiale ce sunt supuse
supravegherii și controlului sanitar-veterinar și pentru
siguranța alimentelor, publicat în Monitorul Oficial al
României, Partea I, nr. 1.204 și 1.204 bis din 16 decembrie
2004, se modifică și va avea următorul cuprins:
îArt. 31. — Avizele sanitare veterinare pentru importul,
exportul și tranzitul de animale vii, produse și subproduse

de origine animală, eliberate anterior intrării în vigoare a
prezentului ordin de direcțiile sanitare veterinare și pentru
siguranța alimentelor județene și a municipiului București,
își prelungesc valabilitatea, în limitele cantităților avizate
inițial, până la data de 31 martie 2005.“
Art. II. — Institutele centrale de profil, direcțiile sanitare
veterinare și pentru siguranța alimentelor județene și a
municipiului București vor duce la îndeplinire prevederile
prezentului ordin.
Art. III. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. IV. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan
București, 6 ianuarie 2005.
Nr. 151.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 40/12.I.2005 conține 16 pagini.

Prețul de vânzare 10.500 lei

ISSN 1453—4495

PDF compression, OCR, web-optimization with CVISION's PdfCompressor

