PARTEA

Anul 173 (XVII) — Nr. 771

I

LEGI, DECRETE, HOTĂRÂRI ȘI ALTE ACTE

Miercuri, 24 august 2005

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 354 din 5 iulie 2005 referitoare la excepția
de neconstituționalitate a dispozițiilor art. 3 1 și
art. 20 alin. (1) și (3) din Legea nr. 146/1997
privind taxele judiciare de timbru.............................

1–4

Decizia nr. 395 din 12 iulie 2005 referitoare la excepția
de neconstituționalitate a dispozițiilor art. 28
alin. (5) din Ordonanța de urgență a Guvernului
nr. 43/2002 privind Parchetul Național Anticorupție

4–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
421/809/687. — Ordin al ministrului agriculturii, pădurilor
și dezvoltării rurale, al ministrului sănătății și al

DECIZII

ALE

CURȚII

Nr.

Pagina
ministrului mediului și gospodăririi apelor pentru
aprobarea cerințelor pe care trebuie să le
îndeplinească dosarele substanțelor active și ale
produselor formulate, necesare evaluării în
vederea omologării, frazelor de risc și frazelor-tip
pentru măsurile de siguranță specifice produselor
de protecție a plantelor ...........................................

7

1.154. — Ordin al ministrului finanțelor publice privind
modificarea Ordinului ministrului finanțelor
nr. 140/1999 pentru aprobarea criteriilor referitoare
la autorizarea funcționării unităților emitente de
tichete de masă potrivit Legii nr. 142/1998 privind
acordarea tichetelor de masă ..................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 354
din 5 iulie 2005

referitoare la excepția de neconstituționalitate a dispozițiilor art. 31 și art. 20 alin. (1) și (3)
din Legea nr. 146/1997 privind taxele judiciare de timbru
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 1 și art. 20 alin. (1) din Legea

nr. 146/1997 privind taxele judiciare de timbru, excepție
ridicată de Marius Damian Burueană în Dosarul
nr. 6.260/2003 al Judecătoriei Sectorului 2 București.
La apelul nominal se prezintă partea Roxandra Georgeta
Maniu, personal și asistată de apărător Vlad Manoliu, cu
delegație la dosar, lipsind autorul excepției, față de care
procedura de citare este legal îndeplinită.
Președintele Curții dispune să se facă apelul și în
Dosarul nr. 200D/2005. La apelul nominal se constată lipsa
autorilor excepției, Mircea Călugăreanu și Maria Octavia
Călugăreanu, precum și a părții Ioana Săvălaș, față de
care procedura de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 771/24.VIII.2005

Curtea, din oficiu, pune în discuție conexarea celor
două dosare.
Avocatul părții prezente și reprezentantul Ministerului
Public sunt de acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea Dosarului nr. 200D/2005 la Dosarul
nr. 57D/2005, care este primul înregistrat.
Partea Roxandra Georgeta Maniu solicită, prin avocat,
respingerea excepției de neconstituționalitate invocate,
deoarece dispozițiile legale criticate nu contravin nici unei
prevederi din Constituție.
Reprezentantul Ministerului Public pune, de asemenea,
concluzii de respingere a excepției de neconstituționalitate
ca neîntemeiată, arătând că Legea fundamentală nu
consacră accesul gratuit la justiție, iar persoanele care se
adresează autorităților judecătorești trebuie să contribuie la
acoperirea cheltuielilor prilejuite de realizarea actului de
justiție.
C U R T E A,

având în vedere actele și lucrările dosarelor, reține
următoarele:
Prin Încheierea din 3 decembrie 2004, pronunțată în
Dosarul nr. 6.260/2003, Judecătoria Sectorului 2 București
a sesizat Curtea Constituțională cu excepția de
neconstituționalitate a dispozițiilor art. 31 și art. 20 alin. (1)
din Legea nr. 146/1997 privind taxele judiciare de timbru.
Excepția a fost ridicată de către Marius Damian Burueană
cu prilejul soluționării unei acțiuni civile.
Prin Încheierea din 23 februarie 2005, pronunțată în
Dosarul nr. 78/2005, Tribunalul Teleorman — Secția civilă
a sesizat Curtea Constituțională cu excepția de
neconstituționalitate a dispozițiilor art. 20 alin. (1) și (3) din
Legea nr. 146/1997 privind taxele judiciare de timbru.
Excepția a fost ridicată de către Mircea Călugăreanu și
Maria Octavia Călugăreanu cu prilejul soluționării unui apel
împotriva unei sentințe civile.
În motivarea excepției de neconstituționalitate autorii
acesteia susțin, în esență, că art. 31 și art. 20 alin. (1) și
(3) din Legea nr. 146/1997 împiedică liberul acces la
justiție. Astfel, art. 31, citit împreună cu art. 20 alin. (1) din
același act normativ, prevede că justițiabilii care au introdus
o cerere prin care se solicită pronunțarea unei hotărâri
judecătorești care ține loc de act autentic de înstrăinare a
unor bunuri imobile sunt obligați să plătească, în mod
anticipat, o taxă corespunzătoare taxei de timbru care ar fi
trebuit plătită notarului pentru autentificarea actului; însă,
spre deosebire de plata unei asemenea taxe la notariat,
unde există certitudinea autentificării actului, în cazul
prevăzut de art. 31 din Legea nr. 146/1997, nu este sigur
că instanța va pronunța respectiva hotărâre, dar este cert
că taxa datorată trebuie plătită anticipat.
Cu privire la art. 20 alin. (1) și (3) din Legea
nr. 146/1997, se susține că textul de lege criticat încalcă
prevederile constituționale cuprinse în art. 21, deoarece,
prevăzându-se obligativitatea achitării anticipate a unei taxe
de timbru calculate procentual, se restrânge accesul liber
la justiție al persoanelor lipsite de mijloace bănești și se
creează prin aceasta o discriminare pe criterii de avere
între cetățeni.
Judecătoria Sectorului 2 București apreciază că
excepția de neconstituționalitate nu este întemeiată. În
acest sens arată că, potrivit jurisprudenței constante a
Curții Constituționale, art. 21 din Legea fundamentală nu
consacră accesul gratuit la justiție. Pe de altă parte,
trimiterea la legislația notarială din cuprinsul art. 31 din

Legea nr. 146/1997 este o dispoziție care facilitează
accesul la justiție, întrucât nivelul taxelor judiciare de timbru
este inferior celui care ar rezulta din aplicarea dispozițiilor
art. 2 alin. (1) din aceeași lege.
Tribunalul Teleorman — Secția civilă apreciază, de
asemenea, că excepția de neconstituționalitate nu este
întemeiată. În acest sens arată că dispozițiile legale
criticate au menirea de a asigura acoperirea unei părți din
cheltuielile necesare funcționării sistemului judiciar, precum
și de a limita exercitarea abuzivă a drepturilor procesuale.
De asemenea, instanța judecătorească poate acorda scutiri,
reduceri, eșalonări sau amânări pentru plata taxelor
judiciare de timbru, înlesnind accesul la justiție al
persoanelor aflate în situații financiare deosebite.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că textele de lege criticate nu
contravin dispozițiilor constituționale invocate. Astfel, art. 31
din Legea nr. 146/1997, departe de a îngrădi accesul liber
la justiție, este o dispoziție favorabilă justițiabililor, deoarece
cuantumul taxei judiciare de timbru este inferior celui care
ar rezulta din aplicarea dispozițiilor art. 2 alin. (1) din
aceeași lege. De asemenea, în temeiul art. 126 alin. (2)
din Constituție, republicată, dispozițiile art. 20 alin. (1)
și (3) din Legea nr. 146/1997 stabilesc obligația de plată
anticipată a taxei judiciare de timbru, ca o condiție legală
pentru începerea procedurii de judecată, precum și, în
cazul nerespectării acestei condiții, sancțiunea anulării
acțiunii sau cererii adresate instanței judecătorești. Ca
atare, dispozițiile legale criticate nu contravin nici unei
prevederi din Constituție, ci, dimpotrivă, reglementează
modul de îndeplinire a unei obligații constituționale, în
aceleași condiții prevăzute pentru toți cei interesați în
soluționarea acțiunilor și cererilor de competența instanțelor
judecătorești.
Avocatul Poporului arată că dispozițiile legale criticate
sunt constituționale, fiind justificat ca persoanele care se
adresează autorităților judecătorești să contribuie la
acoperirea cheltuielilor prilejuite de realizarea actului de
justiție. Regula este cea a timbrării acțiunilor în justiție,
excepțiile fiind posibile numai în măsura în care sunt
stabilite de legiuitor. Cheltuielile ocazionate de realizarea
actului de justiție sunt cheltuieli publice, la a căror
acoperire, potrivit Constituției, cetățenii sunt obligați să
contribuie prin impozite și taxe, stabilite în condițiile legii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 3 1 și art. 20 alin. (1) și (3) din Legea
nr. 146/1997 privind taxele judiciare de timbru, publicată în
Monitorul Oficial al României, Partea I, nr. 173 din 29 iulie 1997,

MONITORUL OFICIAL AL ROMÂNIEI, PARTEA I, Nr. 771/24.VIII.2005
cu modificările ulterioare. Art. 31 a fost introdus prin art. 1
pct. 2 din Ordonanța Guvernului nr. 30/1999 pentru
modificarea și completarea Legii nr. 146/1997 privind taxele
judiciare de timbru și a Ordonanței Guvernului nr. 12/1998
privind taxele de timbru pentru activitatea notarială,
publicată în Monitorul Oficial al României, Partea I, nr. 43
din 29 ianuarie 1999, aprobată prin Legea nr. 169/2001,
publicată în Monitorul Oficial al României, Partea I, nr. 184
din 11 aprilie 2001. Dispozițiile legale criticate au
următoarea redactare:
— Art. 3 1 : î(1) Cererile introduse la instanțele
judecătorești, prin care se solicită pronunțarea unei hotărâri
judecătorești care ține loc de act autentic de înstrăinare a unor
bunuri imobile, se taxează corespunzător taxei de timbru
pentru autentificarea actului, prevăzută la cap. I pct. 1 din
anexa la Ordonanța Guvernului nr. 12/1998 privind taxele de
timbru pentru activitatea notarială, aprobată și modificată prin
Legea nr. 122/1998, cu modificările și completările ulterioare.
(2) Dispozițiile art. 9 alin. (3) se aplică în mod
corespunzător.“ ;
— Art. 20 alin. (1) și (3): î (1) Taxele judiciare de timbru
se plătesc anticipat. [...]
(3) Neîndeplinirea obligației de plată până la termenul
stabilit se sancționează cu anularea acțiunii sau a cererii.“
În susținerea neconstituționalității acestor texte de lege
autorii excepției invocă încălcarea prevederilor art. 21 din
Constituție, potrivit cărora: î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Examinând excepția de neconstituționalitate, Curtea
constată următoarele:
I. Asupra obligativității plății anticipate a taxelor judiciare
de timbru și a conformității acesteia cu art. 21 din
Constituție, care prevede liberul acces la justiție, Curtea
Constituțională s-a mai pronunțat prin numeroase decizii,
statuând că prevederile legale menționate sunt conforme
Legii fundamentale. În acest sens sunt, spre exemplu,
Decizia nr. 499 din 16 noiembrie 2004, publicată în
Monitorul Oficial al României, Partea I, nr. 99 din
31 ianuarie 2005, Decizia nr. 372 din 28 septembrie 2004,
publicată în Monitorul Oficial al României, Partea I, nr. 936
din 13 octombrie 2004, Decizia nr. 473 din 4 noiembrie
2004, publicată în Monitorul Oficial al României, Partea I,
nr. 27 din 10 ianuarie 2005, Decizia nr. 87 din
27 februarie 2003, publicată în Monitorul Oficial al României,
Partea I, nr. 214 din 1 aprilie 2003, Decizia nr. 65 din
11 aprilie 2000, publicată în Monitorul Oficial al României,
Partea I, nr. 452 din 13 septembrie 2000 și Decizia
nr. 245 din 23 noiembrie 2000, publicată în Monitorul
Oficial al României, Partea I, nr. 158 din 29 martie 2001.
În aceste decizii Curtea a reținut că accesul liber la
justiție, consacrat de art. 21 din Constituție, nu înseamnă
gratuitate. Nici o dispoziție constituțională nu interzice
stabilirea taxelor de timbru în justiție, fiind justificat ca
persoanele care se adresează autorităților judecătorești să
contribuie la acoperirea cheltuielilor prilejuite de realizarea
actului de justiție.
Atât obligația de plată a taxelor judiciare, cât și
excepțiile stabilite de lege se aplică deopotrivă tuturor
cetățenilor aflați în situații identice, precum și tuturor litigiilor
de aceeași natură, neexistând discriminări sau privilegii
contrare prevederilor art. 16 alin. (1) și (2) din Constituție.

3

Plata taxelor judiciare de timbru fiind o condiție legală
pentru începerea proceselor civile, obligația la plata
anticipată a acestor taxe (în unele cazuri până la un
termen ulterior, stabilit de instanța judecătorească) este
justificată, ca și sancțiunea anulării acțiunii sau cererii, în
caz de neplată a acestora.
De asemenea, la finalul procesului judiciar sarcina
suportării cheltuielilor judiciare, inclusiv a celor constând în
plata taxelor de timbru, revine persoanei care a căzut în
pretenții sau care, în cauzele nelitigioase, a beneficiat de
prestațiile efectuate, în condițiile legii, de organele de
justiție.
Soluția adoptată și considerentele deciziilor citate sunt
valabile și în prezenta cauză, întrucât nu au apărut
elemente noi, de natură a determina reconsiderarea
jurisprudenței Curții Constituționale.
II. Cu privire la art. 31 din Legea nr. 146/1997, acesta
se referă la cazul cererilor introduse la instanțele
judecătorești, prin care se solicită pronunțarea unei hotărâri
judecătorești care ține loc de act autentic de înstrăinare a
unor bunuri imobile.
Aceste acțiuni în justiție au fost prevăzute inițial de
Decretul nr. 144/1958 privind reglementarea eliberării
autorizațiilor de construire, reparare și desființare a
construcțiilor, precum și a celor referitoare la înstrăinările și
împărțelile terenurilor cu sau fără construcții, publicat în
Buletinul Oficial nr. 15 din 29 martie 1958. Astfel, art. 12
din acest act normativ prevedea că, în cazul în care s-a
încheiat un înscris, din care rezulta că proprietarul unui
teren cu sau fără construcții s-a obligat să-l înstrăineze cu
titlu oneros și s-au respectat modalitățile de plată a prețului
prevăzute în înscris, iar una dintre părți sau succesorii
acesteia nu se prezintă, din orice motive, la notariat pentru
autentificarea actului de înstrăinare, instanța judecătorească
va putea da o hotărâre care să țină loc de act autentic de
înstrăinare.
Decretul nr. 144/1958 a fost însă abrogat prin Legea
nr. 50/1991 privind autorizarea executării construcțiilor și
unele măsuri pentru realizarea locuințelor, publicată în
Monitorul Oficial al României, Partea I, nr. 163 din
7 august 1991. Cu toate acestea, chiar după abrogarea
decretului citat, în literatura juridică și în practica judiciară
s-a adoptat punctul de vedere potrivit căruia părțile pot să
încheie antecontracte de vânzare-cumpărare imobiliară, iar
instanțele pot pronunța hotărâri care să țină loc de contract
autentic, în temeiul dispozițiilor art. 1073—1077 Cod civil.
Astfel, din interpretarea extensivă a art. 1073 din Codul
civil, ce consacră principiul executării în natură a obligațiilor
și a art. 1077 din Codul civil, care prevede că, în cazul
neîndeplinirii obligației de a face, creditorul poate fi
autorizat să o ducă el însuși la îndeplinire pe cheltuiala
debitorului, s-a dedus că, pentru a asigura îndeplinirea
exactă a obligației asumate, legiuitorul permite instanței să
suplinească voința debitorului și să pronunțe o hotărâre
care să țină loc de act autentic de vânzare.
Modul de stabilire a taxei de timbru pentru aceste
acțiuni în justiție, reglementat de art. 3 1 din Legea
nr. 146/1997, este raportat la taxele care ar trebui plătite
în cazul autentificării actului de vânzare-cumpărare la
notarii publici, în conformitate cu Ordonanța Guvernului
nr. 12/1998 privind taxele de timbru pentru activitatea
notarială. Potrivit art. 20 alin. (1) din Legea nr. 146/1997,
aceste taxe se plătesc anticipat.
Posibilitatea justițiabililor de a cere instanțelor
judecătorești pronunțarea unei hotărâri care să țină loc de
act autentic, fiind o cale excepțională, impusă de echitate,
de validare a unor acte de înstrăinare altfel nule, este

4

MONITORUL OFICIAL AL ROMÂNIEI, PARTEA I, Nr. 771/24.VIII.2005

firesc ca ea să fie supusă aceluiași regim de taxare ca în
procedura notarială, care reprezintă regula. În absența unei
taxări similare, instanțele judecătorești ar prelua parțial

funcția notarilor publici de autentificare a acestei categorii
de acte și s-ar deschide calea eludării prevederilor
imperative ale legislației notariale.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 și art. 20 alin. (1) și (3) din Legea nr. 146/1997
privind taxele judiciare de timbru, excepție ridicată de Marius Damian Burueană în Dosarul nr. 6.260/2003 al Judecătoriei
Sectorului 2 București, respectiv de Mircea Călugăreanu și Maria Octavia Călugăreanu în Dosarul nr. 78/2005 al
Tribunalului Teleorman — Secția civilă.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

CURTEA CONSTITUȚIONALĂ

D E C I Z I A Nr. 395
din 12 iulie 2005

referitoare la excepția de neconstituționalitate a dispozițiilor art. 28 alin. (5)
din Ordonanța de urgență a Guvernului nr. 43/2002
privind Parchetul Național Anticorupție
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Aurelia Rusu
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. (5) din Ordonanța de urgență a
Guvernului nr. 43/2002 privind Parchetul Național
Anticorupție, excepție ridicată de Aurelia Slabu și alții în
Dosarul nr. 10.794/2004 al Tribunalului Cluj — Secția de
litigii de muncă, asigurări sociale și contencios administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere ca fiind inadmisibilă a excepției de
neconstituționalitate ridicate, întrucât nu se urmărește
constatarea neconstituționalității dispoziției legale criticate, ci
extinderea efectelor acesteia pentru toți procurorii și
judecătorii, situație în care aceasta ar deveni constituțională.
C U R T E A,

având în vedere actele și lucrările dosarului, constată
următoarele:

Prin Încheierea din 28 februarie 2005, pronunțată în
Dosarul nr. 10.794/2004, Tribunalul Cluj — Secția de litigii
de muncă, asigurări sociale și contencios administrativ a
sesizat Curtea Constituțională cu excepția de
neconstituționalitate a dispozițiilor art. 28 alin. (5) din
Ordonanța de urgență a Guvernului nr. 43/2002 privind
Parchetul Național Anticorupție, excepție ridicată de
Aurelia Slabu și alții, procurori la parchetele de pe lângă
Judecătoria Cluj-Napoca, Tribunalul Cluj și Curtea de Apel
Cluj, într-o cauză având ca obiect soluționarea unui litigiu
de muncă.
În motivarea excepției de neconstituționalitate autorii
acesteia susțin că prevederile art. 28 alin. (4) din
Ordonanța de urgență a Guvernului nr. 43/2002 privind
Parchetul Național Anticorupție contravin dispozițiilor
constituționale ale art. 16 și ale art. 124 alin. (3).
Autorii excepției apreciază că acordarea unui spor de
40% din indemnizația de încadrare brută lunară numai
procurorilor care participă la judecarea infracțiunilor de
corupție este discriminatorie, întrucât înu există o
specializare a procurorilor, așa cum nu există nici complete
specializate pentru soluționarea cauzelor de corupție sau
criminalitate organizată“. Totodată, se arată că îaceste
cauze nu necesită o specializare anume nici pentru
procurorii care efectuează supravegherea activității de
cercetare penală sau urmărire penală proprie ori care
participă în ședințele de judecată“.
Se consideră că înu este admisă o asemenea
discriminare în condițiile în care există un volum mare de

MONITORUL OFICIAL AL ROMÂNIEI, PARTEA I, Nr. 771/24.VIII.2005
muncă și pentru procurorii care anchetează infracțiuni de
natură economico-financiară și bancară sau infracțiuni
contra vieții [...]“. În ceea ce privește aplicarea principiului
egalității, este invocată Decizia Curții Constituționale nr. 89
din 27 februarie 2003.
Totodată, autorii excepției apreciază că aceste
discriminări aduc atingere independenței magistraților,
având în vedere că îindependența [acestora] are și o
componentă materială, financiară, în condițiile în care
salariile oricum nu sunt pe măsura importanței, complexității
și solicitării impuse de această profesie și nu oferă nici o
compensație pentru privațiunile la care sunt supuși
magistrații“.
Tribunalul Cluj — Secția de litigii de muncă, asigurări
sociale și contencios administrativ apreciază că excepția
de neconstituționalitate ridicată este întemeiată. În acest
sens, se consideră că este încălcat principiul constituțional
al egalității îpentru că soluționarea cauzelor de corupție nu
presupune o specializare anume față de alte categorii de
cauze, aceste cauze nu au un grad sporit de dificultate
față de alte cauze [...], nu supun judecătorul cauzei la
pericole mai mari decât cele la care este expus procurorul
ce instrumentează cauza [...] și nu presupun o
responsabilitate sporită față de alte categorii de cauze“. În
opinia instanței, îsimplul fapt că aceste complete judecă o
anumită categorie de cauze nu justifică acordarea unui
spor [...]. Altminteri, s-ar putea spune că judecătorii nu sunt
niciodată în situații identice care să justifice o salarizare
egală“.
De asemenea, instanța consideră că sunt încălcate și
dispozițiile constituționale referitoare la independența
judecătorului, întrucât îindependența materială este o
latură fundamentală a independenței judecătorului“, dar și
pentru că îsalarizarea judecătorului depinde de președintele
instanței, ceea ce presupune un posibil control asupra
activității și deciziilor acestuia din partea administrației
instanței“. În acest sens, sunt invocate prevederile
Principiului 3 pct. 1 lit. b) din Recomandarea R (94) a
Comitetului Miniștrilor al Consiliului Europei, adoptată la
13 octombrie 1994, ale art. 2 și ale art. 13 din Carta
Universală a Judecătorului.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere, Guvernul consideră că prevederea legală criticată
trebuie coroborată cu dispozițiile Convenției Națiunilor Unite
împotriva corupției, adoptată la New York în 2003, și ale
Convenției penale privind corupția din 1999 a Consiliului
Europei, convenții ratificate de România. Convenția
Națiunilor Unite împotriva corupției prevede, la art. 36, că
în fiecare stat parte trebuie îsă existe unul sau mai multe
organisme ori persoane specializate în lupta împotriva
corupției“, iar aceste organisme trebuie să se bucure de o
îindependență necesară [...] pentru a putea exercita eficient
funcțiile lor la adăpost de orice influență necuvenită“ și să
dispună de un personal care îar trebui să aibă formarea și
resursele adecvate pentru a-și exercita sarcinile“. Se mai
arată că dispoziții asemănătoare cuprinde și art. 20 din
Convenția penală privind corupția a Consiliului Europei. În
consecință, Guvernul apreciază că dispozițiile criticate înu

5

numai că nu încalcă prevederile internaționale în materie,
ci ele reprezintă transpunerea în dreptul intern a unor
prevederi internaționale privind prevenirea și combaterea
corupției, pe care România este obligată să le respecte, ca
parte semnatară a Convenției“. Tot în acest sens sunt
invocate și dispozițiile din Strategia națională anticorupție
pe perioada 2005—2007, precum și Planul de acțiune
pentru implementarea acestei strategii, aprobate prin
Hotărârea Guvernului nr. 231/2005, care prevăd îpregătirea
profesională specializată a personalului P.N.A., mai ales cu
privire la tipologiile cazurilor de corupție și cooperarea
judiciară cu structuri similare din statele membre“.
Guvernul consideră că prevederile criticate nu contravin
principiului egalității, întrucât îdiferențierea de tratament
[aplicată] are la bază criterii obiective privind pregătirea
profesională diferită, specializată, o formare anume pentru
activitatea de urmărire și judecare a infracțiunilor de
corupție, ca și specificul acestor activități, având în vedere,
printre altele, și tipologiile diferite ale cazurilor de corupție,
ca și specificul cooperării judiciare între structurile
specializate din sistemul nostru judiciar și structuri similare
din alte state“.
Totodată, se apreciază că nici critica de
neconstituționalitate privind încălcarea dispozițiilor
constituționale referitoare la independența judecătorilor nu
este întemeiată, întrucât salarizarea judecătorului nu mai
depinde de președintele instanței, având în vedere că în
urma modificărilor operate prin Hotărârea nr. 71/2005 a
Consiliului Superior al Magistraturii asupra Regulamentului
de ordine interioară a instanțelor judecătorești, îs-a
prevăzut că repartizarea cauzelor se va efectua în sistem
informatic, prin programele MJREP sau ECRIS, iar, în
cazul în care repartizarea în acest sistem nu se poate
aplica, repartizarea cauzelor se efectuează prin metoda
sistemului ciclic“. În consecință, Guvernul arată că îaceste
sisteme funcționează pe criterii obiective, înlăturând
posibilitatea de subiectivism ce ar fi putut s-o manifeste
repartizarea de către președintele instanței“. Totodată, se
mai arată că îîn Regulamentul menționat s-au prevăzut o
serie de dispoziții amănunțite privind aplicarea criteriului
aleatoriu în repartizarea dosarelor pe complete, care
constituie garanții ale funcționării obiective a sistemelor de
repartizare“.
Avocatul Poporului apreciază că excepția de
neconstituționalitate ridicată este neîntemeiată. Se
consideră că principiul egalității presupune un tratament
juridic diferit la situații diferite, astfel încât îstabilirea unui
tratament juridic diferențiat în cazul categoriilor de personal
prevăzut de dispozițiile legale criticate reprezintă o opțiune
a legiutorului [și este] justificată de complexitatea activității
desfășurate, precum și de necesitatea instituirii unor măsuri
imediate pentru întărirea capacității Parchetului Național
Anticorupție ca parchet specializat în combaterea
infracțiunilor de corupție“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

6

MONITORUL OFICIAL AL ROMÂNIEI, PARTEA I, Nr. 771/24.VIII.2005

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 28 alin. (4) din
Ordonanța de urgență a Guvernului nr. 43/2002 privind
Parchetul Național Anticorupție, publicată în Monitorul
Oficial al României, Partea I, nr. 244 din 11 aprilie 2002,
aprobată cu modificări și completări prin
Legea
nr. 503/2002, publicată în Monitorul Oficial al României,
Partea I, nr. 523 din 18 iulie 2002. Anterior sesizării Curții,
dispozițiile art. 28 alin. (4) au fost modificate prin
prevederile art. IV pct. 15 din Ordonanța de urgență a
Guvernului nr. 24/2004, publicată în Monitorul Oficial al
României, Partea I, nr. 365 din 27 aprilie 2004, aprobată
cu modificări și completări prin Legea nr. 601/2004,
publicată în Monitorul Oficial al României, Partea I,
nr. 1.227 din 20 decembrie 2004. Așadar, Curtea constată
că autorii excepției, în mod greșit, au invocat
neconstituționalitatea art. 28 alin. (4) din Ordonanța de
urgență a Guvernului nr. 43/2002. În realitate, excepția
privește dispozițiile art. 28 alin. (5) din ordonanță, care au
următorul cuprins:
îPersonalul prevăzut la alin. (1), judecătorii care compun
completele de judecată specializate în infracțiunile de corupție —
potrivit art. 29 din Legea nr. 78/2000, cu modificările și
completările ulterioare —, procurorii care participă la judecarea
acestor cauze, președintele, vicepreședintele, președinții de
secții și judecătorii Înaltei Curți de Casație și Justiție, procurorul
general al Parchetului de pe lângă Înalta Curte de Casație și
Justiție, adjuncții săi și procurorii din Parchetul de pe lângă
Înalta Curte de Casație și Justiție beneficiază de un spor de
40% la indemnizația de încadrare brută lunară. Personalul din
Parchetul Național Anticorupție prevăzut la alin. (2) și (3)
beneficiază de un spor de 30% pentru activitatea specializată
de combatere a infracțiunilor de corupție pe care o
desfășoară.“
Personalul la care se referă alin. (1) al art. 28 îl
constituie procurorii din cadrul Parchetului Național
Anticorupție.
Textele constituționale invocate în susținerea excepției
sunt art. 16 și art. 124 alin. (3). Curtea observă că autorii
excepției invocă în susținerea acesteia întregul text

constituțional al art. 16, însă, în realitate, aceștia se referă
doar la alin. (1) al art. 16 din Constituție. Aceste texte
constituționale au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
— Art. 124 alin. (3): îJudecătorii sunt independenți și se
supun numai legii.“
Examinând excepția de neconstituționalitate ridicată,
Curtea reține următoarele:
În esență, se susține că art. 28 alin. (5) din Ordonanța
de urgență a Guvernului nr. 43/2002 creează o
discriminare între procurorii și judecătorii cărora li se
acordă sporul de 40% din indemnizația de încadrare brută
lunară și cei care nu primesc acest spor. În consecință, în
opinia autorilor sesizării, pentru a fi constituțională,
reglementarea criticată ar trebui aplicată, sub aspecul
sporului, tuturor procurorilor și judecătorilor.
Cu privire la acest aspect, Curtea constată că potrivit
art. 2 alin. (3) din Legea nr. 47/1992 privind organizarea și
funcționarea Curții Constituționale, Curtea se pronunță
numai asupra constituționalității actelor cu privire la care a
fost sesizată, îfără a putea modifica sau completa prevederile
supuse controlului“.
Ca atare, Curtea reține că nu are competența de a
completa prevederea legală potrivit căreia sporul de 40%
se aplică numai anumitor magistrați, ci intră în competența
exclusivă a legiuitorului adoptarea unor prevederi legale
care să instituie anumite discriminări pozitive. Justificarea
instituirii acestui spor, în condițiile în care nu există
specializări pentru anumite categorii de magistrați, cum
sunt judecătorii care compun completele de judecată
specializate în infracțiunile de corupție sau procurorii care
participă la judecarea acestor cauze, reprezintă o problemă
de legiferare, iar nu una de constituționalitate. În aceeași
ordine de idei, acordarea acestui spor și judecătorilor
Înaltei Curți de Casație și Justiție, precum și procurorilor de
la parchetul de pe lângă Înalta Curte de Casație și Justiție
se înscrie în aceeași competență de legiferare, Curtea
Constituțională neputându-se erija într-un îlegislator pozitiv“.
În acest sens a statuat Curtea prin Decizia nr. 328 din
21 iunie 2005, nepublicată încă, ale cărei considerente își
păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 28 alin. (5) din Ordonanța de
urgență a Guvernului nr. 43/2002 privind Parchetul Național Anticorupție, excepție ridicată de Aurelia Slabu și alții în
Dosarul nr. 10.794/2004 al Tribunalului Cluj — Secția de litigii de muncă, asigurări sociale și contencios administrativ.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 771/24.VIII.2005

ACTE
ALE

ALE

ORGANELOR

ADMINISTRAȚIEI

MINISTERUL
AGRICULTURII, PĂDURILOR
ȘI DEZVOLTĂRII RURALE
Nr. 421 din 2 iunie 2005

DE

SPECIALITATE

PUBLICE

MINISTERUL SĂNĂTĂȚII
Nr. 809 din 25 iulie 2005

7

CENTRALE
MINISTERUL MEDIULUI
ȘI GOSPODĂRIRII APELOR
Nr. 687 din 1 august 2005

ORDIN
pentru aprobarea cerințelor pe care trebuie să le îndeplinească dosarele substanțelor active
și ale produselor formulate, necesare evaluării în vederea omologării, frazelor de risc și frazelor-tip
pentru măsurile de siguranță specifice produselor de protecție a plantelor
Având în vedere prevederile art. 39 din Hotărârea Guvernului nr. 1.559/2004 privind procedura de omologare a
produselor de protecție a plantelor în vederea plasării pe piață și a utilizării lor pe teritoriul României și prevederile
Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și Dezvoltării Rurale,
cu modificările și completările ulterioare, ale Hotărârii Guvernului nr. 168/2005 privind organizarea și funcționarea
Ministerului Sănătății, cu modificările și completările ulterioare, și ale Hotărârii Guvernului nr. 408/2004 privind organizarea
și funcționarea Ministerului Mediului și Gospodăririi Apelor, cu modificările și completările ulterioare,
ministrul agriculturii, pădurilor și dezvoltării rurale, ministrul sănătății și ministrul mediului și gospodăririi
apelor emit următorul ordin:
Art. 1. — Prin prezentul ordin se aprobă:
— cerințele pe care trebuie să le îndeplinească dosarele
substanțelor active din produsele de protecție a plantelor,
necesare evaluării în vederea omologării, prevăzute în
anexa nr. 1;
— cerințele pe care trebuie să le îndeplinească dosarele
produselor de protecție a plantelor, necesare evaluării în
vederea omologării, prevăzute în anexa nr. 2;
— frazele de risc specifice produselor de protecție a
plantelor, prevăzute în anexa nr. 3;
— frazele-tip pentru măsurile de siguranță privind
protecția oamenilor și a mediului, prevăzute în anexa nr. 4.
p. Ministrul agriculturii, pădurilor
și dezvoltării rurale,
Nicolae Flaviu Lazin,
secretar de stat

Art. 2. — (1) Anexele nr. 1—4*) fac parte integrantă din
prezentul ordin.
(2) Prezentul ordin transpune anexele nr. II—V la
Directiva Consiliului nr. 91/414/CEE privind plasarea pe
piață a produselor de protecție a plantelor, publicată în
Jurnalul Oficial al Comunităților Europene nr. L 230 din
19 august 1991, pag. 1.
Art. 3. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

Ministrul sănătății,
Mircea Cinteză

Ministrul mediului
și gospodăririi apelor,
Sulfina Barbu

*) Anexele nr. 1—4 se publică ulterior în Monitorul Oficial al României, Partea I, nr. 771 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL FINANȚELOR PUBLICE

ORDIN
privind modificarea Ordinului ministrului finanțelor nr. 140/1999 pentru aprobarea criteriilor
referitoare la autorizarea funcționării unităților emitente de tichete de masă
potrivit Legii nr. 142/1998 privind acordarea tichetelor de masă
În baza prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,
în conformitate cu art. 2 alin. (2) din Legea nr. 142/1998 privind acordarea tichetelor de masă și cu art. 3 din
Hotărârea Guvernului nr. 5/1999 pentru aprobarea Normelor de aplicare a Legii nr. 142/1998 privind acordarea tichetelor
de masă, cu modificările ulterioare,

8

MONITORUL OFICIAL AL ROMÂNIEI, PARTEA I, Nr. 771/24.VIII.2005
ministrul finanțelor publice emite următorul ordin:

Art. I. — Alineatul (1) al articolului 1 din Ordinul
ministrului finanțelor nr. 140/1999 pentru aprobarea criteriilor
referitoare la autorizarea funcționării unităților emitente de
tichete de masă potrivit Legii nr. 142/1998 privind
acordarea tichetelor de masă, publicat în Monitorul Oficial
al României, Partea I, nr. 89 din 2 martie 1999, cu
modificările ulterioare, se modifică și va avea următorul
cuprins:
îArt. 1. — (1) Se instituie Comisia de autorizare a
funcționării unităților emitente de tichete de masă, formată
din 5 membri, în următoarea componență:
1. doamna Mara Rîmniceanu, secretar de stat în cadrul
Ministerului Finanțelor Publice — președinte;
Din partea Ministerului Finanțelor Publice:

1. directorul Direcției de autorizări sau înlocuitorul
acestuia — vicepreședinte;
2. directorul general al Direcției generale juridice sau
înlocuitorul acestuia — membru;
Din partea Agenției Naționale de Administrare Fiscală:
1. vicepreședintele Agenției Naționale de Administrare
Fiscală pe probleme de control sau înlocuitorul acestuia —
membru;
2. directorul general al Direcției generale de
reglementare a colectării creanțelor bugetare sau
înlocuitorul acestuia — membru;“.
Art. II. — Prezentul ordin intră în vigoare de la data
publicării în Monitorul Oficial al României, Partea I.

Ministrul finanțelor publice,
Ionel Popescu
București, 12 august 2005.
Nr. 1.154.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 771/24.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047563]
ISSN 1453—4495

