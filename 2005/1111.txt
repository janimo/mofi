PARTEA

Anul 173 (XVII) — Nr. 1.111

I

Joi, 8 decembrie 2005

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 562 din 25 octombrie 2005 referitoare la
excepția de neconstituționalitate a dispozițiilor
art. 5803 alin. 1 din Codul de procedură civilă .....
Decizia nr. 575 din 3 noiembrie 2005 referitoare la
excepția de neconstituționalitate a dispozițiilor
art. 88—92, art. 94, art. 96 și art. 98 din
Ordonanța de urgență a Guvernului nr. 195/2002
privind circulația pe drumurile publice .....................
Decizia nr. 580 din 3 noiembrie 2005 referitoare la
excepția de neconstituționalitate a dispozițiilor
art. 1 alin. (1), ale art. 4 alin. (2) și (4) și ale
art. 8 alin. (2) și (5) din Ordonanța Guvernului
nr. 5/2001 privind procedura somației de plată .....

DECIZII

ALE

1–3

Nr.

Pagina

Decizia nr. 611 din 15 noiembrie 2005 referitoare la
excepția de neconstituționalitate a dispozițiilor
art. 107 alin. 1 din Legea nr. 26/1996 privind
Codul silvic și art. 13 din Legea nr. 31/2000
privind stabilirea și sancționarea contravențiilor
silvice..........................................................................

13–15

HOTĂRÂRI ALE GUVERNULUI ROMÂNIEI
3–7

8–13

CURȚII

1.513. — Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al orașului Popești-Leordeni și în
administrarea Consiliului Local al Orașului PopeștiLeordeni, județul Ilfov................................................

15–16

CONSTITUȚIONALE

CURTEA CONSTITUȚIONALĂ

D E C I Z I A Nr. 562
din 25 octombrie 2005

referitoare la excepția de neconstituționalitate a dispozițiilor art. 5803 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 5803 alin. 1 din Codul de
procedură civilă, excepție ridicată de Paul Trucă în Dosarul

nr. 2.958/2004 al Curții de Apel București — Secția a IV-a
civilă.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că nu există nici o contrarietate între
dispoziția criticată și Legea fundamentală.
C U R T E A,

având în vedere actele și lucrările dosarului, reține
următoarele:
Prin Încheierea din 8 iunie 2005, pronunțată în Dosarul
nr. 2.958/2004, Curtea de Apel București — Secția a IV-a

2

MONITORUL OFICIAL AL ROMÂNIEI, PARTEA I, Nr. 1.111/8.XII.2005

civilă a sesizat Curtea Constituțională cu excepția de
neconstituționalitate a dispozițiilor art. 580 3 alin. 1 din
Codul de procedură civilă, excepție ridicată de Paul Trucă.
În motivarea excepției de neconstituționalitate autorul
arată că dispozițiile art. 580 3 alin. 1 din Codul de
procedură civilă contravin prevederilor constituționale ale
art. 21, referitoare la liberul acces la justiție. Potrivit textului
de lege criticat, instanța, sesizată de creditor, poate obliga
pe debitorul care nu își execută de bunăvoie obligația de a
face la plata unei amenzi civile, printr-o încheiere
irevocabilă, fapt ce este de natură a îngrădi accesul
persoanei interesate la toate gradele de jurisdicție, inclusiv
la căile de atac ale apelului și recursului.
Curtea de Apel București — Secția a IV-a civilă apreciază
că excepția de neconstituționalitate este neîntemeiată,
întrucât legiuitorul are posibilitatea să suprime una sau
ambele căi de atac în anumite materii, ceea ce nu
echivalează cu îngrădirea liberului acces la justiție.
Dispozițiile art. 5803 alin. 1 din Codul de procedură civilă
deschid creditorului calea judiciară pentru a obține
constrângerea debitorului la executarea unei obligații de a
face prevăzută într-un titlu executoriu, astfel încât este
asigurat accesul liber la justiție. Împrejurarea că soluția
instanței nu poate fi cenzurată prin intermediul căilor de
atac nu reprezintă o problemă de constituționalitate, ci
exclusiv una de opțiune legislativă.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul consideră că excepția de neconstituționalitate
este neîntemeiată. În acest sens arată că textele de lege
criticate dau expresie dispozițiilor art. 126 alin. (2) din
Constituție, care prevăd că reglementarea procedurii de
judecată se face prin lege, legiuitorul având libertate
deplină de a statua în astfel de domenii. Astfel, instituirea
unor limite în exercitarea căilor de atac nu contravine sub
nici un aspect prevederilor constituționale cuprinse în
art. 21, atâta timp cât, aflat în faza executării obligației
consemnate în titlul executoriu, debitorul a avut
posibilitatea, până a ajunge în această etapă, să formuleze
apărări de fond și să parcurgă toate căile de atac
prevăzute de lege.
Avocatul Poporului consideră că dispozițiile art. 5803
alin. 1 din Codul de procedură civilă, conferind caracter
irevocabil încheierii instanței de judecată, nu îngrădesc
dreptul persoanelor interesate de a se adresa justiției
pentru apărarea drepturilor, a libertăților și a intereselor lor
legitime. Accesul liber la justiție nu înseamnă accesul la
toate structurile judecătorești și căile de atac prevăzute de
lege, în condițiile în care, potrivit art. 126 alin. (2) și
art. 129 din Legea fundamentală, competența instanțelor,
procedura de judecată și căile de atac împotriva hotărârilor
judecătorești sunt stabilite exclusiv de legiuitor, care poate
institui reguli deosebite în considerarea unor situații diferite.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5803 alin. 1 din Codul de procedură civilă,
potrivit cărora: îDacă obligația de a face nu poate fi îndeplinită
prin altă persoană decât debitorul, acesta poate fi constrâns la
îndeplinirea ei, prin aplicarea unei amenzi civile. Instanța
sesizată de creditor poate obliga pe debitor, prin încheiere
irevocabilă, dată cu citarea părților, să plătească, în favoarea
statului, o amendă civilă de la 200.000 lei la 500.000 lei,
stabilită pe zi de întârziere până la executarea obligației
prevăzute în titlul executoriu.“
Autorul excepției susține că dispozițiile legale criticate
încalcă prevederile constituționale cuprinse în art. 21
alin. (1) și (2): î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
constată că asupra criticii având ca obiect dispozițiile
art. 5803 alin. 1 din Codul de procedură civilă s-a mai
pronunțat prin Decizia nr. 484/2004, publicată în Monitorul
Oficial al României, Partea I, nr. 50 din 14 ianuarie 2005,
respingând excepția de neconstituționalitate ca fiind
neîntemeiată.
Cu acel prilej Curtea a reținut că îreglementarea
criticată se subsumează Cărții a V-a a Codului de
procedură civilă, consacrată executării silite a obligațiilor
stabilite printr-un titlu executoriu, constituind Secțiunea
a IV-a referitoare la executarea silită a obligațiilor de a face
sau de a nu face. Finalitatea acesteia este evidentă și
constă în determinarea debitorului rău-platnic de a executa
obligația la care este ținut în temeiul unui titlu executoriu,
pe care numai el o poate executa, prin aplicarea unei
amenzi civile stabilite pe zi de întârziere până la data
executării. Prin exercitarea acestei constrângeri cu caracter
pecuniar se urmărește contracararea manoperelor abuzive,
tinzând la tergiversarea îndeplinirii obligațiilor asumate de
debitor, în vederea asigurării celerității, ca exigență
imperativă a executării silite.
Așa fiind, ar fi ilogic și contrar finalității urmărite ca
încheierea de obligare a debitorului la plata amenzii civile
să fie supusă unor căi de atac. Consacrarea caracterului
irevocabil al acestei încheieri este deci în deplină
concordanță cu finalitatea reglementării, fără ca prin

MONITORUL OFICIAL AL ROMÂNIEI, PARTEA I, Nr. 1.111/8.XII.2005
aceasta să se încalce prevederile art. 21 alin. (1) și (2)
din Constituție, întrucât, așa cum Curtea a statuat în mod
constant, accesul liber la justiție nu înseamnă accesul la
toate căile de atac și, deci, la toate gradele de jurisdicție,
legiuitorul fiind suveran în a limita, pentru rațiuni impuse

3

de specificul domeniului supus reglementării, un atare
acces“.
Atât soluția, cât și considerentele cuprinse în această
decizie își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5803 alin. 1 din Codul de procedură civilă, excepție
ridicată de Paul Trucă în Dosarul nr. 2.958/2004 al Curții de Apel București — Secția a IV-a civilă.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 575
din 3 noiembrie 2005

referitoare la excepția de neconstituționalitate a dispozițiilor art. 88—92, art. 94, art. 96 și art. 98
din Ordonanța de urgență a Guvernului nr. 195/2002 privind circulația pe drumurile publice
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 88—92, art. 94, 96 și 98 din
Ordonanța de urgență a Guvernului nr. 195/2002 privind
circulația pe drumurile publice, excepție ridicată de Victor
Andrei în Dosarul nr. 20.769/2004 al Judecătoriei Iași.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, considerând
că textele criticate nu contravin dispozițiilor constituționale
invocate în susținerea excepției. Se apreciază că aceste
reglementări reprezintă voința legiuitorului și nu fac nici un
fel de discriminare, aplicându-se în egală măsură tuturor
celor care săvârșesc contravenții privind circulația pe
drumurile publice.

C U R T E A,

având în vedere actele și lucrările dosarului, constată
următoarele:
Prin Încheierea din 30 mai 2005, pronunțată în Dosarul
nr. 20.769/2004, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 88—92, art. 94, 96 și 98 din Ordonanța de
urgență a Guvernului nr. 195/2002, excepție ridicată de
Victor Andrei în dosarul menționat, având ca obiect
soluționarea contestației împotriva procesului-verbal de
contravenție prin care autorul excepției a fost sancționat în
baza art. 170 alin. (1) lit. b) din Hotărârea Guvernului
nr. 85/2003 pentru aprobarea Regulamentului de aplicare a
Ordonanței de urgență a Guvernului nr. 195/2002.
Sesizarea Curții Constituționale are la bază Decizia
civilă nr. 524/E din 7 aprilie 2005 a Tribunalului Iași prin
care s-a stabilit că soluția de respingere, pe fond, a
excepției de neconstituționalitate a prevederilor art. 88—92,
art. 94, 96 și 98 din Ordonanța de urgență a Guvernului
nr. 195/2002, ridicată inițial, în fața Judecătoriei Iași, prin
Încheierea acestei instanțe din 28 februarie 2005,
contravine dispozițiilor art. 29 alin. (1) din Legea
nr. 47/1992. Prin aceeași încheiere a instanței de fond
fusese respinsă, ca inadmisibilă, excepția de
neconstituționalitate a dispozițiilor art. 226, 230 și 231 din
Hotărârea Guvernului nr. 85/2003 pentru aprobarea

4

MONITORUL OFICIAL AL ROMÂNIEI, PARTEA I, Nr. 1.111/8.XII.2005

Regulamentului de aplicare a Ordonanței de urgență a
Guvernului nr. 195/2002, instanța de fond reținând, în mod
corect, că, potrivit dispozițiilor art. 146 lit. d) din Constituție
și ale art. 29 alin. (1) și (6) din Legea nr. 47/1992,
hotărârile Guvernului nu pot forma obiect al controlului de
constituționalitate. În legătură cu această a doua soluție,
instanța de recurs nu a reținut, prin decizia respectivă,
încălcarea legii de către instanța de fond, astfel că, sub
acest aspect, încheierea instanței de fond este definitivă. În
consecință, sesizarea Curții Constituționale privește numai
excepția de neconstituționalitate a dispozițiilor criticate ale
Ordonanței de urgență a Guvernului nr. 195/2002.
În motivarea excepției de neconstituționalitate autorul
acesteia susține, în esență, că Ordonanța de urgență a
Guvernului nr. 195/2002 privind circulația pe drumurile
publice și Hotărârea Guvernului nr. 85/2003 au fost
adoptate fără acordul asociațiilor patronale și sindicale,
stabilind îo mare discriminare între diferitele categorii socioprofesionale și șoferi, încălcând prevederile art. 4 și art. 16
din Constituție“.
Autorul excepției precizează, în cuprinsul memoriului
depus la instanță, că dispozițiile criticate pentru
neconstituționalitate sunt cele ale art. 88—92, art. 94, 96
și 98 din Ordonanța de urgență a Guvernului nr. 195/2002,
precum și cele ale art. 226, 230 și 231 din Hotărârea
Guvernului nr. 85/2003, îcare prevăd cuantumuri ale
amenzilor […] și sancțiunile complementare aplicate
șoferilor care greșesc și în mod special șoferilor
profesioniști [care] sunt mult prea dure și exagerate“.
Aceste prevederi sunt considerate neconstituționale,
deoarece contravin îdreptului de proprietate prevăzut de
art. 1 din Protocolul nr. 1 la care România este parte din
1994“, precum și dispozițiilor art. 23 și 25 din Declarația
Universală a Drepturilor Omului. Sunt invocate totodată, în
legătură cu aplicabilitatea documentelor internaționale, și
dispozițiile constituționale ale art. 11 și 20.
Se mai arată, în susținerea excepției, că îactualul
cuantum [al amenzilor] deturnează scopul educativ în
măsuri represive […]. Se încalcă, în acest fel, principiile
constituționale de la art. 53“.
În opinia autorului excepției, prin aplicarea dispozițiilor
criticate, înu se respectă principiul constituțional prevăzut
de art. 16 din Constituție“, întrucât conducătorilor auto
profesioniști îli se interzice dreptul la muncă pe o perioadă
limitată, iar celorlalte categorii nu li se face așa ceva […]“.
Judecătoria Iași, nesocotind prevederile art. 29 alin. (3)
din Legea nr. 47/1992, nu și-a exprimat opinia cu privire
la excepția de neconstituționalitate ridicată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Se arată, în argumentarea acestui punct
de vedere, că hotărârile Guvernului nu pot fi supuse
controlului Curții Constituționale.

În ceea ce privește critica dispozițiilor din Ordonanța de
urgență a Guvernului nr. 195/2002 a căror neconstituționalitate
se invocă, Guvernul apreciază că aceste reglementări
îreprezintă voința legiuitorului și nu fac nici un fel de
discriminare, aplicându-se tuturor conducătorilor auto care
săvârșesc respectivele contravenții“, astfel că nu se pune
problema încălcării dispozițiilor constituționale ale art. 4 și
16 sau a celor ale art. 11 și 20.
De asemenea, Guvernul arată că dispozițiile criticate din
ordonanța de urgență nu aduc vreo restrângere unor
drepturi pentru a se considera că sunt încălcate prevederile
art. 53 din Constituție.
Avocatul Poporului consideră că excepția de
neconstituționalitate a dispozițiilor art. 88—92, art. 94, 96 și
98 din Ordonanța de urgență a Guvernului nr. 195/2002
este neîntemeiată, iar cea referitoare la art. 226, 230 și
231 din Hotărârea Guvernului nr. 85/2003 este inadmisibilă.
În argumentarea acestui punct de vedere se arată,
referitor la critica de neconstituționalitate a art. 88—92,
art. 94, 96 și 98 din Ordonanța de urgență a Guvernului
nr. 195/2002, prin invocarea încălcării art. 16 din
Constituție, că dispozițiile criticate se aplică în mod egal
tuturor conducătorilor de autovehicule care încalcă
prevederile legale privind circulația pe drumurile publice,
îfără discriminări pe considerente arbitrare“.
În legătură cu critica de neconstituționalitate formulată în
raport cu prevederile art. 53 din Constituție, Avocatul
Poporului consideră că aceasta nu poate fi reținută. Se
arată în acest sens că, îfață de pericolul pe care îl
prezintă fapta pentru valorile sociale (persoane, bunuri)
angajate în traficul rutier, legiuitorul a considerat că trebuie
sancționată contravențional încălcarea dispozițiilor legale
privind circulația pe drumurile publice. Acest pericol justifică
restrângerea dreptului și a libertății de a conduce pe
drumurile publice“.
Celelalte dispoziții din Constituție invocate de autorul
excepției nu au, în opinia Avocatului Poporului, incidență în
cauza de față.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate cu care Curtea
a fost sesizată îl constituie dispozițiile art. 88—92, ale
art. 94, 96 și 98 din Ordonanța de urgență a Guvernului
nr. 195/2002 privind circulația pe drumurile publice, publicată
în Monitorul Oficial al României, Partea I, nr. 958 din
28 decembrie 2002, dispoziții care au următorul cuprins:

MONITORUL OFICIAL AL ROMÂNIEI, PARTEA I, Nr. 1.111/8.XII.2005
— Art. 88: î(1) Sancțiunile contravenționale complementare
au ca scop înlăturarea unei stări de pericol și preîntâmpinarea
săvârșirii altor fapte interzise de lege și sunt următoarele:
a) reținerea permisului de conducere, a atestatului
profesional, a certificatului de înmatriculare ori înregistrare sau
a plăcuțelor cu numerele de înmatriculare;
b) retragerea permisului de conducere;
c) suspendarea exercitării dreptului de a conduce pe timp
limitat;
d) anularea permisului de conducere;
e) confiscarea bunurilor destinate ori folosite la săvârșirea
contravențiilor prevăzute de prezenta ordonanță de urgență;
f) imobilizarea vehiculului.
(2) Reținerea permisului de conducere ori a certificatului de
înmatriculare sau înregistrare se face de către poliție, o dată cu
constatarea faptei pentru care se dispune una dintre
sancțiunile contravenționale complementare prevăzute la
alin. (1), eliberându-se titularului o dovadă înlocuitoare, cu sau
fără drept de circulație.
(3) Retragerea permisului de conducere se dispune de
către poliție când titularul acestuia a fost declarat inapt pentru a
conduce vehicule pe drumurile publice de către o instituție
medicală autorizată.
(4) Suspendarea exercitării dreptului de a conduce se
aprobă de șeful inspectoratului județean de poliție, Direcției
Generale de Poliție a Municipiului București sau al direcției
poliției specializate din Inspectoratul General al Poliției
Române.
(5) Hotărârea asupra sancțiunilor contravenționale
complementare se comunică în scris contravenientului, în
termen de cel mult 5 zile de la data constatării faptei.
(6) Sancțiunile contravenționale complementare prevăzute
la alin. (1) lit. e) și f) se dispun prin același proces-verbal de
constatare prin care s-a stabilit și amenda contravențională.“;
— Art. 89: îConstituie contravenții și se sancționează cu
amendă de la 2.000.000 lei la 8.000.000 lei următoarele fapte:
a) conducerea vehiculului sub influența băuturilor alcoolice,
dacă fapta nu constituie infracțiune;
b) încălcarea normelor legale referitoare la depășire, cu
excepția prevederilor art. 88 lit. a);
c) conducerea vehiculului cu defecțiuni tehnice grave la
sistemul de frânare sau la mecanismul de direcție;
d) depășirea cu mai mult de 50 km/h a vitezei maxime
admise pe sectorul de drum respectiv și pentru categoria din
care face parte autovehiculul condus;
e) nerespectarea regulilor de trecere la nivel cu calea
ferată;
f) nerespectarea semnalelor polițiștilor la trecerea
coloanelor oficiale;
g) neoprirea la semnalul regulamentar al polițistului, în
scopul sustragerii de la control.“;
— Art. 90: îConstituie contravenții și se sancționează cu
amendă de la 1.500.000 lei la 5.000.000 lei următoarele fapte:
a) depășirea coloanelor de vehicule oprite la culoarea roșie
a semaforului electric sau la trecerile la nivel cu calea ferată;
b) schimbarea direcției de mers prin încălcarea marcajului
longitudinal continuu;
c) circulația pe sens opus;

5

d) neacordarea priorității de trecere vehiculelor care au
acest drept;
e) neprezentarea în termenul prevăzut de lege la unitatea
de poliție pe a cărei rază s-a produs accidentul de pe urma
căruia au rezultat numai pagube materiale.“;
— Art. 91: îConstituie contravenții și se sancționează cu
amendă de la 1.000.000 lei la 3.000.000 lei următoarele fapte:
a) pătrunderea în intersecție la culoarea roșie a semaforului
electric;
b) încălcarea normelor referitoare la folosirea pe timp de
noapte a luminilor de drum;
c) depășirea cu mai mult de 30 km/h a vitezei maxime
admise pe sectorul de drum respectiv și pentru categoria din
care face parte autovehiculul condus;
d) neacordarea priorității de trecere pietonilor care au acest
drept.“;
— Art. 92: î(1) Săvârșirea de către conducătorul de
autovehicul a uneia sau mai multor contravenții atrage, pe
lângă sancțiunile contravenționale prevăzute la art. 87 alin. (1),
și aplicarea unui număr de puncte de penalizare.
(2) Faptele pentru care se aplică puncte de penalizare,
numărul acestora și procedura de înregistrare se stabilesc prin
regulament.“;
— Art. 94: î(1) Suspendarea exercitării dreptului de a
conduce autovehicule se dispune:
a) pentru o perioadă de 30 de zile, dacă în decurs de un an
titularul permisului de conducere a săvârșit contravenții care
cumulează 15 puncte de penalizare;
b) pentru o perioadă de 60 de zile, dacă în decurs de 6 luni
de la data expirării duratei de suspendare titularul permisului
de conducere a săvârșit contravenții care cumulează 10 puncte
de penalizare;
c) pentru o perioadă de 90 de zile, dacă fapta
conducătorului auto a fost urmărită ca infracțiune prevăzută de
prezenta ordonanță de urgență, iar instanța de judecată sau
procurorul a dispus înlocuirea răspunderii penale cu una dintre
sancțiunile contravenționale complementare prevăzute la
art. 91 din Codul penal sau dacă fapta conducătorului auto
constituie una dintre contravențiile pentru care, prin
regulament, se dispune ca măsură administrativă reținerea pe
loc a permisului de conducere.
(2) În cazurile prevăzute la alin. (1) lit. a) și b)
contravenientul este obligat să se prezinte la unitatea de poliție
în termen de 5 zile de la primirea înștiințării scrise comunicate
de aceasta, pentru a preda permisul de conducere.
Neprezentarea la termenul stabilit, în mod nejustificat, atrage
majorarea cu 30 de zile a duratei suspendării exercitării
dreptului de a conduce, prevăzută la alin. (1) lit. a) și b).“;
— Art. 96: îÎn cazul concursului de contravenții care
întrunesc mai mult de 15 puncte de penalizare, perioada de
suspendare a exercitării dreptului de a conduce se compune
din însumarea perioadelor corespunzătoare fiecărei fapte,
calculate în condițiile stabilite prin regulament, fără ca această
perioadă să depășească 90 de zile.“;
— Art. 98: îPermisul de conducere se reține în
următoarele cazuri:
a) la cumularea a cel puțin 15 puncte de penalizare;

6

MONITORUL OFICIAL AL ROMÂNIEI, PARTEA I, Nr. 1.111/8.XII.2005

b) când titularul acestuia a săvârșit una dintre infracțiunile
prevăzute la art. 77, la art. 78 alin. (2), la art. 79 alin. (1), (3) și
(4) și la art. 81 alin. (1);
c) când titularul acestuia a săvârșit una dintre infracțiunile
prevăzute la art. 178 și 184 din Codul penal, dacă acestea au
fost comise ca urmare a nerespectării dispozițiilor legale
privind circulația pe drumurile publice;
d) la săvârșirea uneia dintre contravențiile pentru care prin
regulament se dispune ca măsură administrativă reținerea pe
loc a permisului de conducere;
e) când prezintă modificări, ștersături sau adăugări, este
deteriorat ori se află în mod nejustificat asupra altei persoane.“
Autorul excepției de neconstituționalitate, criticând în
ansamblu modul de reglementare și sancționare a
contravențiilor privind circulația pe drumurile publice,
susține, în esență, că dispozițiile de lege supuse controlului
sunt neconstituționale, deoarece prevăd cuantumuri mari
ale amenzilor, precum și posibilitatea suspendării și
exercitării dreptului de a conduce autovehicule. Aceste
sancțiuni, aplicabile șoferilor care comit faptele
contravenționale prevăzute de ordonanță, mai des pentru
șoferii profesioniști, duc la scăderea severă a veniturilor
acestora. Astfel, sunt încălcate, în opinia autorului
excepției, dispozițiile art. 4, art. 16 alin. (1) și (2), art. 41
alin. (1) [devenit art. 44 alin. (1) după republicarea
Constituției], precum și cele ale art. 53 din Constituție, care
au următorul cuprins:
— Art. 4: î(1) Statul are ca fundament unitatea poporului
român și solidaritatea cetățenilor săi.
(2) România este patria comună și indivizibilă a tuturor
cetățenilor săi, fără deosebire de rasă, de naționalitate, de
origine etnică, de limbă, de religie, de sex, de opinie, de
apartenență politică, de avere sau de origine socială.“;
— Art. 16 alin. (1) și (2): îCetățenii sunt egali în fața legii
și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Au fost invocate în susținerea excepției de
neconstituționalitate și dispozițiile art. 1 alin. 1 din Protocolul
adițional la Convenția pentru apărarea drepturilor omului și
a libertăților fundamentale, al căror conținut este următorul:
îOrice persoană fizică sau juridică are dreptul la respectarea
bunurilor sale. Nimeni nu poate fi lipsit de proprietatea sa decât
pentru cauză de utilitate publică și în condițiile prevăzute de
lege și de principiile generale ale dreptului internațional.“

De asemenea au fost invocate dispozițiile art. 23 pct. 2
și art. 25 pct. 1 din Declarația Universală a Drepturilor
Omului, texte care au următorul cuprins:
— Art. 23 pct. 2: îToți oamenii au dreptul, fără nici o
discriminare, la salariu egal pentru muncă egală.“;
— Art. 25 pct. 1: îOrice persoană are dreptul la un nivel
de viață corespunzător asigurării sănătății sale, bunăstării
proprii și a familiei, cuprinzând hrana, îmbrăcămintea, locuința,
îngrijirea medicală, precum și serviciile sociale necesare, are
dreptul la asigurare în caz de șomaj, de boală, de invaliditate,
văduvie, bătrânețe sau în alte cazuri de pierdere a mijloacelor
de subzistență ca urmare a unor împrejurări independente de
voința sa.“
În legătură cu susținerea incidenței în cauză a celor
două prevederi din documentele internaționale privind
drepturile omului, autorul excepției a invocat și dispozițiile
art. 11 și 20 din Constituție, care au următorul cuprins:
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
Excepția de neconstituționalitate a fost ridicată într-o
cauză având ca obiect soluționarea contestației împotriva
procesului-verbal de contravenție prin care autorul excepției
a fost sancționat în baza art. 170 alin. (1) lit. b) din
Hotărârea Guvernului nr. 85/2003, care prevede:
îConducătorul de vehicul este obligat să oprească atunci când:
[...] b) semnalul cu lumini roșii și/sau semnalul sonor sunt în
funcțiune.“
Examinând excepția de neconstituționalitate, Curtea
reține că fapta săvârșită de autorul excepției, astfel cum a
fost menționată în procesul-verbal de contravenție contestat
la instanța de judecată, este prevăzută de art. 170 alin. (1)
lit. b) din Hotărârea Guvernului nr. 85/2003 și sancționată
de art. 226 lit. f) din aceeași hotărâre. Curtea observă,
totodată, că aceste reglementări au la bază dispozițiile
cuprinse în textele art. 88, art. 89 lit. e) și art. 92 din
Ordonanța de urgență a Guvernului nr. 195/2002. În
consecință, excepția de neconstituționalitate referitoare la
dispozițiile cuprinse în celelalte texte criticate care nu au
legătură cu soluționarea cauzei, și anume art. 89 lit. a)—d),
f) și g), art. 90, 91, 94, 96 și 98, urmează a fi respinsă ca
inadmisibilă conform dispozițiilor art. 29 alin. (1) și (6) din
Legea nr. 47/1992. Potrivit art. 29 alin. (1) din Legea
nr. 47/1992 privind organizarea și funcționarea Curții
Constituționale, aceasta î[...] decide asupra excepțiilor ridicate

MONITORUL OFICIAL AL ROMÂNIEI, PARTEA I, Nr. 1.111/8.XII.2005
în fața instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia“.
În conformitate cu prevederile art. 29 alin. (6) din Legea
nr. 47/1992, excepțiile care sunt contrare dispozițiilor
alin. (1), (2) și (3) ale aceluiași articol sunt inadmisibile.
Analizând excepția de neconstituționalitate a dispozițiilor
art. 88, art. 89 lit. e), art. 91 și 92 din Ordonanța de
urgență a Guvernului nr. 195/2002, Curtea reține că aceste
dispoziții criticate nu contravin textelor constituționale și
celor din documentele internaționale invocate în cauză.
Astfel, în legătură cu critica de neconstituționalitate
formulată prin invocarea încălcării dispozițiilor art. 4 și
art. 16 alin. (1) din Constituție privind egalitatea, Curtea
reține că dispozițiile criticate din ordonanța de urgență
stabilesc faptele ce constituie contravenții la reglementările
privind circulația pe drumurile publice și sancțiunile
aferente. Aceste reglementări se aplică, în egală măsură,
fără discriminare, tuturor conducătorilor auto, profesioniști
sau nu, care săvârșesc contravențiile prevăzute de lege,
nefiind, deci, încălcate nici dispozițiile art. 23 pct. 2 și
art. 25 pct. 1 din Declarația Universală a Drepturilor
Omului.
Tot astfel, nu poate fi reținută nici susținerea referitoare
la încălcarea art. 44 alin. (1) din Constituție privind
încălcarea dreptului de proprietate privată, precum și a
art. 1 alin. 1 din Protocolul adițional la Convenția pentru
apărarea drepturilor omului și a libertăților fundamentale,
deoarece stabilirea unor amenzi nu are semnificația unui
transfer de proprietate care să încalce Constituția sau
normele convenționale, ci este consecința săvârșirii unor
fapte ilegale sancționate de lege, în cuantumul apreciat de
legiuitor în funcție de gravitatea și frecvența faptelor
respective. În consecință, nu se poate considera că în

7

cauză a fost încălcat, prin prevederile criticate, dreptul de
proprietate al persoanei.
Referitor la invocarea încălcării dispozițiilor art. 53 din
Constituție, Curtea observă că textul constituțional se referă
exclusiv la restrângerea exercițiului unor drepturi sau al
unor libertăți prevăzute de Constituție, iar textele criticate
nu restrâng drepturi constituționale, ci prevăd, astfel cum
s-a mai arătat, sancționarea unor fapte de încălcare a legii,
care pun în pericol siguranța circulației rutiere. Pe de altă
parte, este de observat că alin. (1) al art. 53 prevede,
între alte situații, că exercițiul unor drepturi poate fi
restrâns și pentru apărarea drepturilor și a libertăților
cetățenilor.
De altfel, Curtea constată că dispozițiile art. 88 alin. (2)
și ale art. 94 alin. (1) lit. c) din Ordonanța de urgență a
Guvernului nr. 195/2002 au mai format obiect al controlului
de neconstituționalitate. De exemplu, prin Decizia nr. 44
din 27 ianuarie 2005, publicată în Monitorul Oficial al
României, Partea I, nr. 163 din 20 februarie 2005, Curtea,
respingând excepția cu acest obiect, a statuat că îstabilirea
unor astfel de reguli în ceea ce privește circulația pe
drumurile publice, inclusiv în ceea ce privește reținerea
permisului de conducere, respectiv suspendarea exercitării
dreptului de a conduce autovehicule, are ca scop, potrivit
art. 1 alin. (2) din Ordonanța de urgență a Guvernului
nr. 195/2002, «asigurarea desfășurării fluente și în siguranță
a circulației rutiere, apărarea vieții și integrității corporale, a
sănătății persoanelor, proprietății publice și private, protecția
mediului înconjurător, precum și a drepturilor și intereselor
legitime ale persoanelor în acest domeniu»[…]“.
În legătură cu susținerea că adoptarea ordonanței s-a
făcut fără consultarea organizațiilor patronale și a celor
sindicale, Curtea reține că dispozițiile constituționale privind
delegarea legislativă sau alte prevederi care se referă la
adoptarea legilor nu prevăd asemenea cerințe pentru
emiterea ordonanțelor de urgență ale Guvernului.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 89 lit. a)—d), f) și g), art. 90,
91, 94, 96 și 98 din Ordonanța de urgență a Guvernului nr. 195/2002 privind circulația pe drumurile publice, excepție
ridicată de Victor Andrei în Dosarul nr. 20.769/2004 al Judecătoriei Iași.
2. Respinge, ca fiind neîntemeiată, excepția de neconstituționalitate a dispozițiilor art. 88, art. 89 lit. e) și art. 92
din Ordonanța de urgență a Guvernului nr. 195/2002 privind circulația pe drumurile publice, excepție ridicată de același
autor în același dosar.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

8

MONITORUL OFICIAL AL ROMÂNIEI, PARTEA I, Nr. 1.111/8.XII.2005
CURTEA CONSTITUȚIONALĂ

D E C I Z I A Nr. 580
din 3 noiembrie 2005

referitoare la excepția de neconstituționalitate a dispozițiilor art. 1 alin. (1),
ale art. 4 alin. (2) și (4) și ale art. 8 alin. (2) și (5) din Ordonanța Guvernului nr. 5/2001
privind procedura somației de plată
Ioan Vida
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (2) și (5) din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială îMol România
Petroleum Products“ — S.R.L. Cluj-Napoca în Dosarul
nr. 2.906/2005 al Tribunalului București — Secția a VI-a
comercială.
La apelul nominal răspunde Societatea Comercială îNido
Trans“ — S.R.L. Pantelimon, prin administrator, lipsește
autorul excepției, față de care procedura de citare a fost
legal îndeplinită.
Curtea dispune a se face apelul și în Dosarul
nr. 643D/2005, având ca obiect excepția de
neconstituționalitate a dispozițiilor art. 1 alin. (1), ale art. 4
alin. (2) și (4) și ale art. 8 alin. (2) din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială îContransimex—B“ —
S.A. Ploiești în Dosarul nr. 5.785/2005 al Judecătoriei
Ploiești.
La apelul nominal lipsesc părțile, față de care procedura
de citare a fost legal îndeplinită.
Curtea, având în vedere că obiectul excepțiilor de
neconstituționalitate ridicate în dosarele de mai sus este
parțial identic, pune în discuție, din oficiu, problema
conexării cauzelor.
Reprezentantul Societății Comerciale îNido Trans“ —
S.R.L. Pantelimon lasă la aprecierea Curții problema
conexării dosarelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992 privind organizarea și funcționarea Curții
Constituționale, pentru o mai bună administrare a justiției,

dispune conexarea Dosarului nr. 643D/2005 la Dosarul
nr. 639D/2005, care este primul înregistrat.
Cauza se află în stare de judecată.
Reprezentantul Societății Comerciale îNido Trans“ —
S.R.L. Pantelimon solicită admiterea excepției și depune
note scrise în acest sens.
Reprezentantul Ministerului Public pune concluzii de
respingere a excepției de neconstituționalitate, arătând că
soluțiile pronunțate în procedura somației de plată nu
afectează fondul cauzei. Totodată, se arată că dispozițiile
legale criticate nu încalcă nici prevederile art. 21 din
Constituție, întrucât calea de atac împotriva ordonanței
privind somația de plată se soluționează de un alt complet
de judecată față de cel ce a judecat în primă instanță.
C U R T E A,

având în vedere actele și lucrările dosarelor, constată
următoarele:
Prin încheierile din 21 iulie 2005 și 7 iunie 2005,
pronunțate în dosarele nr. 2.906/2005 al Tribunalului
București — Secția a VI-a comercială și nr. 5.785/2005 al
Judecătoriei Ploiești, Curtea Constituțională a fost sesizată
cu excepția de neconstituționalitate a dispozițiilor art. 8
alin. (2) și (5) din Ordonanța Guvernului nr. 5/2001 privind
procedura somației de plată, excepție ridicată de Societatea
Comercială îMol România Petroleum Products“ — S.R.L.
Cluj-Napoca, precum și cu excepția de neconstituționalitate
a dispozițiilor art. 1 alin. (1), ale art. 4 alin. (2) și (4) și ale
art. 8 alin. (2) din Ordonanța Guvernului nr. 5/2001 privind
procedura somației de plată, excepție ridicată de
Societatea Comercială îContransimex—B“ — S.A. Ploiești.
Excepția de neconstituționalitate invocată de Societatea
Comercială îMol România Petroleum Products“ — S.R.L.
Cluj-Napoca a fost ridicată într-o cauză având ca obiect
soluționarea recursului declarat de autorul excepției
împotriva unei sentințe prin care a fost respinsă cererea de
anulare formulată de acesta împotriva unei hotărâri prin
care a fost admisă o cerere privind emiterea unei somații
de plată, iar cea invocată de Societatea Comercială
îContransimex—B“ — S.A. Ploiești, într-o cauză având ca
obiect soluționarea cererii de anulare formulate de autorul
excepției împotriva unei hotărâri prin care a fost admisă o
cerere privind emiterea unei somații de plată.
În motivarea excepției de neconstituționalitate,
Societatea Comercială îMol România Petroleum

MONITORUL OFICIAL AL ROMÂNIEI, PARTEA I, Nr. 1.111/8.XII.2005
Products“ — S.R.L. Cluj-Napoca susține, în esență, că
prevederile art. 8 alin. (2) și (5) din Ordonanța Guvernului
nr. 5/2001, astfel cum a fost modificată prin Legea
nr. 195/2004, contravin dispozițiilor constituționale ale
art. 21 alin. (3) și ale art. 129. Totodată, se consideră că
sunt încălcate și prevederile art. 6 paragraful 1 teza întâi din
Convenția pentru apărarea drepturilor omului și a libertăților
fundamentale, precum și cele ale art. 14 pct. 1 teza întâi
din Pactul internațional privind drepturile civile și politice.
Autorul excepției apreciază că dispozițiile legale criticate
îîngrădesc nelegitim dreptul părților la un proces echitabil
și la o judecată imparțială, precum și dreptul de a obține
un control judiciar real, obiectiv și efectiv, întrucât cererea
în anulare se soluționează întotdeauna de către aceeași
instanță care a soluționat cererea de emitere a ordonanței
somației de plată“. În acest sens se susține că îo judecată
de către o instanță imparțială [...] reclamă ca efectuarea
oricărui control judiciar să se realizeze de către alte
instanțe, de regulă superioare celei care a dat o dezlegare
atât în materie necontencioasă, cât și în materie
contencioasă“. În consecință, autorul excepției apreciază că
îexaminarea propriilor soluții de către aceeași instanță și
pronunțarea în primă instanță (pe fond) a unei hotărâri
irevocabile nu permite, în mod obiectiv, repararea greșelilor
realizate cu ocazia primei dezlegări“.
Totodată, se susține că îlipsirea părților de posibilitatea
de a formula o cale de atac efectivă împotriva unei
hotărâri judecătorești propriu-zise, prin care se rezolvă
pentru prima dată fondul cauzei cu autoritate de lucru
judecat (hotărârea judecătorească de soluționare a cererii
în anulare), face posibilă dobândirea (și păstrarea)
caracterului irevocabil și executoriu al unei hotărâri cu
privire la care nu s-a exercitat, în realitate, nici un control“,
ceea ce este de natură a încălca prevederile
constituționale ale art. 129, precum și pe cele ale art. 6
paragraful 1 teza întâi din Convenția pentru apărarea
drepturilor omului și a libertăților fundamentale. Astfel, în
optica autorului excepției, îaspectele de fond ce sunt
tranșate printr-o hotărâre judecătorească doar în etapa
acțiunii în anulare nu pot fi îndreptate prin nici o cale de
atac și nici în cadrul contestației la executare“.
Societatea Comercială îContransimex—B“ — S.A.
Ploiești susține că prevederile art. 1 alin. (1) și ale art. 4
alin. (2) și (4) din Ordonanța Guvernului nr. 5/2001
contravin dispozițiilor constituționale ale art. 1 alin. (3), ale
art. 20 alin. (2), ale art. 21, ale art. 44 și ale art. 53
alin. (2), întrucât îdispozițiile Ordonanței Guvernului
nr. 5/2001 permit instanței de judecată să soluționeze o
cauză fără a-și exercita obligația de aflare a adevărului,
doar pe baza susținerilor subiective ale creditoarei, fără ca
debitoarea să poată administra probe în apărare, potrivit
Codului de procedură civilă“. Autorul excepției susține că
îposibilitatea soluționării cererii creditorului numai pe baza
actelor depuse și a explicațiilor date de părți împiedică

9

exercitarea dreptului la apărare și realizarea unui proces
echitabil“. De asemenea, se arată că îemiterea unui titlu
executoriu în urma unui proces sumar și pentru sume cu
aproximație stabilite, precum și executarea unui asemenea
titlu încalcă reglementarea constituțională a dreptului de
proprietate“.
Totodată, autorul excepției susține că art. 8 alin. (2) din
Ordonanța Guvernului nr. 5/2001 contravine art. 1 alin. (3),
art. 16 alin. (1), art. 20 alin. (2), art. 21, art. 53 alin. (2),
ale art. 126 alin. (2) din Constituție, precum și art. 6
paragraful 1 teza întâi din Convenția pentru apărarea
drepturilor omului și a libertăților fundamentale. Se arată că
încălcarea art. 126 alin. (2) din Constituție constă în faptul
că îdispozițiile legale criticate cuprind norme procedurale
contrare celor prevăzute de Codul de procedură civilă și de
legea de organizare judiciară“. De asemenea, autorul
excepției consideră că, îdeși acțiunea în anularea
ordonanței cu somația de plată constituie o cale de atac,
totuși ea urmează a fi judecată [...] de un complet format
dintr-un singur judecător“, ceea ce îîngrădește, în mod
indirect, accesul la justiție [și] creează o diferențiere
anticonstituțională față de justițiabilii care beneficiază la
același nivel jurisdicțional de judecată [de un] complet
format din doi judecători“.
Tribunalul București — Secția a VI-a comercială și
Judecătoria Ploiești apreciază că excepția de
neconstituționalitate ridicată este neîntemeiată.
În argumentarea acestei opinii, Tribunalul București —
Secția a VI-a comercială arată că, îpentru a asigura
eficiență acestui mijloc procesual [procedura somației de
plată] de obținere a unui titlu executoriu, legiuitorul a
stabilit o singură cale de atac, de retractare, în acord cu
intenția de recuperare a creanței, într-un mod rapid și
eficient“. Instanța apreciază că debitorului i se asigură
dreptul la un proces echitabil prin posibilitatea acestuia îde
a depune întâmpinare, de a declanșa calea de atac a
cererii în anulare“.
Totodată, se apreciază că îîmprejurarea că aceeași
instanță care a soluționat cererea de emitere a ordonanței
trebuie să soluționeze și cererea de anulare nu anulează
dreptul la un proces echitabil și la o judecată de o instanță
imparțială, atât timp cât toate instanțele judecătorești sunt
imparțiale, indiferent dacă sunt instanțe superioare sau de
fond“.
Instanța susține că textele legale criticate nu încalcă
prevederile art. 129 din Constituție, întrucât îcererea în
anulare este o cale de atac efectivă, [iar] împrejurarea că
instanța, analizând susținerile părților, nu a admis cererea
în anulare nu poate echivala cu încălcarea dreptului la un
proces echitabil“.
În argumentarea opiniei sale, Judecătoria Ploiești
apreciază că prevederile art. 1 alin. (1) și ale art. 4 alin. (2)
și (4) din Ordonanța Guvernului nr. 5/2001 îvizează
soluționarea cererii având ca obiect somația de plată“ și,

10

MONITORUL OFICIAL AL ROMÂNIEI, PARTEA I, Nr. 1.111/8.XII.2005

întrucât instanța a fost învestită cu soluționarea cererii de
anulare a unei ordonanțe privind somația de plată,
opinează că aceste texte legale înu au incidență în cauză“.
Cu privire la critica de neconstituționalitate a dispozițiilor
art. 8 alin. (2) din Ordonanța Guvernului nr. 5/2001,
instanța apreciază că aceasta este neîntemeiată, întrucât
acestea înu împiedică cu nimic părțile să-și facă toate
apărările [...] în cadrul judecății în fața instanței care judecă
cererea în anulare, introdusă potrivit art. 8 din ordonanță“.
Se mai arată că, îîn această fază, debitorul poate folosi în
apărarea sa toate mijloacele legale de probă, nefiind limitat
la înscrisuri“. Totodată instanța apreciază că procedura
somației de plată nu aduce atingere dreptului la un proces
echitabil și la soluționarea cauzei într-un termen rezonabil,
îci, dimpotrivă, [...] urmărește asigurarea celerității
procedurii, având în vedere urgența impusă de natura
cauzelor care fac obiectul dispozițiilor legale criticate“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestui punct de
vedere, Guvernul arată că reglementările legale criticate
sunt îproprii unei proceduri speciale, derogatorii de la
dreptul comun, adoptată de legiuitorul ordinar în temeiul
dreptului său de opțiune, consacrat de prevederile
constituționale [ale art. 126 alin. (2)], în scopul de a
asigura executarea rapidă a creanțelor certe, lichide și
exigibile“. Totodată se apreciază că soluționarea cererii de
emitere a ordonanței de somație de plată, precum și a
cererii în anulare a ordonanței de către aceeași instanță nu
este de natură a încălca accesul liber la justiție, având în
vedere că legiuitorul este liber să adopte reguli speciale de
procedură, iar accesul liber la justiție nu înseamnă accesul,
în toate cazurile, la toate structurile judecătorești.
Guvernul susține că, în cadrul procedurii somației de
plată, îambele părți beneficiază de un tratament juridic
egal, având asigurate modalități echilibrate de exercitare a
drepturilor lor procesuale, corespunzătoare unei proceduri
speciale, a cărei adoptare este recunoscută în mod expres
legiuitorului ordinar prin prevederile art. 126 alin. (2) și ale
art. 129 din Constituție“.
În sprijinul celor expuse mai sus, Guvernul invocă
jurisprudența Curții Constituționale, menționând deciziile
nr. 447 din 26 octombrie 2004, nr. 505 din 16 noiembrie
2004, nr. 44 din 13 ianuarie 2005 și nr. 222 din
24 februarie 2005.
Avocatul Poporului consideră că excepția de
neconstituționalitate ridicată este neîntemeiată. În
argumentarea acestui punct de vedere, se arată că textul
de lege criticat înu îngrădește dreptul persoanelor
interesate de a se adresa instanței judecătorești [...] și

[nici] dreptul de a stărui în continuarea procesului judiciar
declanșat, până la soluționarea definitivă a acestuia printr-o
hotărâre judecătorească irevocabilă“. Avocatul Poporului
invocă cele statuate de Curtea Constituțională prin deciziile
nr. 365 din 30 septembrie 2003 și nr. 84 din 2 martie
2004.
Se mai arată, în punctul de vedere prezentat, că
dispozițiile criticate nu contravin textului constituțional al
art. 53, întrucât îmăsura suspendării acțiunilor judiciare sau
extrajudiciare are caracter excepțional și temporar și nu
pune în discuție dreptul subiectelor îndreptățite să
acționeze în judecată societățile comerciale respective“. În
acest sens, sunt invocate și deciziile Curții Constituționale
nr. 397 din 21 octombrie 2003, nr. 251 din 15 iunie 2004
și nr. 448 din 26 octombrie 2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, susținerile și
notele scrise depuse de partea prezentă, dispozițiile legale
criticate, raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1 alin. (1), ale art. 4 alin. (2) și (4) și ale
art. 8 alin. (2) și (5) din Ordonanța Guvernului nr. 5/2001
privind procedura somației de plată, publicată în Monitorul
Oficial al României, Partea I, nr. 422 din 30 iulie 2001,
aprobată cu modificări și completări prin Legea
nr. 295/2002, publicată în Monitorul Oficial al României,
Partea I, nr. 380 din 5 iunie 2002, cu modificările și
completările ulterioare.
Dispozițiile criticate ca fiind neconstituționale au
următorul cuprins:
— Art. 1 alin. (1): îProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori
determinate potrivit unui statut, regulament sau altui înscris,
însușit de părți prin semnătură ori în alt mod admis de lege și
care atestă drepturi și obligații privind executarea anumitor
servicii, lucrări sau orice alte prestații.“;
— Art. 4 alin. (2) și (4): î(2) În toate cazurile, pentru
soluționarea cererii, judecătorul dispune citarea părților, potrivit
dispozițiilor Codului de procedură civilă referitoare la pricinile
urgente, pentru explicații și lămuriri, precum și pentru a stărui

MONITORUL OFICIAL AL ROMÂNIEI, PARTEA I, Nr. 1.111/8.XII.2005
în efectuarea plății sumei datorate de debitor ori pentru
înțelegerea părților asupra modalităților de plată.“ [...]
(4) În citație se va face mențiunea că până cel mai târziu în
ziua fixată pentru înfățișare debitorul poate să depună
întâmpinare, precum și actele ce pot contribui la soluționarea
cererii.“;
— Art. 8 alin. (2) și (5): î(2) Cererea în anulare se
soluționează de către instanța competentă pentru judecarea
fondului cauzei în primă instanță.[…]
(5) Hotărârea prin care a fost respinsă cererea în anulare
este irevocabilă.“
Textele constituționale invocate în susținerea excepției
sunt cele ale art. 1 alin. (3), ale art. 16 alin. (1), ale
art. 20 alin. (2), ale art. 21, art. 44, ale art. 53 alin. (2),
ale art. 126 alin. (2) și ale art. 129. Curtea reține că, deși
unul dintre autorii excepției invocă în susținerea acesteia
întregul text al art. 21 și al art. 44 din Constituție, în
realitate, astfel cum rezultă din motivarea excepției, acesta
se referă numai la art. 21 alin. (1)—(3) și la art. 44
alin. (1) și (2) teza întâi. În consecință, dispozițiile
constituționale invocate în susținerea excepției au următorul
cuprins:
— Art. 1 alin. (3): îRomânia este stat de drept, democratic
și social, în care demnitatea omului, drepturile și libertățile
cetățenilor, libera dezvoltare a personalității umane, dreptatea
și pluralismul politic reprezintă valori supreme, în spiritul
tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 21 alin. (1) — (3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 44 alin. (1) și (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular.“;
— Art. 53 alin. (2): îRestrângerea poate fi dispusă numai
dacă este necesară într-o societate democratică. Măsura
trebuie să fie proporțională cu situația care a determinat-o, să
fie aplicată în mod nediscriminatoriu și fără a aduce atingere
existenței dreptului sau a libertății.“;

11

— Art. 126 alin. (2): îCompetența instanțelor
judecătorești și procedura de judecată sunt prevăzute numai
prin lege.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“;
Totodată în susținerea excepției sunt invocate și
prevederile art. 6 paragraful 1 teza întâi din Convenția
pentru apărarea drepturilor omului și a libertăților
fundamentale, precum și ale art. 14 pct. 1 teza întâi din
Pactul internațional privind drepturile civile și politice, care
se referă la dreptul la un proces echitabil.
Examinând excepția de neconstituționalitate ridicată,
Curtea reține următoarele:
În esență, autorii excepției apreciază că, în cadrul
procedurii somației de plată, soluționarea cererii în anulare
de către aceeași instanță care a emis ordonanța privind
somația de plată contravine prevederilor art. 21 alin. (3) din
Constituție, respectiv celor ale art. 6 paragraful 1 teza întâi
din Convenția pentru apărarea drepturilor omului și a
libertăților fundamentale și ale art. 14 pct. 1 teza întâi din
Pactul internațional privind drepturile civile și politice ale
omului. Se susține că lipsa unei căi de atac împotriva
hotărârii prin care a fost respinsă cererea în anulare
contravine prevederilor art. 129 din Constituție, precum și
celor ale art. 6 paragraful 1 teza întâi din Convenția pentru
apărarea drepturilor omului și a libertăților fundamentale.
Totodată se apreciază că îposibilitatea soluționării cererii
creditorului numai pe baza actelor depuse și a explicațiilor
date de părți împiedică exercitarea dreptului la apărare și
realizarea unui proces echitabil“.
Curtea constată că dispozițiile criticate au mai format
obiect al controlului de constituționalitate.
Astfel, cu privire la dispozițiile art. 1 alin. (1) din
Ordonanța Guvernului nr. 5/2001, Curtea, prin Decizia
nr. 280 din 1 iulie 2003, publicată în Monitorul Oficial al
României, Partea I, nr. 565 din 6 august 2003, a stabilit
că îOrdonanța Guvernului nr. 5/2001 instituie o procedură
specială, simplificată și accelerată pentru recuperarea
creanțelor al căror caracter cert, lichid și exigibil rezultă din
înscrisuri, singurele dovezi care se administrează în cadrul
acestei proceduri, în afară de lămuririle și explicațiile date de
către părți. Hotărârile pronunțate în cadrul acestei proceduri
nu au autoritatea lucrului judecat asupra fondului litigiului“.
Cu privire la critica de neconstituționalitate a dispozițiilor
art. 4 alin. (2) și (4) din Ordonanța Guvernului nr. 5/2001,
Curtea constată, de asemenea, că prin Decizia sa nr. 434
din 18 noiembrie 2003, publicată în Monitorul Oficial al
României, Partea I, nr. 77 din 29 ianuarie 2004, a statuat
că îOrdonanța Guvernului nr. 5/2001 instituie o procedură
specială și accelerată, derogatorie de la normele procedurii
civile, pentru a asigura recuperarea într-un timp cât mai
scurt a creanțelor. Acest caracter special al procedurii a

12

MONITORUL OFICIAL AL ROMÂNIEI, PARTEA I, Nr. 1.111/8.XII.2005

determinat limitarea mijloacelor de probă, utilizabile în
prima fază, la înscrisuri, completate de explicațiile și
lămuririle date de părți. Potrivit art. 1 alin. (1) din
ordonanță, această procedură se aplică doar în cazul
«creanțelor certe, lichide și exigibile ce reprezintă obligații
de plată a unor sume de bani, asumate prin contract
constatat printr-un înscris ori determinate potrivit unui
statut, regulament sau altui înscris, însușit de părți prin
semnătură ori în alt mod admis de lege». Întrucât
ordonanța cu somația de plată, ce urmează a fi emisă de
judecător, se va referi doar la obligații de plată a unor
sume de bani rezultate din înscrisuri însușite de părți, este
justificată cerința ca dovada acestora să se facă prin
înscrisuri. Celelalte aspecte ale raporturilor juridice dintre
părți urmează a fi rezolvate conform reglementărilor din
dreptul comun. Limitarea este deopotrivă valabilă pentru
ambele părți, ele având condiții identice pentru exercitarea
dreptului la apărare“. În acest sens, sunt și deciziile Curții
Constituționale nr. 348 din 18 septembrie 2003, publicată
în Monitorul Oficial al României, Partea I, nr. 847 din
27 noiembrie 2003, și nr. 447 din 26 octombrie 2004,
publicată în Monitorul Oficial al României, Partea I, nr. 12
din 5 ianuarie 2005.
Totodată prin Decizia nr. 280 din 1 iulie 2003, publicată
în Monitorul Oficial al României, Partea I, nr. 565 din
6 august 2003, Curtea a mai statuat că îmijloacele
procedurale puse la îndemâna părților diferă tocmai datorită
caracterului special al procedurii, fără ca prin aceasta să
se instituie vreo discriminare, fără ca una dintre părți să
fie privilegiată, iar cealaltă dezavantajată“. Cu același prilej
Curtea a stabilit, din prisma acestor considerente și având
în vedere garanțiile procesuale de care se bucură părțile,
că nu sunt încălcate prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
În ceea ce privește critica referitoare la pretinsa
încălcare a dreptului de proprietate, prin Decizia Curții
Constituționale nr. 317 din 19 noiembrie 2002, publicată în
Monitorul Oficial al României, Partea I, nr. 930 din
19 decembrie 2002, s-a reținut că îexecutarea oricărei
obligații de a da determină în mod direct diminuarea
patrimoniului celui obligat să dea. În toate cazurile în care
o asemenea obligație se execută, chiar și în mod silit, pe
baza unei hotărâri judecătorești definitive și irevocabile,
prevăzută cu formulă executorie, atingerea adusă dreptului
de proprietate, prin diminuarea patrimoniului datornicului, se
înscrie în limitele prevederilor constituționale. De altfel,
învestirea hotărârii judecătorești cu formulă executorie se
poate face numai după epuizarea tuturor căilor ordinare de
atac ori după expirarea termenului pentru exercitarea
acestora, ceea ce asigură tuturor părților un tratament egal
și posibilitatea formulării unor apărări adecvate. Chiar și
după momentul dispunerii sau al începerii executării, partea

care se consideră nedreptățită are dreptul să introducă, în
fața instanței de executare, contestație la executare“.
Referitor la critica de neconstituționalitate a dispozițiilor
art. 8 alin. (2) din Ordonanța Guvernului nr. 5/2001,
Curtea, prin Decizia nr. 447 din 26 octombrie 2004,
publicată în Monitorul Oficial al României, Partea I, nr. 12
din 5 ianuarie 2005, a stabilit că îspecificul domeniului
supus reglementării a impus adoptarea unor soluții diferite
față de cele din dreptul comun, una dintre acestea
constituindu-o consacrarea cererii în anulare, care
reprezintă evident o cale de atac împotriva ordonanței.
Împrejurarea că legiuitorul a instituit o cale de atac cu o
fizionomie juridică diferită de aceea a căilor de atac de
drept
comun
nu
relevă
nici
un
aspect
de
neconstituționalitate, fiind în deplină concordanță cu
prevederile art. 129 din Constituție. Legiuitorul ordinar este
deplin îndreptățit ca, în considerarea anumitor particularități,
să opteze pentru o cale de atac cu o identitate proprie,
alta decât cea de drept comun, o asemenea concluzie
rezultând, de altfel, și din redactarea adoptată de legiuitorul
constituțional, potrivit căreia stabilirea regimului juridic al
căilor de atac este de competența exclusivă a legiuitorului
ordinar, care, potrivit atribuțiilor prevăzute de art. 126
alin. (3) din Constituție, stabilește competența și procedura
de judecată, evident cu condiția ca nici o normă de
procedură să nu contravină vreunei dispoziții
constituționale“.
Totodată Curtea, prin Decizia nr. 505 din 16 noiembrie
2004, publicată în Monitorul Oficial al României, Partea I,
nr. 44 din 13 ianuarie 2005, a statuat că îmodul de
reglementare a competenței instanțelor în materia
soluționării cererilor de emitere a ordonanțelor care conțin
somația de plată către creditor și în materia soluționării
cererilor în anulare a unor asemenea ordonanțe face
posibil ca aceeași instanță, judecătoria, în materie civilă,
sau tribunalul, în materie comercială, să fie competentă să
judece atât cererea, cât și calea de atac formulată
împotriva acesteia. O asemenea împrejurare nu este însă
de natură să confere caracter neconstituțional textului de
lege dedus controlului, legiuitorul putând institui, în
considerarea unor situații deosebite, reguli speciale de
procedură, precum și modalități particulare de exercitare a
drepturilor procedurale, astfel încât accesul liber la justiție
nu înseamnă accesul, în toate cazurile, la toate structurile
judecătorești. [...]
Departe de a îngrădi drepturi consacrate constituțional,
reglementarea legală dedusă controlului instanței de
contencios constituțional constituie o garanție a aplicării
principiului prevăzut de art. 6 paragraful 1 din Convenția
pentru apărarea drepturilor omului și a libertăților
fundamentale privind judecarea unei cauze în mod echitabil
și într-un termen rezonabil, în scopul înlăturării oricăror
abuzuri din partea părților, prin care s-ar tinde la
tergiversarea nejustificată a soluționării unui proces“.

MONITORUL OFICIAL AL ROMÂNIEI, PARTEA I, Nr. 1.111/8.XII.2005
Neexistând elemente noi de natură a determina
schimbarea jurisprudenței Curții, considerentele și soluțiile
deciziilor menționate își păstrează valabilitatea și în
prezenta cauză.
În legătură cu invocarea încălcării art. 6 paragraful 1 din
Convenția pentru apărarea drepturilor omului și a libertăților
fundamentale, Curtea mai reține că acest text nu prevede
un dublu grad de jurisdicție, această garanție procedurală
existând doar în materie penală, potrivit art. 2 din
Protocolul nr. 7 la Convenție, în timp ce în celelalte
domenii are aplicabilitate textul art. 13 din Convenție.
Astfel, Curtea constată că textul art. 13 din Convenția
pentru apărarea drepturilor omului și a libertăților
fundamentale presupune doar existența posibilității efective
de a supune judecății unei instanțe naționale cazul violării
unui drept consacrat de Convenție (cauza Kudla împotriva
Poloniei, 2000) și, în consecință, înu impune un anumit
număr al gradelor de jurisdicție sau un anumit număr al
căilor de atac“ (Decizia Curții Constituționale nr. 288 din

13

3 iulie 2003, publicată în Monitorul Oficial al României,
Partea I, nr. 560 din 5 august 2003).
În ceea ce privește susținerea autorului excepției,
potrivit căreia textul art. 126 alin. (2) din Constituție este
încălcat, întrucât îdispozițiile legale criticate cuprind norme
procedurale contrare celor prevăzute de Codul de
procedură civilă și de legea de organizare judiciară“,
Curtea observă că art. 126 alin. (2) din Constituție face
trimitere în mod generic la îlege“, nefiind vizată o anumită
lege pentru reglementarea procedurii de judecată. De altfel,
Curtea, prin Decizia nr. 280 din 1 iulie 2003, a stabilit că
îtoate reglementările cuprinse în Ordonanța Guvernului
nr. 5/2001 sunt norme de procedură, iar, potrivit dispozițiilor
art. 125 alin. (3) din Constituție [devenit art. 126 alin. (2),
după revizuirea și republicarea acesteia], «Competența și
procedura de judecată sunt stabilite de lege»“.
Totodată, Curtea reține că prevederile art. 1 alin. (3) și
ale art. 53 alin. (2), invocate în susținerea excepției, nu au
incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (2) și (5) din Ordonanța Guvernului nr. 5/2001
privind procedura somației de plată, excepție ridicată de Societatea Comercială îMol România Petroleum Products“ —
S.R.L. Cluj-Napoca în Dosarul nr. 2.906/2005 al Tribunalului București — Secția a VI-a comercială, precum și excepția de
neconstituționalitate a dispozițiilor art. 1 alin. (1), ale art. 4 alin. (2) și (4) și ale art. 8 alin. (2) din Ordonanța Guvernului
nr. 5/2001 privind procedura somației de plată, excepție ridicată de Societatea Comercială îContransimex—B“ — S.A.
Ploiești în Dosarul nr. 5.785/2005 al Judecătoriei Ploiești.
Definitivă și general obligatorie.
Pronunțată în ședința publică din data de 3 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 611
din 15 noiembrie 2005
referitoare la excepția de neconstituționalitate a dispozițiilor art. 107 alin. 1
din Legea nr. 26/1996 privind Codul silvic și art. 13 din Legea nr. 31/2000
privind stabilirea și sancționarea contravențiilor silvice
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Ion Predescu
Șerban Viorel Stănoiu
Marinela Mincă
Mădălina Ștefania Diaconu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 107 alin. 1 din Legea nr. 26/1996 privind
Codul silvic și art. 13 din Legea nr. 31/2000 privind
stabilirea și sancționarea contravențiilor silvice, excepție
ridicată de Ilie Nisioi în Dosarul nr. 103/2005 al
Judecătoriei Câmpulung Moldovenesc.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca

14

MONITORUL OFICIAL AL ROMÂNIEI, PARTEA I, Nr. 1.111/8.XII.2005

neîntemeiată, arătând că textele de lege criticate nu aduc
atingere principiului separației puterilor în stat, întrucât
legiuitorul este singurul competent să reglementeze
categoriile de fapte care constituie infracțiuni, respectiv
contravenții.
C U R T E A,

având în vedere actele și lucrările dosarului, reține
următoarele:
Prin Încheierea din 20 iunie 2005, pronunțată în Dosarul
nr. 103/2005, Judecătoria Câmpulung Moldovenesc a
sesizat Curtea Constituțională cu excepția de
neconstituționalitate a dispozițiilor art. 107 alin. 1 din
Legea nr. 26/1996 privind Codul silvic și art. 13 din Legea
nr. 31/2000 privind stabilirea și sancționarea
contravențiilor silvice, excepție ridicată de Ilie Nisioi.
În motivarea excepției de neconstituționalitate autorul
arată că, întrucât în temeiul dispozițiilor art. 107 din Legea
nr. 26/1996 și art. 13 din Legea nr. 31/2000, autoritatea
centrală care răspunde de silvicultură este competentă a
stabili valoarea pagubelor cauzate fondului forestier pornind
de la prețul mediu al unui metru cub de masă lemnoasă
fixat prin ordin al ministrului, iar de stabilirea acestei valori
depinde calificarea faptei ca fiind contravenție sau
infracțiune, este evident că se permite imixtiunea unui
organ al administrației de stat, deci a executivului, în sfera
legislativului. Acest aspect contravine, pe de o parte,
prevederilor art. 23 alin. (12) din Constituție, potrivit cărora
stabilirea răspunderii penale se face numai în condițiile și
în temeiul legii, iar pe de altă parte, principiului
constituțional al separației și echilibrului puterilor în stat.
Pentru motivele expuse mai sus, se apreciază că sunt
nesocotite și prevederile art. 6 paragraful întâi din
Convenția pentru apărarea drepturilor omului și a libertăților
fundamentale, referitor la dreptul persoanei la un proces
echitabil.
Judecătoria Câmpulung Moldovenesc apreciază
excepția de neconstituționalitate ca fiind neîntemeiată,
întrucât dispozițiile legale criticate, referindu-se doar la
evaluarea pagubelor cauzate fondului forestier și stabilirea
cuantumului despăgubirilor, fără a descrie elementele
constitutive ale unei infracțiuni sau pedeapsa pe care
organele judiciare trebuie să o aplice, nu intră în coliziune
cu principiul constituțional al legalității incriminării și
pedepsei, care impune prevederea expresă în legea
penală, atât a faptei, cât și a pedepsei.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate ridicată.
Guvernul
consideră
neîntemeiată
critica
de
neconstituționalitate, arătând că, din examinarea dispozițiilor
legale ce fac obiectul excepției, coroborate cu art. 98 din
Codul silvic, rezultă în mod evident că acestea definesc
infracțiunile și contravențiile pe care le prevăd, descriind
comportamentul ilegal incriminat și stabilind pedepsele
aplicabile.
În ceea ce privește prețul mediu al unui metru cub de
masă lemnoasă, deși acesta este stabilit de către

autoritatea centrală care răspunde de silvicultură, evaluarea
pagubelor se face în temeiul unei împuterniciri date prin
lege organică, având la bază criterii determinate de lege.
Avocatul Poporului
apreciază
excepția
de
neconstituționalitate ca fiind neîntemeiată, textele de lege
criticate reprezentând consacrarea regulii constituționale
potrivit căreia nici o pedeapsă nu poate fi stabilită sau
aplicată decât în condițiile și în temeiul legii.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 107 alin. 1 din Legea nr. 26/1996 privind
Codul silvic, publicată în Monitorul Oficial al României,
Partea I, nr. 93 din 8 mai 1996, potrivit cărora îEvaluarea
pagubelor cauzate fondului forestier prin infracțiuni și
contravenții se face potrivit criteriilor și cuantumurilor stabilite
de autoritatea publică centrală care răspunde de silvicultură și
aprobate prin lege“, precum și dispozițiile art. 13 din Legea
nr. 31/2000, publicată în Monitorul Oficial al României,
Partea I, nr. 144 din 6 aprilie 2000, dispoziții care au
următorul conținut: îPrețul mediu al unui metru cub de masă
lemnoasă pe picior, pe baza căruia se determină, potrivit legii,
cuantumul despăgubirilor pentru pagubele produse prin
contravenții, se stabilește de Ministerul Apelor, Pădurilor și
Protecției Mediului.“
Autorul excepției susține că dispozițiile legale criticate
încalcă prevederile constituționale cuprinse în:
— Art. 1 alin. (4): îStatul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.“;
— Art. 23 alin. (12): îNici o pedeapsă nu poate fi stabilită
sau aplicată decât în condițiile și în temeiul legii.“
Autorul excepției consideră că textele de lege criticate
încalcă și prevederile art. 6 paragraful întâi din Convenția
pentru apărarea drepturilor omului și a libertăților
fundamentale: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședințe poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în

MONITORUL OFICIAL AL ROMÂNIEI, PARTEA I, Nr. 1.111/8.XII.2005
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“
Examinând excepția de neconstituționalitate, Curtea
observă că, prin textele de lege criticate, legiuitorul a
prevăzut că evaluarea pagubelor cauzate fondului forestier
prin infracțiuni și contravenții se face potrivit criteriilor și
cuantumurilor stabilite de autoritatea publică centrală care
răspunde de silvicultură, fapt ce nu relevă nici un fine de
neconstituționalitate. Astfel, reglementând aspecte de ordin
tehnic, este firesc ca determinarea acestora să se facă de
un organ de specialitate, fără ca o atare competență să
poată fi calificată ca o încălcare a principiului separației
puterilor în stat. Mai mult, în condițiile în care cele astfel
stabilite sunt aprobate prin lege, nu se poate susține nici
înfrângerea principiului legalității incriminării și pedepsei.
Aceeași concluzie o impune și examinarea criticii
referitoare la art. 13 din Legea nr. 31/2000, potrivit căruia

15

prețul mediu al unui metru cub de masă lemnoasă pe
picior se stabilește de ministerul de resort.
Pe de altă parte, în argumentarea criticii sale autorul
excepției pierde din vedere faptul că, indiferent de
încadrarea juridică a conduitei incriminate, ca infracțiune
sau contravenție, aceasta este supusă controlului
instanțelor, prilej cu care autorul faptei beneficiază de toate
drepturile și garanțiile prevăzute de Constituție și lege,
inclusiv de posibilitatea de a dovedi că întinderea
prejudiciului reținut în sarcina sa nu corespunde realității.
Față de cele arătate, Curtea constată că dispozițiile
art. 107 alin. 1 din Legea nr. 26/1996 privind Codul silvic
și art. 13 din Legea nr. 31/2000 privind stabilirea și
sancționarea contravențiilor silvice sunt în concordanță cu
prevederile internaționale cuprinse în art. 6 paragraful întâi
din Convenția pentru apărarea drepturilor omului și a
libertăților fundamentale, privind dreptul persoanei la un
proces echitabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 107 alin. 1 din Legea nr. 26/1996 privind Codul silvic
și art. 13 din Legea nr. 31/2000 privind stabilirea și sancționarea contravențiilor silvice, excepție ridicată de Ilie Nisioi în
Dosarul nr. 103/2005 al Judecătoriei Câmpulung Moldovenesc.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului și din administrarea
Ministerului Apărării Naționale în domeniul public al orașului Popești-Leordeni și în administrarea
Consiliului Local al Orașului Popești-Leordeni, județul Ilfov
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un imobil,

statului și din administrarea Ministerului Apărării Naționale în

având datele de identificare prevăzute în anexa care face

domeniul public al orașului Popești-Leordeni și în administrarea

parte integrantă din prezenta hotărâre, din domeniul public al

Consiliului Local al Orașului Popești-Leordeni, județul Ilfov.

16

MONITORUL OFICIAL AL ROMÂNIEI, PARTEA I, Nr. 1.111/8.XII.2005

Art. 2. — Predarea-primirea imobilului transmis potrivit
art. 1 se face pe bază de protocol încheiat între părțile

interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Marius Bălu,
secretar de stat
p. Ministrul administrației și internelor,
Mircea Nicu Toader,
secretar de stat
p. Ministrul finanțelor publice,
Nicolae Ivan,
secretar de stat
București, 29 noiembrie 2005.
Nr. 1.513.
ANEXĂ
DATELE DE IDENTIFICARE

a părții din imobilul care se transmite din domeniul public al statului și din administrarea
Ministerului Apărării Naționale în domeniul public al orașului Popești-Leordeni și în administrarea
Consiliului Local al Orașului Popești-Leordeni, județul Ilfov
Codul de clasificare
din inventarul bunurilor
Locul unde este situat

Persoana juridică

Persoana juridică

aflate în administrarea

Caracteristicile tehnice

imobilul care se transmite

de la care

la care se transmite

Ministerului Apărării Naționale,

ale imobilului

se transmite imobilul

imobilul

care alcătuiesc domeniul
public al statului

Orașul Popești-Leordeni, Statul român,
Orașul Popești-Leordeni,
județul Ilfov
Ministerul
Consiliul Local al Orașului
Apărării Naționale Popești-Leordeni, județul
Ilfov

— imobil 2.270 (parțial) Suprafața construită =
— cod 8.29.09
= 2.225,8 m2
— nr. M.F. 103.657
Suprafața desfășurată =
= 2.225,8 m2
Suprafața totală a
terenului, inclusiv
construcțiile = 80.368 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.111/8.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|066977]
ISSN 1453—4495

