Anul 173 (XVII) — Nr. 131

PARTEA

I

LEGI, DECRETE, HOTĂRÂRI ȘI ALTE ACTE

Vineri, 11 februarie 2005

SUMAR

Nr.

Pagina
HOTĂRÂRI ALE GUVERNULUI ROMÂNIEI

86.

18.

— Hotărâre privind redistribuirea de posturi în
vederea desfășurării activității de recalculare a
pensiilor din sistemul public, provenite din fostul
sistem al asigurărilor sociale de stat, stabilite
anterior datei de 1 aprilie 2001, precum și a
activității privind asigurarea pentru accidente de
muncă și boli profesionale .......................................

1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare și
pentru siguranța alimentelor privind măsurile
naționale referitoare la punerea pe piață a

HOTĂRÂRI

ALE

Nr.

Pagina

produselor medicinale de înaltă tehnologie, în
special cele derivate din biotehnologie ...................
30. — Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare
referitoare la măsuri care îmbunătățesc condițiile
generale pentru producerea și comercializarea
produselor de apicultură ...........................................
101. — Ordin al ministrului afacerilor externe privind
intrarea în vigoare a unor tratate semnate de
România cu alte state ..............................................
4.380. — Ordin al președintelui Autorității pentru
Valorificarea Activelor Statului pentru aprobarea
Regulamentului privind restituirea și atribuirea de
acțiuni în cadrul metodei de privatizare prin
restituire ....................................................................

GUVERNULUI

3

4–5

5–6

6–8

ROMÂNIEI

GUVERNUL ROMÂNIEI

HOTĂRÂRE
privind redistribuirea de posturi în vederea desfășurării activității de recalculare a pensiilor
din sistemul public, provenite din fostul sistem al asigurărilor sociale de stat,
stabilite anterior datei de 1 aprilie 2001, precum și a activității privind asigurarea
pentru accidente de muncă și boli profesionale
În temeiul art. 108 din Constituția României, republicată, și al art. 14 alin. (4) și (5) din Ordonanța Guvernului
nr. 9/2005 privind creșterile salariale ce se vor acorda în anul 2005 personalului salarizat potrivit Ordonanței de urgență
a Guvernului nr. 24/2000 privind sistemul de stabilire a salariilor de bază pentru personalul contractual din sectorul
bugetar și personalului salarizat potrivit anexelor nr. II și III la Legea nr. 154/1998 privind sistemul de stabilire a salariilor
de bază în sectorul bugetar și a indemnizațiilor pentru persoane care ocupă funcții de demnitate publică,
Guvernul României adoptă prezenta hotărâre.
Art. 1. — (1) În anul 2005, în vederea realizării
activității de recalculare a pensiilor din sistemul public,
provenite din fostul sistem al asigurărilor sociale de stat,

stabilite anterior datei de 1 aprilie 2001, precum și pentru
desfășurarea activității privind asigurarea pentru accidente
de muncă și boli profesionale, numărul maxim de posturi

2

MONITORUL OFICIAL AL ROMÂNIEI, PARTEA I, Nr. 131/11.II.2005

aprobat Casei Naționale de Pensii și Alte Drepturi de
Asigurări Sociale se suplimentează, într-o primă etapă, cu
numărul de posturi prevăzut în anexa care face parte
integrantă din prezenta hotărâre.
(2) Posturile suplimentare prevăzute la alin. (1) se
asigură, prin redistribuire de la instituțiile publice prevăzute
în anexă, din posturile finanțate integral de la bugetul de
stat, bugetul asigurărilor pentru șomaj și din bugetul
Fondului național unic de asigurări sociale de sănătate.
(3) Structura posturilor prevăzute la alin. (2) se modifică
astfel încât să răspundă atribuțiilor rezultate din procesul de
recalculare a pensiilor și din activitatea privind asigurarea
pentru accidente de muncă și boli profesionale, cu încadrarea
în fondul total de salarii rezultat în urma redistribuirii.
(4) Începând cu data de 1 ianuarie 2006 se majorează
numărul maxim de posturi la instituțiile de la care au fost
redistribuite potrivit anexei, în structura avută la data
redistribuirii, și se diminuează numărul maxim de posturi la
Casa Națională de Pensii și Alte Drepturi de Asigurări Sociale.
(5) Numărul de posturi, reduse temporar în anul 2005,
se ia în considerare la aplicarea prevederilor art. XVI
alin. (2) și (4) din Legea nr. 161/2003 privind unele măsuri
pentru asigurarea transparenței în exercitarea demnităților
publice, a funcțiilor publice și în mediul de afaceri,
prevenirea și sancționarea corupției, cu modificările și
completările ulterioare.

Art. 2. — (1) În termen de 5 zile de la intrarea în
vigoare a prezentei hotărâri, instituțiile prevăzute în anexă
vor încheia protocoale cu Casa Națională de Pensii și Alte
Drepturi de Asigurări Sociale, în care se vor stabili
structura posturilor redistribuite potrivit prezentei hotărâri și
cheltuielile de personal aferente, pe capitole de cheltuieli,
incluzând toate drepturile salariale prevăzute de lege.
(2) Pe baza protocoalelor încheiate potrivit alin. (1),
Casa Națională de Pensii și Alte Drepturi de Asigurări
Sociale va comunica Ministerului Muncii, Solidarității Sociale
și Familiei și Ministerului Finanțelor Publice fondurile cu
care urmează a fi diminuate bugetele instituțiilor prevăzute
în anexă și sumele cu care se vor majora cheltuielile de
personal în bugetul asigurărilor sociale de stat.
Art. 3. — Prevederile din anexă vor fi modificate, într-o
etapă ulterioară, în vederea realizării numărului de posturi
necesare activității de recalculare a pensiilor, stabilit potrivit
art. 14 din Ordonanța Guvernului nr. 9/2005 privind
creșterile salariale ce se vor acorda în anul 2005
personalului bugetar salarizat potrivit Ordonanței de urgență
a Guvernului nr. 24/2000 privind sistemul de stabilire a
salariilor de bază pentru personalul contractual din sectorul
bugetar și personalului salarizat potrivit anexelor nr. II și III
la Legea nr. 154/1998 privind sistemul de stabilire a
salariilor de bază în sectorul bugetar și a indemnizațiilor
pentru persoane care ocupă funcții de demnitate publică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministru de stat pentru coordonarea activităților
din domeniul economic,
Adriean Videanu
Ministrul finanțelor publice,
Ionel Popescu
București, 10 februarie 2005.
Nr. 86.
ANEXĂ
Număr de posturi

Total posturi suplimentare la Casa Națională de Pensii și Alte Drepturi de Asigurări Sociale,
asigurate prin redistribuire astfel:
I. Posturi finanțate integral de la bugetul de stat
Ministerul Justiției
Ministerul Economiei și Comerțului
Ministerul Transporturilor, Construcțiilor și Turismului
Ministerul Educației și Cercetării
Ministerul Sănătății
Ministerul Muncii, Solidarității Sociale și Familiei
Ministerul Finanțelor Publice
Academia Română
Curtea Constituțională
Institutul Național de Statistică
Cancelaria Primului-Ministru
din care la:
Aparat propriu
Agenția Română de Investiții Străine
Agenția Nucleară
Agenția Națională pentru Întreprinderi Mici și Mijlocii și Cooperație
Agenția Națională pentru Sport
Autoritatea Națională pentru Tineret
II. Posturi finanțate din bugetul asigurărilor pentru șomaj
Agenția Națională pentru Ocuparea Forței de Muncă
III. Posturi finanțate din bugetul Fondului național unic de asigurări sociale de sănătate
Casa Națională de Asigurări de Sănătate

+1.672
–1.330
–33
–28
–14
–50
–133
–46
–913
–6
–1
–56
–50
–5
–3
–9
–11
–17
–5
–11
–11
–331
–331

MONITORUL OFICIAL AL ROMÂNIEI, PARTEA I, Nr. 131/11.II.2005

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare și pentru siguranța alimentelor
privind măsurile naționale referitoare la punerea pe piață a produselor medicinale
de înaltă tehnologie, în special cele derivate din biotehnologie
În temeiul prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004, cu modificările și completările
ulterioare,
în baza Hotărârii Guvernului nr. 308/2004 privind organizarea și funcționarea Autorității Naționale Sanitare
Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 30.416 din 27 ianuarie 2005, întocmit de Direcția generală sanitară veterinară,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor privind măsurile naționale
referitoare la punerea pe piață a produselor medicinale de
înaltă tehnologie, în special cele derivate din biotehnologie,
prevăzută în anexa care face parte integrantă din prezentul
ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele centrale de profil,
direcțiile sanitar-veterinare și pentru siguranța alimentelor

județene, respectiv a municipiului București, vor duce la
îndeplinire prevederile prezentului ordin.
Art. 3. — Prezentul ordin constituie transpunerea oficială
a Directivei Consiliului 1993/41/EEC ce privește măsurile
naționale referitoare la punerea pe piață a produselor
medicinale de înaltă tehnologie, în special cele derivate din
biotehnologie, publicată în Jurnalul Oficial al Comunităților
Europene nr. L 214 din 24 august 1993.
Art. 4. — Prezentul ordin se va publica în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru

București, 1 februarie 2005.
Nr. 18.

ANEXĂ

NORMĂ SANITARĂ VETERINARĂ ȘI PENTRU SIGURANȚA ALIMENTELOR
privind măsurile naționale referitoare la punerea pe piață a produselor medicinale de înaltă tehnologie,
în special cele derivate din biotehnologie
Art. 1. — Cererile pentru autorizațiile de comercializare
pentru produsele medicinale de înaltă tehnologie, în special
cele derivate din biotehnologie, vor fi analizate în
conformitate cu prevederile anexei la Norma sanitară
veterinară privind procedurile naționale pentru autorizarea și
supravegherea produselor medicinale de uz veterinar,
aprobată prin Ordinul ministrului agriculturii, pădurilor, apelor
și mediului nr. 727/2003.
Art. 2. — Autoritatea Națională Sanitară Veterinară și
pentru Siguranța Alimentelor va lua toate măsurile

corespunzătoare pentru conformarea cu prevederile
prezentei norme sanitare veterinare și pentru siguranța
alimentelor și va informa despre aceasta Comisia
Europeană.
Art. 3. — La intrarea în vigoare a prevederilor prezentei
norme sanitare veterinare și pentru siguranța alimentelor,
Autoritatea Națională Sanitară Veterinară și pentru
Siguranța Alimentelor va face o referire expresă la această
normă în autorizația de comercializare a produsului.

4

MONITORUL OFICIAL AL ROMÂNIEI, PARTEA I, Nr. 131/11.II.2005

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare referitoare la măsuri care îmbunătățesc
condițiile generale pentru producerea și comercializarea produselor de apicultură
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
văzând Referatul de aprobare nr. 30.600 din 7 februarie 2005, întocmit de Direcția generală siguranța alimentelor
din structura Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și penru Siguranța Alimentelor emite următorul ordin:
Art. 1. — Se aprobă Norma sanitară veterinară
referitoare la măsuri care îmbunătățesc condițiile generale
pentru producerea și comercializarea produselor de
apicultură, prevăzută în anexa care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.

Art. 3. — Prezentul ordin constituie transpunerea oficială
a Regulamentului Consiliului 797/2004/CE referitor la măsuri
ce îmbunătățesc condițiile generale pentru producerea și
comercializarea produselor de apicultură, publicat în
Jurnalul Oficial al Comunităților Europene (JOCE) nr. L 125
din 28 aprilie 2004, p. 0001—0003.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
15 zile de la publicare.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
București, 8 februarie 2005.
Nr. 30.
ANEXĂ

NORMĂ SANITARĂ VETERINARĂ
referitoare la măsuri care îmbunătățesc condițiile generale pentru producerea și comercializarea
produselor de apicultură
Art. 1. — (1) Prezenta normă sanitară veterinară
stabilește măsuri pentru îmbunătățirea condițiilor generale
pentru producerea și comercializarea produselor de
apicultură. În acest scop, Autoritatea Națională Sanitară
Veterinară și pentru Siguranța Alimentelor poate stabili un
program național, pentru o perioadă de 3 ani, denumit în
continuare programul pentru apicultură.
(2) În scopul prezentei norme sanitare veterinare:
a) miere înseamnă produsul ce corespunde prevederilor
anexei nr. 1 la Ordinul ministrului agriculturii, pădurilor,
apelor și mediului, ministrului sănătății și al președintelui
Autorității Naționale pentru Protecția Consumatorilor
nr. 522/798/317/2003 privind aprobarea Normelor privind
denumirea, definirea, caracteristicile și compoziția mierii,
publicat în Monitorul Oficial al României, Partea I, nr. 650
din 12 septembrie 2003;
b) produse de apicultură înseamnă produsele definite la
pct. 1 din anexa nr. 1 la Norma sanitară veterinară ce
stabilește reguli de sănătate cu privire la subprodusele de
la animale, ce nu sunt destinate consumului uman,
aprobată prin Ordinul ministrului agriculturii, pădurilor, apelor
și mediului nr. 723/2003, publicat în Monitorul Oficial al

României, Partea I, nr. 842 și 842 bis din 26 noiembrie
2003.
Art. 2. — Măsurile ce pot fi incluse în programul pentru
apicultură trebuie să fie următoarele:
a) asistență tehnică apicultorilor sau grupurilor de
apicultori;
b) controlul varoozei;
c) raționalizarea transhumanței;
d) măsuri pentru a susține laboratoare ce efectuează
analize ale proprietăților fizico-chimice ale mierii;
e) măsuri pentru a susține repopularea în stupi pe
teritoriul național;
f) cooperare cu organisme specializate pentru implementarea de programe de cercetare aplicată în domeniul
apiculturii și al produselor de apicultură.
Art. 3. — Autoritatea Națională Sanitară Veterinară și
pentru Siguranța Alimentelor împreună cu organizațiile și
asociațiile în domeniul apicol trebuie să efectueze, pe
teritoriul național, un studiu de producție și de structură a
pieței în sectorul apicol, pentru a identifica domeniile
eligibile de a beneficia de finanțare de la bugetul de stat

MONITORUL OFICIAL AL ROMÂNIEI, PARTEA I, Nr. 131/11.II.2005
pentru implementarea măsurilor din programul pentru
apicultură.
Art. 4. — Cheltuielile referitoare la măsurile luate în
baza programelor de apicultură trebuie să fie stabilite de
către Autoritatea Națională Sanitară Veterinară și pentru
Siguranța Alimentelor prin Institutul de Diagnostic și
Sănătate Animală, în fiecare an, până cel târziu la data de
15 octombrie.
Art. 5. — Programul pentru apicultură trebuie să fie
elaborat în baza unei strânse colaborări cu organizațiile
reprezentative și asociațiile din domeniul apicol. Programul
pentru apicultură trebuie să fie comunicat Comisiei
Europene de către Autoritatea Națională Sanitară Veterinară
și pentru Siguranța Alimentelor până cel târziu la data de
15 noiembrie pentru următorul an, începând din anul 2005.
Art. 6. — (1) Autoritatea Națională Sanitară Veterinară
și pentru Siguranța Alimentelor poate pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, le va transmite Comisiei Europene prin
intermediul Ministerului Integrării Europene și Misiunii
României pe lângă Uniunea Europeană, împreună cu

5

tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor adoptă cele menționate la
alin. (1), trebuie să facă o referire expresă la prezenta
normă sanitară veterinară, la publicarea oficială a acesteia.
Procedura privind realizarea referirii menționate rămâne în
responsabilitatea Autorității Naționale Sanitare Veterinare și
pentru Siguranța Alimentelor.
(3) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare. De asemenea, va
facilita întocmirea documentelor necesare pentru
sancționarea încălcării legislației veterinare și pentru
siguranța alimentelor ce constituie infracțiuni.
(4) Prezenta normă sanitară veterinară constituie
transpunerea oficială a Regulamentului Consiliului
nr. 797/2004/CE.

MINISTERUL AFACERILOR EXTERNE

ORDIN
privind intrarea în vigoare a unor tratate semnate de România cu alte state
În temeiul art. 25 alin. (9) din Legea nr. 590/2003 privind tratatele, potrivit căruia prin ordin al ministrului afacerilor
externe se fac cunoscute datele intrării în vigoare a tratatelor încheiate de România cu alte state, care se publică, fără
plată, în Monitorul Oficial al României, Partea I,
constatând îndeplinirea de către părți a procedurilor interne pentru intrarea în vigoare a următoarelor tratate
semnate de România cu alte state,
ministrul afacerilor externe emite prezentul ordin.
Art. 1. — La data de 1 decembrie 2004 a intrat în
vigoare Acordul de comerț liber dintre România și Bosnia
și Herțegovina, semnat la Sarajevo la 7 octombrie 2003,
ratificat de Parlamentul României prin Legea nr. 398 din
7 octombrie 2003, publicată în Monitorul Oficial al
României, Partea I, nr. 745 din 24 octombrie 2003.
Art. 2. — La data de 26 aprilie 2004 a intrat în vigoare
Acordul dintre România și Bosnia și Herțegovina privind
comerțul și cooperarea economică, semnat la București la
14 mai 2002, ratificat de Parlamentul României prin Legea
nr. 125 din 11 aprilie 2003, publicată în Monitorul Oficial al
României, Partea I, nr. 275 din 18 aprilie 2003.
Art. 3. — La data de 31 decembrie 2004 a intrat în
vigoare Convenția dintre România și Canada pentru
evitarea dublei impuneri și prevenirea evaziunii fiscale cu
privire la impozitele pe venit și pe capital, semnată la
Ottawa la 8 aprilie 2004, ratificată de Parlamentul României
prin Legea nr. 450 din 1 noiembrie 2004, publicată în
Monitorul Oficial al României, Partea I, nr. 1.043 din
11 noiembrie 2004.
Art. 4. — La data de 10 decembrie 2004 a intrat în
vigoare Memorandumul de înțelegere dintre Guvernul

României și Guvernul Regatului Danemarcei privind
cooperarea pentru implementarea Protocolului de la Kyoto
la Convenția-cadru a Națiunilor Unite asupra schimbărilor
climatice (UNFCCC), semnat la Copenhaga la 28 ianuarie
2003, ratificat de Parlamentul României prin Legea nr. 532
din 25 noiembrie 2004, publicată în Monitorul Oficial al
României, Partea I, nr. 1.138 din 2 decembrie 2004.
Art. 5. — La data de 13 noiembrie 2004 a intrat în
vigoare Acordul dintre Guvernul României și Guvernul
Republicii Lituania privind readmisia cetățenilor proprii și a
străinilor, semnat la București la 19 februarie 2004, ratificat
de Parlamentul României prin Legea nr. 283 din 23 iunie
2004, publicată în Monitorul Oficial al României, Partea I,
nr. 610 din 6 iulie 2004.
Art. 6. — La data de 18 octombrie 2004 a intrat în
vigoare Acordul dintre Guvernul României și Guvernul
Statelor Unite ale Americii pentru promovarea siguranței
aviației, semnat la București la 10 septembrie 2002,
aprobat de Guvernul României prin Hotărârea nr. 1.162 din
2 octombrie 2003, publicată în Monitorul Oficial al
României, Partea I, nr. 715 din 14 octombrie 2003.

6

MONITORUL OFICIAL AL ROMÂNIEI, PARTEA I, Nr. 131/11.II.2005

Art. 7. — La data de 15 decembrie 2004 a intrat în
vigoare Memorandumul de înțelegere dintre Guvernul
României și Guvernul Republicii Turcia privind cooperarea
în domeniul cercetării și tehnologiei pentru apărare, semnat
la Ankara la 6 aprilie 2004, ratificat de Parlamentul
României prin Legea nr. 458 din 1 noiembrie 2004,
publicată în Monitorul Oficial al României, Partea I,
nr. 1.069 din 17 noiembrie 2004.

Art. 8. — La data de 24 decembrie 2004 a intrat în
vigoare Acordul dintre Guvernul României și Cabinetul de
Miniștri al Ucrainei privind colaborarea în domeniul
transportului feroviar, semnat la Kiev la 21 octombrie 2003,
ratificat de Parlamentul României prin Legea nr. 446 din
1 noiembrie 2004, publicată în Monitorul Oficial al
României, Partea I, nr. 1.041 din 10 noiembrie 2004.

Ministrul afacerilor externe,
Mihai Răzvan Ungureanu
București, 14 ianuarie 2005.
Nr. 101.
AUTORITATEA PENTRU VALORIFICAREA ACTIVELOR STATULUI

ORDIN
pentru aprobarea Regulamentului privind restituirea și atribuirea de acțiuni
în cadrul metodei de privatizare prin restituire
Având în vedere prevederile art. 32 din Legea nr. 10/2001 privind regimul juridic al unor imobile preluate în mod
abuziv în perioada 6 martie 1945 — 22 decembrie 1989, cu modificările și completările ulterioare, pct. 32.7 subpct. 31
lit. c) din Normele metodologice de aplicare unitară a Legii nr. 10/2001 privind regimul juridic al unor imobile preluate în
mod abuziv în perioada 6 martie 1945 — 22 decembrie 1989, aprobate prin Hotărârea Guvernului nr. 498/2003,
modificate și completate prin Hotărârea Guvernului nr. 1.385/2004,
în temeiul prevederilor art. 9 alin. (1) lit. c) din Ordonanța de urgență a Guvernului nr. 51/1998 privind
valorificarea unor active ale statului, republicată, cu modificările ulterioare, și ale art. 9 alin. (3) din Hotărârea Guvernului
nr. 837/2004 privind organizarea și funcționarea Autorității pentru Valorificarea Activelor Statului, cu modificările ulterioare,
președintele Autorității pentru Valorificarea Activelor Statului emite prezentul ordin.
Art. 1. — Se aprobă Regulamentul privind restituirea și
atribuirea de acțiuni în cadrul metodei de privatizare prin
restituire, prevăzut în anexa la prezentul ordin.

Art. 2. — Direcția generală privatizare și administrare
societăți comerciale, Direcția tranzacții speciale și piața de
capital și Direcția pentru aplicarea Legii nr. 10/2001 vor
duce la îndeplinire prevederile prezentului ordin.

Președintele Autorității pentru Valorificarea Activelor Statului,
Mircea Ursache
București, 20 ianuarie 2005.
Nr. 4.380.
ANEXĂ

REGULAMENT
privind restituirea și atribuirea de acțiuni în cadrul metodei de privatizare prin restituire
CAPITOLUL I

CAPITOLUL II

Dispoziții generale

Definiții

Art. 1. — Prezentul regulament stabilește procedura de
lucru a Autorității pentru Valorificarea Activelor Statului
(A.V.A.S.) privind restituirea și atribuirea de acțiuni în cadrul
metodei de privatizare prin restituire, ca urmare a
deciziilor/dispozițiilor emise de entitatea învestită cu
soluționarea notificărilor.
Art. 2. — Procedura stabilită prin prezentul regulament
este aplicabilă atât în cazul în care A.V.A.S. are calitatea
de emitent al deciziei/dispoziției prin care se acordă acțiuni,
cât și în cazul în care primește cereri însoțite de
decizii/dispoziții emise de alte persoane juridice competente.

Art. 3. — Capitalul disponibil reprezintă acea parte de
capital social deținută de stat sau de altă entitate implicată
în procesul de privatizare la o societate comercială
neprivatizată, în tot sau în parte, care nu este afectată de
alte drepturi izvorând din contractele de privatizare
încheiate deja în baza legilor de privatizare.
Art. 4. — Ofertant este Autoritatea pentru Valorificarea
Activelor Statului, ca entitate implicată în procedurile de
privatizare, care are obligația de a acorda persoanelor
îndreptățite acțiuni din capitalul social disponibil, ca măsură
reparatorie prin echivalent.

MONITORUL OFICIAL AL ROMÂNIEI, PARTEA I, Nr. 131/11.II.2005
Art. 5. — (1) Momentul depunerii cererii îl constituie
momentul înregistrării opțiunii persoanei îndreptățite la
Registratura generală a A.V.A.S.
(2) În cazul cererilor înregistrate în aceeași zi,
acordarea acțiunilor se va face în ordinea numerelor de
înregistrare.
Art. 6. — Persoana îndreptățită este persoana fizică sau
juridică beneficiară a unei decizii/dispoziții motivate, prin
care i s-au acordat acțiuni la societăți comerciale
tranzacționate pe piața de capital.
Art. 7. — Privatizarea prin restituire reprezintă procedura
prin care se acordă persoanelor îndreptățite acțiuni la
societățile comerciale tranzacționate pe piața de capital, ca
măsură reparatorie în urma soluționării notificării, în
conformitate cu prevederile Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, cu
modificările și completările ulterioare.
CAPITOLUL III
Procedura de restituire și atribuire de acțiuni
în cadrul metodei de privatizare prin restituire
Art. 8. — A.V.A.S., în calitate de entitate implicată în
privatizare, are obligația de a stabili și afișa la sediul său
oferta de capital disponibil destinată măsurilor reparatorii
prin echivalent.
Art. 9. — (1) Oferta va cuprinde lista cu societățile
comerciale la care există capital social disponibil pentru
privatizare prin restituire, sediul acestora, capitalul social
total, cota de capital social disponibilă (exprimată în
procente), obiectul de activitate (pe scurt), codul fiscal,
valoarea nominală a unei acțiuni, ultima cotație a valorii
acțiunii societății comerciale respective pe piața de capital
și durata ofertei.
(2) Acțiunile se vor acorda la prețul minim, care este
valoarea nominală a unei acțiuni. În cazul în care valoarea
unei acțiuni pe piața de capital a societății comerciale
propuse pentru privatizare prin restituire de acțiuni este mai
mare decât valoarea nominală a aceleiași acțiuni,
restituirea se va face la prețul de la ultima tranzacționare
pe piața de capital.
(3) O societate comercială poate fi trecută cel mult de
două ori în lista cu societățile comerciale la care există
cote de capital disponibil pentru privatizare prin restituire,
în condițiile de preț prevăzute la alin. (2).
(4) Pe durata ofertei de privatizare prin restituire,
tranzacționarea acțiunilor societăților comerciale care fac
obiectul procedurilor de privatizare prin restituire se va
suspenda.
(5) Durata primei oferte de privatizare prin restituire va
fi de 90 de zile de la data publicării. După 30 de zile de
la închiderea primei oferte de privatizare prin restituire,
ofertantul va emite o nouă ofertă care va cuprinde alte
societăți comerciale, precum și societăți comerciale pentru
care, în urma acordării de acțiuni în cadrul primei oferte, a
rămas capital disponibil, în condițiile prevăzute la alin. (3).
(6) Oferta de privatizare prin restituire și datele de
identificare a ofertantului se vor publica pe cheltuiala

7

acestuia în cel puțin un ziar național, precum și pe site-ul
A.V.A.S. (www.avas.gov.ro. sau www.activelestatului.ro.), în
termen de 60 de zile de la data intrării în vigoare a
prezentului regulament.
(7) Atribuirea de acțiuni în cadrul unei oferte de
privatizare prin restituire se face în funcție de momentul
depunerii cererii privind atribuirea de acțiuni, cu excepția
cazului în care în decizia de soluționare a notificării, emisă
chiar de entitatea implicată în privatizare, este
individualizată societatea comercială la care urmează să i
se atribuie sau, după caz, să i se aloce acțiunile. În
această situație se va proceda la atribuirea directă a
acțiunilor până la concurența acțiunilor disponibile, iar în
cazul în care sunt mai mulți solicitanți, se va proceda la
alocarea proporțională, în funcție de ponderea fiecărei
solicitări negociate.
(8) În cazul în care, în cadrul unei oferte de privatizare
prin restituire, la societatea comercială care a preluat
patrimoniul persoanei juridice naționalizate există capital
social disponibil, negocierea și atribuirea de acțiuni se vor
face cu prioritate la aceasta, indiferent de altă opțiune a
persoanei; în cazul în care societatea comercială respectivă
nu mai are capital disponibil, persoana îndreptățită poate
opta, în cadrul negocierilor, pentru oricare dintre societățile
comerciale prevăzute în oferta de restituire.
(9) În cazul în care, în cadrul unei oferte de privatizare
prin restituire, capitalul social disponibil de la o societate
comercială nu este îndestulător, se va proceda la alocarea
proporțională, în funcție de ponderea fiecărei solicitări
negociate.
Art. 10. — După publicarea ofertei cu societățile
propuse pentru privatizare prin restituire, titularul
deciziei/dispoziției de restituire prin acordarea de acțiuni
sau reprezentantul acestuia desemnat prin procură specială
ori, după caz, moștenitorii acestuia, pe baza certificatului
de moștenitor, va/vor depune o cerere privind atribuirea de
acțiuni la una sau la mai multe dintre societățile comerciale
prevăzute în oferta de restituire.
Art. 11. — (1) Cererea prevăzută la art. 10 va cuprinde:
— numele și prenumele persoanei îndreptățite sau
denumirea persoanei juridice, domiciliul/sediul;
— societatea comercială la care persoana îndreptățită
solicită acordarea de acțiuni;
— valoarea stabilită în dispoziție/decizie pentru
acordarea de acțiuni;
— indicarea numărului deciziei/dispoziției prin care s-a
acordat beneficiul acestei măsuri și emitentul.
(2) La cerere se va anexa în copie legalizată
decizia/dispoziția emisă de entitatea învestită cu
soluționarea notificării, copia de pe buletinul/cartea de
identitate, împuternicirea sau procura autentificată, unde
este cazul, declarația autentică din care să rezulte dacă
persoana îndreptățită a mai solicitat sau nu acordarea de
acțiuni la o altă instituție.
Art. 12. — În cadrul Direcției pentru aplicarea Legii
nr. 10/2001 se vor înființa două registre speciale de evidență:
— un registru în care se vor înregistra, în ordine
cronologică, toate cererile prin care se solicită măsuri

8

MONITORUL OFICIAL AL ROMÂNIEI, PARTEA I, Nr. 131/11.II.2005

reparatorii în echivalent, constând în acțiuni la societăți
comerciale tranzacționate pe piața de capital;
— un registru în care se vor înregistra certificatele de
acționar, după ce au fost semnate de președintele A.V.A.S.
Art. 13. — Persoana îndreptățită la măsuri reparatorii
prin echivalent trebuie să se adreseze instituției publice
implicate în privatizare, în termen de 60 de zile de la
primirea deciziei sau, după caz, a dispoziției motivate.
Art. 14. — Instituția publică implicată în privatizare este
obligată ca, în termen de 60 de zile de la data primirii
cererii, să atribuie sau, după caz, să aloce acțiunile pentru
care titularul deciziei/dispoziției a optat.
Art. 15. — (1) După atribuirea sau, după caz, alocarea
acțiunilor, ofertantul va elibera persoanei îndreptățite un
certificat de acționar care va indica titularul acestora,
numărul acțiunilor și datele de identificare a societății
comerciale.
(2) Eliberarea certificatului de acționar se face după
verificarea actelor de identitate a titularului/titularilor, pe
bază de semnătură.
(3) În situația în care sunt mai mulți titulari, certificatul
poate fi eliberat numai unuia dintre titulari sau altei
persoane pe bază de procură specială, în formă autentică.
(4) În cazul în care titularul/titularii a/au decedat,
certificatul de acționar se eliberează moștenitorului
(moștenitorilor) în condițiile de mai sus.

(5) Certificatul de acționar va conține elemente de
securizare și va fi semnat de președintele A.V.A.S.
Art. 16. — Certificatul de acționar emis de A.V.A.S. va
fi eliberat persoanei îndreptățite la măsuri reparatorii, în
termen de 30 de zile de la încheierea negocierilor, și va fi
comunicat oficiului registrului comerțului și registrului
independent la care societatea comercială care a făcut
obiectul atribuirii de acțiuni prin metoda de privatizare prin
restituire își ține registrul acționarilor.
Art. 17. — (1) În termen de 30 de zile de la primirea
certificatului de acționar, persoana îndreptățită la măsuri
reparatorii are obligația să solicite înscrierea sa ca acționar
la oficiul registrului comerțului și la registrul independent la
care societatea comercială care a făcut obiectul atribuirii de
acțiuni prin metoda de privatizare prin restituire își ține
registrul acționarilor.
(2) Nerespectarea termenului prevăzut mai sus poate
atrage pierderea dreptului la atribuirea acțiunilor obținute la
acea societate comercială, în cazul în care societatea
respectivă a fost înscrisă din nou în lista prevăzută la
art. 8, petentul putând să facă o nouă opțiune pentru
acțiunile altei societăți comerciale din lista respectivă sau
din altă listă ce va fi publicată.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 131/11.II.2005 conține 8 pagini.

Prețul de vânzare 5.500 lei

&JUYDGY|005037]
ISSN 1453—4495

