PARTEA

Anul 173 (XVII) — Nr. 486

I

LEGI, DECRETE, HOTĂRÂRI ȘI ALTE ACTE

Joi, 9 iunie 2005

SUMAR

Nr.

Pagina

Nr.
operațiunilor de depunere și retragere de numerar
ale instituțiilor de credit și ale Trezoreriei Statului

DECIZII ALE CURȚII CONSTITUȚIONALE
Decizia nr. 233 din 21 aprilie 2005 referitoare la excepția
de neconstituționalitate a dispozițiilor art. 278 1
alin. 7, alin. 8 lit. c), alin. 9 și alin. 11 din Codul
de procedură penală.................................................

16.
1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
448.

17.

— Decizia președintelui Autorității Naționale de
Reglementare în Domeniul Gazelor Naturale
pentru completarea Listei centralizate a
consumatorilor eligibili de gaze naturale .................

4–5

ACTE ALE BĂNCII NAȚIONALE A ROMÂNIEI
5.

— Regulament privind comisioanele practicate de
Banca Națională a României pentru efectuarea

DECIZII

ALE

Pagina

CURȚII

6–7

— Circulară privind nivelul ratei dobânzii de
referință a Băncii Naționale a României, valabil în
luna iunie 2005 .........................................................

7

— Circulară pentru modificarea limitei poziției nete
totale a tranzacțiilor valutare ale sucursalelor din
România ale băncilor, persoane juridice străine,
prevăzută de Normele Băncii Naționale a
României nr. 8/1995 privind nivelul pozițiilor
valutare ale sucursalelor din România ale
societăților bancare, persoane juridice străine,
pentru tranzacțiile valută contra lei efectuate pe
piața valutară interbancară .......................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 233
din 21 aprilie 2005

referitoare la excepția de neconstituționalitate a dispozițiilor art. 2781 alin. 7, alin. 8 lit. c), alin. 9
și alin. 11 din Codul de procedură penală
Ioan Vida
Constantin Doldur
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2781 alin. 7, alin. 8 lit. c), alin. 9 și
alin. 11 din Codul de procedură penală, excepție ridicată
de Ion D. Bacria, Elena M. Bacria și Mircea Bacria în
Dosarul nr. 2.350/P/2004 al Tribunalului Argeș — Secția
penală.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate, invocând jurisprudența constantă a
Curții Constituționale în această materie.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 486/9.VI.2005
C U R T E A,

având în vedere actele și lucrările dosarului, constată
următoarele:
Prin Încheierea din 10 ianuarie 2005, pronunțată în
Dosarul nr. 2.350/P/2004, Tribunalul Argeș — Secția
penală a sesizat Curtea Constituțională cu excepția de
neconstituționalitate a prevederilor art. 2781 alin. 7, alin. 8
lit. c), alin. 9 și alin. 11 din Codul de procedură penală,
excepție ridicată de Bacria D. Ion, Bacria M. Elena și
Bacria Mircea într-o cauză penală având ca obiect
soluționarea recursului declarat de aceștia împotriva unei
sentințe penale a Judecătoriei Pitești prin care li s-a
respins plângerea împotriva unei rezoluții a Parchetului de
pe lângă Judecătoria Pitești.
În motivarea excepției de neconstituționalitate, autorii
acesteia susțin că dispozițiile legale criticate încalcă
prevederile constituționale referitoare la egalitatea
cetățenilor în fața legii, la accesul liber la justiție și la
garantarea dreptului de proprietate privată, prin aceea că
instituie un control judecătoresc formal, având în vedere că
se realizează la nivelul judecătoriilor, iar nu la nivelul unor
instanțe superioare sau la același nivel, dar în altă rază de
competență, ceea ce știrbește imparțialitatea judecătorilor,
colegi cu procurorii care au pronunțat soluțiile care se
atacă.
Totodată, arată că termenul de 20 de zile în care
judecătorul trebuie să se pronunțe asupra plângerii
reglementate de art. 2781 din Codul de procedură penală
este insuficient pentru studierea dosarului și, ca urmare,
pentru pronunțarea unei soluții legale și temeinice,
limitându-se astfel la accesul la justiție al cetățenilor și
încălcându-se principiul egalității în fața legii. Prevederea
alin. 7 al art. 2781, potrivit căreia instanța soluționează
plângerea pe baza lucrărilor și a materialelor din dosarul
cauzei și a oricăror înscrisuri noi prezentate, este lipsită de
relevanță și eficiență juridică, întrucât, îîn cele mai multe
situații, înscrisurile noi, în cazul unei cercetări prealabile
incomplete, subiective și părtinitoare, nu pot fi prezentate
instanței de judecată în termenul de 20 de zile, ele fiind
în posesia făptuitorilor, a complicilor ori în custodia unor
organe abilitate în legătură cu stabilirea dreptului de
proprietate [...]“.
De asemenea, apreciază că alin. 9 al art. 2781 este
neconstituțional, având în vedere că îsituația persoanelor
implicate în aceste cauze nu este identică cu cea a
inculpaților trimiși în judecată prin rechizitoriu“.
În ceea ce privește alin. 11 al art. 2781 din Codul de
procedură penală, arată că aceste dispoziții reglementează
îo modalitate inedită de amnistiere/grațiere“ a persoanelor
vinovate de săvârșirea unor infracțiuni pentru care trebuie
întocmite rechizitorii de trimitere în judecată. Astfel, din
analiza textului legal rezultă că, dacă instanța a decis că
nu este cazul să se înceapă ori să se redeschidă
urmărirea penală, atunci persoane vinovate de comiterea
unor infracțiuni mai grave decât cele prevăzute în art. 279
alin. 2 lit. a) nu mai pot fi urmărite pentru aceleași fapte,
în afară de cazul când s-au descoperit fapte sau
împrejurări noi ce nu au fost cunoscute organului de
urmărire penală și nu a intervenit unul dintre cazurile
prevăzute în art. 10 din Codul de procedură penală.
Tribunalul Argeș — Secția penală opinează în sensul
că dispozițiile legale criticate nu contravin Constituției,
deoarece prin prevederile legale criticate s-a instituit o
procedură rapidă, cu termene foarte scurte, atât pentru
soluționarea plângerii de către procurorul ierarhic superior,
cât și pentru soluționarea acesteia de către instanța de
judecată. Astfel, textele legale criticate nu conțin privilegii
sau discriminări, iar instituirea unor reguli speciale nu
încalcă principiul egalității în fața legii.
Totodată, arată că, potrivit art. 126 și 129 din
Constituție, stabilirea competenței, a modului de sesizare a
instanței și utilizarea căilor de atac sunt atributul exclusiv al

legiuitorului. Se invocă și principiul înon bis in idem“, prin
care se împiedică exercitarea unei noi acțiuni penale
împotriva aceleiași persoane pentru aceeași faptă, astfel
că, în măsura în care a intervenit o hotărâre definitivă,
aceasta capătă autoritate de lucru judecat.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată, arătând că din
întregul text al art. 2781 din Codul de procedură penală
reiese ideea participării în mod egal în fața legii a tuturor
celor implicați, instanța de judecată având în vedere, la
momentul soluționării plângerii, întregul material probator
existent la dosarul cauzei și, prin urmare, părțile interesate
beneficiază de toate drepturile procesuale.
În ceea ce privește termenul de 20 de zile, prevăzut de
alin. 12 al art. 278 1 din Codul de procedură penală,
consideră că acesta este un termen de recomandare și nu
unul imperativ, scopul instituirii lui fiind rezolvarea cu
celeritate a cauzelor deduse judecății, în conformitate și cu
prevederile constituționale ale art. 21 alin. (3) referitor la
judecarea cauzelor într-un termen rezonabil.
Totodată, arată că plângerea prevăzută de art. 2781 din
Codul de procedură penală a fost concepută de legiuitor
ca o cale de atac în cadrul căreia instanța analizează
legalitatea și temeinicia rezoluției sau ordonanței de
netrimitere în judecată față de conținutul dosarului de
urmărire penală. Nici o dispoziție legală nu împiedică
partea interesată ca, atunci când apreciază că este posibilă
administrarea altor probe, să solicite procurorului care a
emis actul de netrimitere în judecată sau procurorului
ierarhic superior să dispună, în condițiile prevăzute de lege,
începerea sau redeschiderea urmăririi penale.
În baza principiului înon bis in idem“, în situația
prevăzută de art. 278 1 alin. 8 lit. c) din Codul de
procedură penală, persoana în privința căreia instanța, prin
hotărâre definitivă, a decis să se înceapă ori să se
redeschidă urmărirea penală, nu mai poate fi urmărită
pentru aceeași faptă, în afară de cazul când s-au
descoperit fapte sau împrejurări noi ce nu au fost
cunoscute de organul de urmărire penală și nu a intervenit
unul dintre cazurile prevăzute de art. 10 din Codul de
procedură penală, hotărârea definitivă căpătând autoritate
de lucru judecat și prezumându-se că reflectă adevărul.
Referitor la critica de neconstituționalitate privind art. 44
din Constituție, apreciază că aceste prevederi
constituționale nu au incidență în speța dedusă judecății.
Guvernul apreciază că excepția de neconstituționalitate
este neîntemeiată, deoarece art. 278 1 din Codul de
procedură penală stabilește dreptul persoanei vătămate sau
al oricărei alte persoane ale cărei interese legitime sunt
afectate de a face plângere împotriva soluțiilor de
netrimitere în judecată date de procuror la instanța
judecătorească căreia i-ar reveni competența să judece
cauza în primă instanță. Prevederile legale criticate nu
încalcă dreptul la un proces echitabil și nici accesul liber la
justiție, petentul având deplina libertate de a demonstra în
fața instanței de judecată ilegalitatea actului atacat, în
raport cu lucrările și materialul probator existent la dosar,
precum și posibilitatea prezentării unor probe suplimentare
față de cele care au fost deja administrate, respectiv
înscrisuri noi.
De asemenea, apreciază că termenul de 20 de zile în
care instanța este obligată să rezolve plângerea a fost
instituit tocmai în considerarea dreptului părții la
soluționarea cauzei într-un termen rezonabil, în concordanță
cu art. 21 din Constituție și, respectiv, cu prevederile art. 6
din Convenția pentru apărarea drepturilor omului și a
libertăților fundamentale. Câtă vreme plângerea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 486/9.VI.2005
reglementată de art. 2781 din Codul de procedură penală
vizează doar legalitatea și temeinicia soluției de netrimitere
dispuse de procuror, iar nu judecarea fondului cauzei, este
de dorit ca acest examen al legalității actului atacat să se
realizeze cu celeritate, pentru a nu tergiversa eventuala
judecare a fondului.
Totodată, arată că încheierea prin care instanța admite
plângerea împotriva rezoluției ori ordonanței de netrimitere
în judecată și reține cauza spre rejudecare poate fi atacată
cu apel sau cu recurs o dată cu fondul ori cu sentința sau
decizia recurată, în temeiul dispozițiilor art. 361 alin. 2 și
art. 385 1 alin. 2 din Codul de procedură penală,
asigurându-se pe deplin accesul liber la justiție, precum și
dreptul la un proces echitabil. Astfel, în temeiul dispozițiilor
constituționale, legiuitorul este unica autoritate competentă
de a reglementa procedura de judecată, cu respectarea
celorlalte norme fundamentale.
Avocatul Poporului consideră că excepția de
neconstituționalitate este neîntemeiată, întrucât, în timp ce
în cazul soluționării plângerilor împotriva rezoluțiilor sau
ordonanțelor procurorului de netrimitere în judecată,
instanța nu judecă infracțiunea care a făcut obiectul
urmăririi penale, ci verifică doar rezoluția sau ordonanța
atacată, pe baza lucrărilor dosarului și a materialelor din
dosarul cauzei și a oricăror înscrisuri noi prezentate, în
situația în care este sesizată prin rechizitoriu și s-a pornit
acțiunea penală, instanța procedează la judecarea în fond
a cauzei, dând, după caz, o soluție de condamnare, de
achitare sau încetare a procesului penal. Astfel, situațiile
avute în vedere sunt diferite și, ca urmare, nu se încalcă
prevederile art. 16 alin. (1) din Constituție.
Cât privește critica de neconstituționalitate față de
prevederile art. 21 alin. (1) și (2) din Constituție, apreciază
că stabilirea unor reguli speciale de procedură este
realizată de legiuitor potrivit competenței sale
constituționale, iar principiul liberului acces la justiție
presupune posibilitatea neîngrădită a celor interesați de a
utiliza procedurile instituite de lege, invocând în acest sens
și deciziile Curții Constituționale nr. 412/2004 și 414/2004.
Față de prevederile constituționale ale art. 44 alin. (1)
și (2) apreciază că acestea nu au relevanță în cauza
de față.
Președintele Senatului nu a comunicat Curții
Constituționale punctul său de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate.
Obiectul excepției de neconstituționalitate îl constituie
dispozițiile art. 2781 alin. 7, alin. 8 lit. c), alin. 9 și alin. 11
din Codul de procedură penală, care au fost introduse prin
Legea nr. 281/2003 privind modificarea și completarea
Codului de procedură penală și a unor legi speciale
(publicată în Monitorul Oficial al României, Partea I,
nr. 468 din 1 iulie 2003) și au următorul conținut:
îInstanța, judecând plângerea, verifică rezoluția sau
ordonanța atacată, pe baza lucrărilor și materialului din
dosarul cauzei și a oricăror înscrisuri noi prezentate.
Instanța pronunță una dintre următoarele soluții: [...]
c) admite plângerea, prin încheiere, desființează rezoluția sau
ordonanța atacată și, când probele existente la dosar sunt
suficiente pentru judecarea cauzei, reține cauza spre judecare,

3

dispozițiile privind judecarea în primă instanță și căile de atac,
aplicându-se în mod corespunzător.
În cazul prevăzut la alin. 8 lit. c), actul de sesizare a
instanței, ca primă instanță, îl constituie plângerea persoanei la
care se referă alin. 1.
[...]
În situația prevăzută în alin. 8 lit. a) persoana în privința
căreia instanța, prin hotărâre definitivă, a decis că nu este
cazul să se înceapă ori să se redeschidă urmărirea penală, nu
mai poate fi urmărită pentru aceeași faptă, afară de cazul când
s-au descoperit fapte sau împrejurări noi ce nu au fost
cunoscute de organul de urmărire penală și nu a intervenit unul
dintre cazurile prevăzute în art. 10.“
În motivarea excepției de neconstituționalitate, autorii
acesteia arată că dispozițiile legale criticate contravin
prevederilor constituționale ale art. 16 alin. (1) și (2),
art. 21 alin. (1) și (2) și ale art. 44 alin. (1) și (2), al căror
conținut este următorul:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“
Analizând excepția de neconstituționalitate ridicată,
Curtea observă că stabilirea unor reguli speciale de
procedură în cazul judecării plângerii împotriva rezoluției
sau ordonanței procurorului de netrimitere în judecată, cum
sunt cele prevăzute de dispozițiile legale criticate, este
realizată de legiuitor în exercitarea competenței sale
prevăzute de art. 126 alin. (2) din Constituție, potrivit
cărora procedura de judecată este stabilită numai prin lege,
fără a încălca dispozițiile constituționale ale art. 21
referitoare la liberul acces la justiție.
În legătură cu neconstituționalitatea alin. 7 al art. 2781
din Codul de procedură penală, Curtea s-a pronunțat prin
Decizia nr. 414 din 12 octombrie 2004, publicată în
Monitorul Oficial al României, Partea I, nr. 1.119 din
29 noiembrie 2004, statuând că limitarea mijloacelor de
probă care pot fi administrate la judecarea plângerii
împotriva rezoluțiilor sau ordonanțelor procurorului de
netrimitere în judecată este justificată de natura juridică a
plângerii în discuție, care nu vizează judecarea propriu-zisă
a cauzei penale, ci constituie un mijloc procedural prin
care se realizează o analiză a rezoluției sau a ordonanței
procurorului, sub aspectul legalității acesteia. Ca urmare,
este firesc ca, în vederea soluționării plângerii, instanța să
verifice pe baza lucrărilor și a materialului existente în
dosarul cauzei, care au fost avute în vedere de procuror la
emiterea ordonanței sau a rezoluției de netrimitere în
judecată atacate, dacă aceasta a fost sau nu dispusă cu
respectarea dispozițiilor legale.
Astfel, Curtea observă că întreaga procedură de
soluționare a plângerii reglementate de prevederile
art. 2781 din Codul de procedură penală, procedură prin
care se vizează doar legalitatea soluției procurorului, iar nu
judecarea fondului cauzei, reprezintă în sine o garanție a
realizării accesului liber la justiție.
Cu privire la dispozițiile alin. 8 lit. c) și alin. 9 ale
art. 2781 din Codul de procedură penală, Curtea constată
că, admițând plângerea, instanța de judecată apreciază și
cu privire la probele administrate în dosarul de urmărire

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 486/9.VI.2005

penală, inclusiv sub aspectul faptului dacă acestea au fost
sau nu suficiente pentru a fundamenta soluția organului de
cercetare penală. Astfel, admițând plângerea și desființând
rezoluția sau ordonanța atacată, instanța poate să dispună,
atunci când probele existente la dosar sunt suficiente
pentru judecarea cauzei, reținerea cauzei spre judecare,
dispozițiile privind judecarea în primă instanță și căile de
atac aplicându-se în mod corespunzător. Prin urmare,
accesul liber la justiție prevăzut de art. 21 din Constituție
este pe deplin asigurat, petentul având posibilitatea să se
prevaleze de toate garanțiile procesuale ce caracterizează
acest drept fundamental, inclusiv de posibilitatea de a
solicita administrarea oricăror înscrisuri noi și de a exercita
căile de atac prevăzute de lege.
Referitor la susținerile autorilor excepției potrivit cărora
dispozițiile alin. 11 al art. 2781 din Codul de procedură
penală instituie îo modalitate inedită de amnistiere/grațiere
a persoanelor care se fac vinovate de săvârșirea unor
infracțiuni pentru care trebuie întocmite numai rechizitorii de
trimitere în judecată“, Curtea constată că acestea sunt
nefondate, întrucât, în cazul procedurii de soluționare a
plângerilor împotriva rezoluțiilor sau ordonanțelor

procurorului de netrimitere în judecată, instanța se pronunță
numai asupra legalității și temeiniciei soluțiilor procurorului
de netrimitere în judecată, dispuse în faza de urmărire
penală, pe baza lucrărilor dosarului și a materialelor din
dosarul cauzei și a oricăror înscrisuri noi prezentate, iar nu
asupra fondului cauzei.
În ceea ce privește critica de neconstituționalitate potrivit
căreia termenul de 20 de zile în care instanța este obligată
să rezolve plângerea este insuficient pentru studierea
dosarului și, ca urmare, pentru pronunțarea unei soluții
legale și temeinice, limitându-se astfel accesul la justiție al
cetățenilor și încălcându-se principiul egalității în fața legii,
Curtea observă că acest termen este prevăzut de
dispozițiile alin. 12 al art. 2781 din Codul de procedură
penală, care nu face obiectul prezentei excepții de
neconstituționalitate și, ca atare, această critică nu poate fi
primită.
Referitor la critica de neconstituționalitate privind art. 44
din Constituție, Curtea constată că aceste prevederi
constituționale se referă la dreptul de proprietate privată și,
ca atare, nu au incidență în speța dedusă judecății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1 — 3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7, alin. 8 lit. c), alin. 9 și alin. 11 din
Codul de procedură penală, excepție ridicată de Ion D. Bacria, Elena M. Bacria și Mircea Bacria în Dosarul
nr. 2.350/P/2004 al Tribunalului Argeș — Secția penală.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
pentru completarea Listei centralizate a consumatorilor eligibili de gaze naturale
Având în vedere prevederile art. 20 alin. (11) din Decizia președintelui Autorității Naționale de Reglementare în
Domeniul Gazelor Naturale nr. 1.346/2004 privind aprobarea Regulamentului pentru acreditarea consumatorilor eligibili de
gaze naturale, cu modificările și completările ulterioare,
în temeiul dispozițiilor art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. 1. — Decizia președintelui Autorității Naționale de
Reglementare în Domeniul Gazelor Naturale nr. 1.412/2004
privind aprobarea Listei centralizate a consumatorilor eligibili
de gaze naturale, publicată în Monitorul Oficial al României,
Partea I, nr. 1.129 din 30 noiembrie 2004, se completează
cu anexa îLista suplimentară a consumatorilor eligibili de
gaze naturale“, prevăzută în anexa care face parte
integrantă din prezenta decizie.

Art. 2. — Compartimentele de resort din cadrul
Autorității Naționale de Reglementare în Domeniul Gazelor
Naturale și agenții economici nominalizați în anexa la
prezenta decizie vor duce la îndeplinire prevederile
prezentei decizii.
Art. 3. — Prezenta decizie se publică în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 6 iunie 2005.
Nr. 448.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 486/9.VI.2005

5
ANEXĂ*)

LISTA SUPLIMENTARĂ

a consumatorilor eligibili de gaze naturale

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 486/9.VI.2005

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

REGULAMENT
privind comisioanele practicate de Banca Națională a României
pentru efectuarea operațiunilor de depunere și retragere de numerar
ale instituțiilor de credit și ale Trezoreriei Statului
Având în vedere:
— Nota nr. VI.2/2.450 din 19 mai 2005 a Direcției emisiune, tezaur și casierie;
— Hotărârea Consiliului de administrație din ședința din 26 mai 2005,
în baza prevederilor art. 21 alin. (1) și (3) din Legea nr. 312/2004 privind Statutul Băncii Naționale a României,
în temeiul prevederilor art. 48 din Legea nr. 312/2004 privind Statutul Băncii Naționale a României,
Banca Națională a României emite următorul regulament:
Art. 1. — Pentru serviciile prestate de Banca Națională
a României instituțiilor de credit și Trezoreriei Statului,
aferente operațiunilor de retragere sau depunere de
numerar, se percep comisioane.
Art. 2. — (1) Retragerile de numerar ale instituțiilor de
credit și Trezoreriei Statului se realizează prin casieriile
sucursalelor Băncii Naționale a României pe baza
documentului îCerere pentru retragere de numerar“.
(2) Cererile pentru retragere de numerar vor fi semnate
de persoanele desemnate să angajeze unitatea bancară în
astfel de operațiuni și vor purta amprenta ștampilei unității
bancare respective.
(3) Cererile de retragere se remit sucursalelor Băncii
Naționale a României, denumită în continuare BNR, în
scris, prin fax sau letric, până la ora 15,00 în ziua
lucrătoare anterioară efectuării operațiunii, denumită în
continuare ziua (z-1), sau până la ora 12,00 în ziua
efectuării operațiunii, denumită în continuare ziua (z).
Art. 3. — (1) În ziua (z-1) se admite o singură cerere
de retragere, pentru ziua (z), din partea unei unități
bancare, adresată sucursalei BNR prin care se efectuează
operațiunile cu numerar.
(2) Asupra numerarului retras în ziua (z), care a fost
anunțat în ziua (z-1), se percepe un comision de 0,25%
aplicat la suma retrasă.
(3) Asupra numerarului anunțat și retras în aceeași zi
(z) se percepe un comision de 0,50% aplicat la suma
retrasă.
(4) Asupra sumelor anunțate a se retrage și neridicate
se percepe un comision de 0,15%.
(5) În cazul în care se dorește o renunțare parțială față
de cererea de retragere inițială, unitatea emitentă va emite
o nouă cerere care va conține suma ce urmează a fi
retrasă efectiv și va anula cererea inițială. Comisionul de
0,15% penalizator se va aplica doar la suma neridicată.
(6) Asupra sumelor anunțate a se retrage, dar pentru
care se solicită o structură pe cupiuri preferențială, diferită

de structura stabilită de BNR, se percepe un comision de
0,50%.
Art. 4. — (1) Pentru numerarul sub formă de bancnotă
depus la sucursalele BNR nu se percepe comision.
(2) Pentru numerarul sub formă de monedă metalică din
emisiunea monetară veche, depus la sucursalele BNR, nu
se percepe comision.
(3) Pentru numerarul sub formă de monedă metalică din
emisiunea monetară nouă, depus la sucursalele BNR, se
percepe un comision de 0,50%.
(4) Pentru numerarul depus fără a fi sortat (bancnote
uzate, deteriorate, contrafăcute, fără putere circulatorie),
aranjat și împachetat conform normelor în vigoare se
percepe un comision penalizator de 6.000.000 lei (600 lei
noi).
(5) Constatarea faptului că numerarul depus nu este
sortat, aranjat și împachetat corespunzător se face la
primire prin sondaj, în prezența casierilor unităților
instituțiilor de credit deponente, și se va consemna într-un
proces-verbal întocmit în două exemplare.
Art. 5. — (1) Pentru efectuarea operațiunilor de schimb
între bancnote și monede (monede metalice cu bancnote și
invers, monede metalice tot cu monede metalice, dar din
cupiuri diferite, bancnote uzate cu bancnote bune sau din
cupiuri diferite), se percepe un comision de 1,00% asupra
sumei schimbate.
(2) Operațiunea se efectuează în aceeași zi.
Art. 6. — (1) Pentru fiecare proces-verbal întocmit
pentru diferențele în plus sau în minus constatate la
procesarea numerarului depus și remis unităților bancare
deponente se percepe un comision fix de 100.000 lei
(10 lei noi).
(2) Pentru fiecare proces-verbal întocmit pentru
bancnotele contrafăcute, constatate la procesarea
numerarului depus, se va percepe un comision fix de
500.000 lei (50 lei noi).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 486/9.VI.2005
(3) Pentru consultarea/interogarea bazei de date a
sistemului CASH — ReGIS cu privire la decontarea
diferențelor de numerar constatate la procesare și a
comisioanelor aferente operațiunilor cu numerar se percepe
un comision fix, lunar, în valoare de 5.000.000 lei (500 lei
noi).

7

(2) La data intrării în vigoare a prezentului regulament
se abrogă Ordinul Băncii Naționale a României nr. 1/2000
privind aplicarea unor comisioane pentru operațiunile de
încasări și plăți cu numerar, publicat în Monitorul Oficial al
României, Partea I, nr. 162 din 18 aprilie 2000, și Ordinul

Art. 7. — Comisioanele percepute potrivit art. 3, 4, 5 și
6 se vor calcula și se vor încasa de Banca Națională a
României în ziua efectuării operațiunilor respective.
Comisionul prevăzut la art. 6 alin. (3) se încasează în
ultima zi lucrătoare a lunii.

Băncii Naționale a României nr. 1/2004 pentru modificarea

Art. 8. — (1) Prezentul regulament intră în vigoare la
data publicării în Monitorul Oficial al României, Partea I.

în Monitorul Oficial al României, Partea I, nr. 32 din

și completarea dispozițiilor Ordinului Băncii Naționale a
României nr. 1/2000 privind aplicarea unor comisioane
pentru operațiunile de încasări și plăți cu numerar, publicat
15 ianuarie 2004.

Guvernatorul Băncii Naționale a României,
Mugur Isărescu

București, 1 iunie 2005.
Nr. 5.

BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României, valabil în luna iunie 2005
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente,
Banca Națională a României

h o t ă r ă ș t e:

Pentru luna iunie 2005, nivelul ratei dobânzii de referință a Băncii
Naționale a României este de 8,00% pe an.
Guvernatorul Băncii Naționale a României,
Mugur Isărescu
București, 1 iunie 2005.
Nr. 16.

BANCA NAȚIONALĂ A ROMÂNIEI

CIRCULARĂ
pentru modificarea limitei poziției nete totale a tranzacțiilor valutare ale sucursalelor din România
ale băncilor, persoane juridice străine, prevăzută de Normele Băncii Naționale a României
nr. 8/1995 privind nivelul pozițiilor valutare ale sucursalelor din România ale societăților bancare,
persoane juridice străine, pentru tranzacțiile valută contra lei efectuate pe piața valutară interbancară
Având în vedere prevederile art. 25 alin. (2) lit. a) din Legea nr. 312/2004 privind Statutul Băncii Naționale a
României și ale pct. 5 alin. 2 din Normele Băncii Naționale a României nr. 8/1995 privind nivelul pozițiilor valutare ale
sucursalelor din România ale societăților bancare, persoane juridice străine, pentru tranzacțiile valută contra lei efectuate
pe piața valutară interbancară,
în temeiul dispozițiilor art. 48 din Legea nr. 312/2004 privind Statutul Băncii Naționale a României,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 486/9.VI.2005
Banca Națională a României emite prezenta circulară.

Articol unic. — Nivelul limitei poziției nete totale a
tranzacțiilor valutare ale sucursalelor din România ale
băncilor, persoane juridice străine, prevăzut la pct. 5 alin. 1
din Normele Băncii Naționale a României nr. 8/1995 privind
nivelul pozițiilor valutare ale sucursalelor din România ale

societăților bancare, persoane juridice străine, pentru
tranzacțiile valută contra lei efectuate pe piața valutară
interbancară, se stabilește la echivalentul în lei al sumei de
5.000.000 EUR.

Președintele Consiliului de administrație al Băncii Naționale a României,
Mugur Isărescu

București, 1 iunie 2005.
Nr. 17.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 486/9.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017399]
ISSN 1453—4495

PDF compression, OCR, web-optimization with CVISION's PdfCompressor

