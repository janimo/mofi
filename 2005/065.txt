PARTEA

Anul 173 (XVII) — Nr. 65

I

LEGI, DECRETE, HOTĂRÂRI ȘI ALTE ACTE

Miercuri, 19 ianuarie 2005

SUMAR
Pagina

Decizia nr. 497 din 16 noiembrie 2004 referitoare la
excepția de neconstituționalitate a dispozițiilor
Ordonanței de urgență a Guvernului nr. 85/2001
pentru suspendarea aplicării prevederilor art. 79
din Legea nr. 164/2001 privind pensiile militare de
stat, precum și ale Ordonanței de urgență a
Guvernului nr. 166/2001 pentru modificarea Legii
nr. 164/2001 privind pensiile militare de stat .........

1–4

Decizia nr. 528 din 25 noiembrie 2004 referitoare la
excepția de neconstituționalitate a dispozițiilor
art. 674 din Codul de procedură civilă ...................

4–6

ALE

Pagina

DECIZII ALE CONSILIULUI CONCURENȚEI
328/2004. — Decizie privind concentrarea economică
realizată de către Societatea Comercială îPort
Bazinul Nou“ — S.A. Galați prin achiziționarea
mijloacelor fixe din patrimoniul Societății
Comerciale îHelitube“ — S.A. București .................

DECIZII ALE CURȚII CONSTITUȚIONALE

DECIZII

Nr.

CURȚII

6–7

ACTE ALE COMISIEI DE SUPRAVEGHERE
A ASIGURĂRILOR
3.101. — Ordin pentru modificarea Normelor privind
autorizarea brokerilor de asigurare și/sau de
reasigurare, puse în aplicare prin Ordinul
președintelui Comisiei de Supraveghere a
Asigurărilor nr. 3.110/2004 .......................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 497
din 16 noiembrie 2004

referitoare la excepția de neconstituționalitate a dispozițiilor Ordonanței de urgență a Guvernului
nr. 85/2001 pentru suspendarea aplicării prevederilor art. 79 din Legea nr. 164/2001
privind pensiile militare de stat, precum și ale Ordonanței de urgență a Guvernului nr. 166/2001
pentru modificarea Legii nr. 164/2001 privind pensiile militare de stat
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului
nr. 85/2001 pentru suspendarea aplicării prevederilor art. 79
din Legea nr. 164/2001 privind pensiile militare de stat,
precum și ale Ordonanței de urgență a Guvernului
nr. 166/2001 pentru modificarea Legii nr. 164/2001 privind
pensiile militare de stat, excepție ridicată de Călin Ion,
Mircea Parizescu și Ștefan Gheorghe în Dosarul
nr. 2.781/2004 al Tribunalului București — Secția a VIII-a
conflicte de muncă și litigii de muncă.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 65/19.I.2005

La apelul nominal, Ștefan Gheorghe este reprezentat de
avocatul Cristian Nan, Călin Ion și Mircea Parizescu sunt
prezenți personal și asistați de avocatul Cristian Nan, iar
Ministerul Apărării Naționale este reprezentat de consilierul
juridic Roxana Dumitru.
Avocatul autorilor excepției de neconstituționalitate
solicită admiterea acesteia. În acest sens, arată că
Ordonanța de urgență a Guvernului nr. 166/2001, care
modifică art. 80 din Legea nr. 164/2001 privind pensiile
militare de stat, precum și Ordonanța de urgență a
Guvernului nr. 85/2001, prin care se suspendă aplicarea
prevederilor art. 79 din Legea nr. 164/2001, sunt
neconstituționale, deoarece au fost adoptate cu încălcarea
dispozițiilor art. 115 alin. (4) din Constituție. Dispoziția
constituțională prevede că ordonanțele de urgență pot fi
adoptate numai în cazuri excepționale, iar adoptarea celor
două ordonanțe de urgență criticate ca neconstituționale nu
a fost urmare a vreunei situații prevăzute la art. 53 din
Constituție. De asemenea, arată că Ordonanța de urgență
a Guvernului nr. 166/2001 prelungește suspendarea
aplicării art. 79 din Legea nr. 164/2001 și modifică, în
același timp, modalitatea de recalculare a pensiilor, creând
un vid legislativ prin aceea că Legea nr. 164/2001 nu se
aplică celor ieșiți la pensie înainte de intrarea ei în
vigoare, iar legea anterioară a fost abrogată.
Reprezentantul Ministerului Apărării Naționale solicită
respingerea,
ca
neîntemeiată,
a
excepției
de
neconstituționalitate, arătând că dispozițiile art. 107 alin. (3)
și cele ale art. 114 alin. (1) și (3) din Constituție nu sunt
incidente în cauză, deoarece se referă la ordonanțe simple
care sunt emise de Guvern pe baza unei legi speciale de
abilitare, iar nu la cele de urgență care sunt emise de
Guvern în temeiul art. 114 alin. (4) din Constituție,
ordonanțe care se pot emite de Guvern atât în domeniul
legilor ordinare, cât și în cel al legilor organice. În
concluzie, arată că cele două ordonanțe de urgență au fost
adoptate cu respectarea dispozițiilor constituționale.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că ordonanțele de urgență și
ordonanțele simple reprezintă două categorii distincte, cele
de urgență fiind emise în baza art. 114 alin. (4) din
Constituția nerevizuită și nu au la bază o lege specială de
abilitare, ci un caz excepțional ce impune intervenția
Guvernului în adoptarea unei măsuri urgente. În acest caz
nu operează interdicția înscrisă în art. 114 alin. (1) din
Legea fundamentală, de a nu reglementa în domenii care
fac obiectul legii organice. Arată că, în acest caz, situația
excepțională a reprezentat-o lipsa resurselor financiare.
C U R T E A,

având în vedere actele și lucrările dosarului, reține
următoarele:
Prin Încheierea din 18 mai 2004, pronunțată în Dosarul
nr. 2.781/AS/2004, Tribunalul București — Secția a VIII-a
conflicte de muncă și litigii de muncă a sesizat Curtea
Constituțională cu excepția de neconstituționalitate a
dispozițiilor Ordonanței de urgență a Guvernului
nr. 85/2001 pentru suspendarea aplicării prevederilor

art. 79 din Legea nr. 164/2001 privind pensiile militare de
stat, precum și ale Ordonanței de urgență a Guvernului
nr. 166/2001 pentru modificarea Legii nr. 164/2001 privind
pensiile militare de stat, excepție ridicată de Călin Ion,
Mircea Parizescu și Ștefan Gheorghe.
În motivarea excepției de neconstituționalitate, autorii
acesteia susțin că cele două ordonanțe de urgență, ce
modifică dispoziții ale unei legi organice, vin în contradicție
cu dispozițiile art. 107 alin. (3) din Constituția nerevizuită,
care prevăd că îordonanțele se emit în temeiul unei legi
speciale de abilitare, în limitele și în condițiile prevăzute de
aceasta“. În continuare, arată că în chiar Legea privind
abilitarea Guvernului de a emite ordonanțe, nr. 324/2001,
se precizează că acesta poate adopta ordonanțe numai în
domeniul legilor ordinare, iar nu și în cel al legilor
organice. De asemenea, consideră că, potrivit art. 114
alin. (4) din Constituția nerevizuită, se pot adopta
ordonanțe de urgență în cazuri excepționale, dar nici în
acest caz în domeniul legilor organice. Modificarea prin
cele două ordonanțe de urgență a Legii nr. 164/2001 s-a
făcut cu încălcarea dispozițiilor Legii nr. 24/2000 privind
normele de tehnică legislativă pentru elaborarea actelor
normative, fiind astfel neconstituționale. Autorii excepției
susțin, de asemenea, că cele două ordonanțe de urgență
încalcă și dispozițiile art. 15 alin. (2) și ale art. 16 alin. (1)
din Constituție.
Tribunalul București — Secția a VIII-a conflicte de
muncă și litigii de muncă consideră că excepția de
neconstituționalitate este neîntemeiată. În acest sens, arată
că, potrivit art. 114 din Constituție, ordonanțele pot fi emise
de Guvern în două cazuri, și anume pe baza unei legi de
abilitare, ca urmare a delegării legislative date de
Parlament și în situații excepționale, fără a fi necesară o
lege de abilitare, delegarea legislativă fiind acordată de
Legea fundamentală. Regimul celor două categorii de
ordonanțe este diferit, ordonanțele emise în baza unei legi
de abilitare putând fi emise numai în domeniile prevăzute
în această lege, iar cele de urgență putând fi emise în
orice domeniu, inclusiv în domeniul legii organice. Aceste
ordonanțe de urgență se emit în circumstanțe excepționale
care impun adoptarea unei măsuri de urgență pentru
salvgardarea unui interes public, reclamând instituirea unei
reglementări în domeniul legii organice, și nu numai în
domeniul celei ordinare. În ceea ce privește critica potrivit
căreia cele două ordonanțe de urgență vin în contradicție
cu Legea nr. 24/2000 privind normele de tehnică legislativă
pentru elaborarea actelor normative, se arată că nici
aceasta nu poate fi reținută, deoarece neconstituționalitatea
unui text de lege nu poate fi apreciată decât în raport cu
prevederile Legii fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul arată că, potrivit articolului unic al Ordonanței
de urgență a Guvernului nr. 85/2001, prevederile art. 79
din Legea nr. 164/2001 se suspendă până la data de
1 ianuarie 2002, dispozițiile acestei ordonanțe nemaifiind în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 65/19.I.2005
vigoare, ele având aplicabilitate numai pe o perioadă
determinată, respectiv până la 1 ianuarie 2002. Astfel,
apreciază că, potrivit art. 29 alin. (1) din Legea
nr. 47/1992, excepția de neconstituționalitate a dispozițiilor
Ordonanței de urgență a Guvernului nr. 85/2001 este
inadmisibilă. În ceea ce privește excepția de
neconstituționalitate a dispozițiilor Ordonanței de urgență a
Guvernului nr. 166/2001, se arată că aceasta este
neîntemeiată. Astfel, dispozițiile art. 107 alin. (3) și cele ale
art. 114 alin. (1) din Constituția nerevizuită nu au incidență
în cauză, ele referindu-se la ordonanțe simple ale
Guvernului, iar nu și la cele de urgență. În ceea ce
privește critica privind inexistența cazului excepțional, se
consideră că aceasta este neîntemeiată, deoarece, așa
cum a statuat în mod constant Curtea Constituțională,
aceasta trebuie definită în raport cu necesitatea și urgența
reglementării unei situații care, datorită circumstanțelor sale
excepționale, impune adoptarea de soluții imediate, în
vederea evitării unei grave atingeri aduse interesului public.
În cazul de față situația excepțională a fost dictată de
inexistența resurselor financiare bugetare necesare plății
diferențelor de drepturi bănești rezultate din recalcularea
pensiilor militare de stat.
Avocatul Poporului apreciază că excepția de
neconstituționalitate este neîntemeiată. În acest sens, arată
că ordonanța de urgență nu este o varietate a ordonanței
emise în temeiul unei legi de abilitare, ci o măsură de
ordin constituțional ce permite Guvernului, sub controlul
strict al Parlamentului, să dea o soluție imediată în cazul
unei situații excepționale, în vederea evitării unei grave
atingeri aduse interesului public. În acest sens s-a
pronunțat Curtea Constituțională prin deciziile nr. 65/1995
și nr. 34/1998.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 85/2001
pentru suspendarea aplicării prevederilor art. 79 din Legea
nr. 164/2001 privind pensiile militare de stat, ordonanță
publicată în Monitorul Oficial al României, Partea I, nr. 325
din 18 iunie 2001, aprobată prin Legea nr. 249/2002,
publicată în Monitorul Oficial al României, Partea I, nr. 304

3

din 9 mai 2002, precum și dispozițiile Ordonanței de
urgență a Guvernului nr. 166/2001 pentru modificarea Legii
nr. 164/2001 privind pensiile militare de stat, ordonanță
publicată în Monitorul Oficial al României, Partea I, nr. 815
din 18 decembrie 2001, aprobată prin Legea nr. 236/2002,
publicată în Monitorul Oficial al României, Partea I, nr. 299
din 7 mai 2002.
Autorul excepției susține că dispozițiile legale criticate
încalcă prevederile cuprinse în art. 107 alin. (3) și art. 114
alin. (4) din Constituția nerevizuită, ce au următorul
conținut:
— Art. 107 alin. (3): îOrdonanțele se emit în temeiul unei
legi speciale de abilitare, în limitele și în condițiile prevăzute de
aceasta.“;
— Art. 114 alin. (4): îÎn cazuri excepționale, Guvernul
poate adopta ordonanțe de urgență. Acestea intră în vigoare
numai după depunerea lor spre aprobare la Parlament. Dacă
Parlamentul nu se află în sesiune, el se convoacă în mod
obligatoriu.“
În ceea ce privește constituționalitatea extrinsecă a celor
două ordonanțe de urgență ale Guvernului, Curtea reține
că aceasta se poate examina numai prin raportare la
prevederile constituționale în vigoare la data adoptării lor,
și anume la prevederile Constituției nerevizuite.
Curtea constată că dispozițiile art. 107 alin. (3) din
Constituția nerevizuită se referă la ordonanțele simple
emise de Guvern în temeiul unei legi speciale de abilitare,
potrivit art. 114 alin. (1) din Constituția nerevizuită, iar nu
și la ordonanțele de urgență care se emit în temeiul
art. 114 alin. (4) din Constituția nerevizuită. Astfel, așa cum
a statuat Curtea în jurisprudența sa, alin. (1) și (4) ale
art. 114 din Constituția nerevizuită reglementează două
instituții distincte ale delegării legislative. Cea prevăzută la
alin. (4) nu are la bază o lege specială de abilitare, ci un
caz excepțional ce impune intervenția Guvernului în
adoptarea unei măsuri urgente pentru salvgardarea unui
interes public, în acest caz neoperând interdicția înscrisă în
alin. (1) de a nu reglementa în domenii care fac obiectul
legii organice.
Cazul excepțional care a determinat emiterea celor două
ordonanțe de urgență l-a constituit lipsa resurselor
financiare, iar, după adoptarea bugetului de stat pe anul
2002, insuficiența resurselor bugetare necesare pentru plata
imediată a diferențelor rezultate din recalcularea pensiilor
militare a determinat eșalonarea plății acestora. Astfel,
Curtea constată că cele două ordonanțe de urgență au
fost adoptate cu respectarea dispozițiilor constituționale.
Cu privire la raportarea de către autorul excepției a
dispozițiilor atacate la prevederile Legii nr. 24/2000, Curtea
constată că examinarea constituționalității unui text de lege
are în vedere numai compatibilitatea acestuia cu dispozițiile
constituționale pretins încălcate. Eventuala necorelare
existentă între reglementările cuprinse în diferite acte
normative nu constituie o problemă de constituționalitate, ci
una de aplicare a legii.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 65/19.I.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 85/2001 pentru
suspendarea aplicării prevederilor art. 79 din Legea nr. 164/2001 privind pensiile militare de stat, precum și ale
Ordonanței de urgență a Guvernului nr. 166/2001 pentru modificarea Legii nr. 164/2001 privind pensiile militare de stat,
excepție ridicată de Călin Ion, Mircea Parizescu și Ștefan Gheorghe în Dosarul nr. 2.781/AS/2004 al Tribunalului
București — Secția a VIII-a conflicte de muncă și litigii de muncă.
Definitivă și general obligatorie.
Pronunțată în ședința publică din data de 16 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 528
din 25 noiembrie 2004

referitoare la excepția de neconstituționalitate a dispozițiilor art. 674 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 674 din Codul de procedură
civilă, excepție ridicată de Societatea Comercială îMetro
Cash&Carry România“ — S.R.L. din Otopeni în Dosarul
nr. 4.975/2003 al Judecătoriei Pitești.
La apelul nominal se prezintă autorul excepției, prin
avocat Hugo Vitzman, lipsind celelalte părți, față de care
procedura de citare a fost legal îndeplinită.
Apărătorul autorului excepției solicită admiterea criticii de
neconstituționalitate, susținând că, în măsura în care sunt
întrunite condițiile prevăzute de art. 674 din Codul de
procedură civilă, judecătorul este obligat să admită acțiunea
posesorie a reclamantului, ceea ce este de natură a
contraveni art. 44 din Constituție. Astfel, textul de lege
criticat asigură protecția posesiei în detrimentul titularului
dreptului de proprietate, care nu-și poate exhiba titlul decât
printr-o acțiune separată, ulterioară admiterii acțiunii
posesorii. În această situație, reprezentantul autorului
excepției consideră necesară rescrierea dispoziției legale,

astfel încât aceasta să garanteze dreptul de proprietate al
titularului.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat nu aduce
atingere dreptului de proprietate, întrucât admiterea acțiunii
posesorii nu are drept consecință juridică lipsirea de efecte
a titlului de proprietate, ci doar amânarea temporară, sub
aspectul posesiei, a valorificării dreptului. Pe de altă parte,
împotriva terțului care exercită posesia fără acordul
proprietarului, acesta din urmă poate exercita acțiunea în
revendicare, apărându-și în această manieră dreptul.
În ceea ce privește solicitarea de modificare a textului
supus controlului, potrivit art. 2 alin. (3) din Legea
nr. 47/1992, reprezentantul Ministerului Public arată că
instanța constituțională se pronunță numai asupra
constituționalității actelor cu privire la care a fost sesizată,
fără a putea modifica sau completa prevederile supuse
controlului.
C U R T E A,

având în vedere actele și lucrările dosarului, reține
următoarele:
Prin Încheierea din 3 septembrie 2004, pronunțată în
Dosarul nr. 4.975/2003, Judecătoria Pitești a sesizat
Curtea Constituțională cu excepția de neconstituționalitate
a dispozițiilor art. 674 din Codul de procedură civilă,
excepție ridicată de Societatea Comercială îMetro
Cash&Carry România“ — S.R.L. din Otopeni.
În motivarea excepției de neconstituționalitate, autorul
arată că acțiunea posesorie, atâta timp cât poate fi

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 65/19.I.2005
exercitată fără distincție, împotriva oricărui terț, inclusiv a
titularului dreptului de proprietate, înfrânge principiul
garantării proprietății, întrucât creează posibilitatea
consacrării preeminenței unei stări de fapt — posesia, chiar
împotriva adevăratului proprietar. Ceea ce se impune este
modificarea art. 674 din Codul de procedură civilă, ca efect
al constatării neconstituționalității sale, astfel încât protecția
posesiei să fie posibilă, cu excepția cazului în care pârâtul
este titular al dreptului de proprietate, actuala reglementare
lipsind de conținut principiul constituțional al garantării
proprietății.
Judecătoria Pitești apreciază excepția de neconstituționalitate a art. 674 din Codul de procedură civilă ca fiind
neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul arată că art. 674 și următoarele din Codul de
procedură civilă reglementează o procedură specială ce are
ca scop ocrotirea posesiei ca stare de fapt, fără a pune în
discuție existența dreptului de proprietate. Abia după
încetarea tulburării posesiei, autorul acesteia se va putea
adresa justiției pentru a-și demonstra drepturile în baza
cărora s-a socotit îndreptățit să acționeze pentru
recuperarea, prin forțe proprii, a bunurilor sale.
Așa fiind, în concordanță cu jurisprudența Curții, de
exemplu Decizia nr. 19/2002, excepția de neconstituționalitate este considerată ca neîntemeiată.
Avocatul Poporului apreciază ca fiind lipsită de temei
critica de neconstituționalitate, întrucât dispozițiile legale,
care stabilesc condițiile de exercitare a acțiunilor posesorii,
nu încalcă sub nici un aspect prevederile constituționale
referitoare la garantarea dreptului de proprietate. În acest
sens, Curtea constituțională s-a pronunțat prin Decizia
nr. 19/2002 și Decizia nr. 268/2003, respingând excepția
de neconstituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 674 din Codul de procedură civilă, dispoziții care au
următorul conținut: îCererile privitoare la posesiune vor fi
admise numai dacă:
1. nu a trecut un an de la tulburare sau deposedare;

5

2. reclamantul dovedește că, înainte de această dată, el a
posedat cel puțin un an;
3. posesiunea lui întrunește condițiile cerute de art. 1846 și
1847 din Codul civil.
În cazul când deposedarea sau tulburarea s-a făcut prin
violență, reclamantul este scutit de a face dovada cerută la
punctele 2 și 3 din acest articol.
Cererile posesorii se judecă de urgență și cu precădere.
Întâmpinarea nu este obligatorie.“
Autorul excepției susține că dispozițiile legale criticate
încalcă prevederile constituționale ale art. 44 alin. (1) și (2)
teza întâi, potrivit cărora: î(1) Dreptul de proprietate, precum
și creanțele asupra statului, sunt garantate. Conținutul și
limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. [...]“
Examinând excepția de neconstituționalitate, Curtea
constată că acțiunile posesorii — în complângere și în
reintegrare — reglementate de art. 674—676 din Codul de
procedură civilă sunt acele acțiuni în justiție prin care
posesorul tinde să restabilească situația de fapt existentă
anterior tulburării sau deposedării, fără a se pune în
discuție existența dreptului de proprietate sau a unui alt
drept real asupra bunului. Astfel, justificarea acțiunilor
posesorii rezidă în interesul de a reprima orice acte de
tulburare a posesiunii ori de deposedare și de a menține o
stare de fapt preexistentă, independent de sorgintea
juridică a acesteia. Rațiunea consacrării acțiunilor posesorii,
precum și perenitatea lor constau în aceea că, de regulă,
posesia, ca situație de fapt, dă expresie dreptului de
proprietate sau altui drept real, a căror prerogativă o
constituie. Sub acest aspect, titularii acestor acțiuni sunt
dispensați de obligația, deosebit de dificilă, de a face
dovada dreptului de proprietate ori a altui drept real, pentru
a-și demonstra calitatea procesuală activă în promovarea
unor asemenea acțiuni. Pentru rațiuni de ordin pragmatic,
constând în asigurarea celerității soluționării litigiilor cu un
atare obiect și evitarea situațiilor conflictuale prelungite,
legiuitorul a înțeles ca, în această materie, derogatorie de
la dreptul comun, să restrângă obiectul probațiunii exclusiv
la existența posesiei, ca stare de fapt, fără a se pune
problema dovedirii titlului, ce ar fi presupus o veritabilă
îprobatio diabolica“.
În ipoteza în care exercitarea posesiei de către altă
persoană decât proprietarul este legitimată de existența
unui drept real în patrimoniul posesorului, orice acțiune a
titularului dreptului de proprietate de natură să împiedice
exercitarea respectivei posesii se convertește într-un abuz
de drept, posesorul fiind îndreptățit să se apere pe calea
acțiunii posesorii, fără a se putea susține că, pe această
cale, s-ar consacra preeminența unei stări de fapt
împotriva adevăratului proprietar, așa cum pretinde autorul
excepției.
Există însă și cazuri în care posesia asupra unui lucru
nu își are temeiul în vreun drept real asupra bunului.
Apărarea posesiei ca stare de fapt se impune și în aceste
situații, întrucât neglijența titularului dreptului de proprietate
sau al altui drept real face să se creeze o aparență de
drept în favoarea posesorului, care, potrivit art. 1854 din

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 65/19.I.2005

Codul civil, îeste presupus că posedă pentru sine, sub nume
de proprietar, dacă nu este probat că a început a poseda
pentru altul“. Abia după încetarea tulburării, autorul acesteia
se va putea adresa justiției spre a-și demonstra drepturile
în baza cărora s-a socotit îndreptățit să își însușească în
fapt bunul imobil în litigiu.
De altfel, Curtea constată că s-a mai pronunțat asupra
criticii având ca obiect dispozițiile art. 674 din Codul de

procedură civilă prin Decizia nr. 19/2002, publicată în
Monitorul Oficial al României, Partea I, nr. 262 din
18 aprilie 2002, și prin Decizia nr. 268/2003, publicată în
Monitorul Oficial al României, Partea I, nr. 543 din 29 iulie
2003, respingând excepția de neconstituționalitate ca fiind
neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 674 din Codul de procedură civilă, excepție ridicată
de Societatea Comercială îMetro Cash & Carry România“ — S.R.L. din Otopeni în Dosarul nr. 4.975/2003 al Judecătoriei
Pitești.
Definitivă și general obligatorie.
Pronunțată în ședința publică din data de 25 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

DECIZII

ALE

CONSILIULUI

CONCURENȚEI

CONSILIUL CONCURENȚEI

DECIZIE
privind concentrarea economică realizată de către Societatea Comercială
îPort Bazinul Nou“ — S.A. Galați prin achiziționarea mijloacelor fixe din patrimoniul
Societății Comerciale îHelitube“ — S.A. București
Președintele Consiliului Concurenței,
în baza:
1. Decretului nr. 57/2004 privind numirea membrilor Plenului Consiliului Concurenței;
2. Legii concurenței nr. 21/1996, cu modificările și completările ulterioare;
3. Regulamentului de organizare, funcționare și procedură al Consiliului Concurenței, cu modificările ulterioare;
4. Regulamentului privind autorizarea concentrărilor economice, cu modificările ulterioare;
5. Instrucțiunilor cu privire la definirea pieței relevante în scopul stabilirii unei părți substanțiale de piață;
6. Instrucțiunilor date în aplicarea art. 33 alin. (2) din Legea nr. 21/1996, cu modificările și completările ulterioare,
cu privire la calculul taxei de autorizare a concentrărilor economice;
7. Notificării concentrării economice înregistrate cu nr. RS—217 din 5 octombrie 2004 la Consiliul Concurenței;
8. actelor și lucrărilor din Dosarul cauzei nr. RS—217 din 5 octombrie 2004;
9. Notei Direcției industrie și energie cu privire la concentrarea economică notificată nr. GM/2.231 din
17 decembrie 2004,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 65/19.I.2005

7

luând în considerare următoarele:
1. Concentrarea economică s-a realizat prin preluarea de către Societatea Comercială îPort Bazinul Nou“ — S.A.
Galați, membră a Grupului de societăți METALTRADE, a mijloacelor fixe din patrimoniul Societății Comerciale îHelitube“ —
S.A. București, la data de 10 septembrie 2002.
2. Ca urmare a acestei operațiuni, Societatea Comercială îHelitube“ — S.A. București a încetat activitatea de
producere a țevilor sudate elicoidal, întrucât nu mai dispunea de mijloacele necesare realizării acestor produse, și și-a
modificat obiectul de activitate, acesta fiind în prezent CAEN 5190 — Comerț cu ridicata al altor produse.
3. După momentul achiziționării de către Societatea Comercială îPort Bazinul Nou“ — S.A. Galați a activelor
Societății Comerciale îHelitube“ — S.A. București, aceasta din urmă a realizat cifra de afaceri din vânzarea materiei
prime și a produselor finite existente în stoc.
4. În februarie 2003, în cadrul Grupului de societăți METALTRADE s-a înființat Societatea Comercială îEuro Steel
Industries“ — S.A., care a dobândit activele cumpărate de la Societatea Comercială îHelitube“ — S.A. București prin
constituirea acestora de către Societatea Comercială îPort Bazinul Nou“ — S.A. Galați, ca aport de capital la înființare.
În prezent producția de țevi sudate elicoidal se realizează de către Societatea Comercială îEuro Steel Industries“ — S.A.
5. Piața relevantă aferentă operațiunii de concentrare economică supusă analizei a fost definită ca fiind piața
țevilor sudate elicoidal de pe întreg teritoriul României.
6. Segmentul de piață al Grupului de societăți METALTRADE pe piața relevantă se modifică în urma operațiunii
de concentrare economică analizată, ajungând la 11,96%. Această cotă de piață îi permite Grupului de societăți
METALTRADE trecerea de pe poziția a patra pe poziția a treia pe piața relevantă, poziție ocupată de Societatea
Comercială îHelitube“ — S.A. București înainte de operațiunea de concentrare economică.
7. Pe piața relevantă, oferta este reprezentată, alături de Grupul de societăți METALTRADE, de producătorii
interni Societatea Comercială îZimtub“ — S.A. Zimnicea și Societatea Comercială îISPAT SIDEX“ Galați, care, de altfel,
ocupă și primele poziții pe piață.
8. Cererea pe piața relevantă este reprezentată de societățile naționale de genul TRANSGAZ, de regiile
autonome cum ar fi RADET București sau regiile de apă sau de distribuție a apei calde locale, de consiliile județene.
9. Operațiunea de concentrare economică realizată de către Societatea Comercială îPort Bazinul Nou“ — S.A.
Galați prin achiziționarea mijloacelor fixe din patrimoniul Societății Comerciale îHelitube“ — S.A. București nu creează și
nu consolidează o poziție dominantă și nu are ca efect restrângerea, împiedicarea sau denaturarea concurenței.
10. Analizând această concentrare economică, se constată că nu se întrevăd posibile efecte cu caracter
anticoncurențial pe piață,
D E C I D E:

Art. 1. — În conformitate cu dispozițiile art. 51 alin. (1)
lit. b) din Legea concurenței nr. 21/1996, cu modificările și
completările ulterioare, și ale pct. 138B lit. b) din cap. II al
părții a II-a din Regulamentul privind autorizarea
concentrărilor economice, se emite o decizie de
neobiecțiune, constatându-se că, deși operațiunea notificată
cade sub incidența legii, nu există îndoieli serioase privind
compatibilitatea cu un mediu concurențial normal.
Art. 2. — Taxa de autorizare, prevăzută la art. 33
alin. (2) din Legea nr. 21/1996, cu modificările și
completările ulterioare, este de 103.868.530 lei și se va
plăti cu ordin de plată tip trezorerie la bugetul de stat, în
contul IBAN RO97TREZ30620210120XXXXX, deschis la
Banca Națională a României — Sucursala Județeană
Galați, beneficiar Direcția de Trezorerie și Contabilitate
Publică Galați, cu mențiunea: îTaxe și tarife pentru
eliberarea de licențe și autorizații de funcționare“.
Taxa de autorizare se va plăti în termen de 30 (treizeci)
de zile de la data comunicării prezentei decizii. O copie a
ordinului de plată va fi transmisă neîntârziat Consiliului
Concurenței.

Art. 3. — Prezenta decizie devine aplicabilă de la data
comunicării acesteia către părți.
Art. 4. — Prezenta decizie poate fi atacată, conform
dispozițiilor art. 52 alin. (4) din Legea nr. 21/1996, cu
modificările și completările ulterioare, în termen de 30 de
zile de la comunicare, la Curtea de Apel București, Secția
contencios administrativ.
Art. 5. — În conformitate cu prevederile art. 62 alin. (1)
din Legea nr. 21/1996, cu modificările și completările
ulterioare, prezenta decizie va fi publicată în Monitorul
Oficial al României, Partea I, pe cheltuiala Societății
Comerciale îPort Bazinul Nou“ — S.A. Galați.
Art. 6. — Direcția industrie și energie și Secretariatul
general al Consiliului Concurenței vor urmări ducerea la
îndeplinire a prezentei decizii.
Art. 7. — Prezenta decizie se va comunica de către
Secretariatul general al Consiliului Concurenței:
Societății Comerciale îPort Bazinul Nou“ — S.A. Galați
Adresa: Str. Basarabiei nr. 1, Galați, județul Galați
Telefon: 0236/411.215
Fax: 0236/460.997

Președintele Consiliului Concurenței,
Mihai Berinde
București, 21 decembrie 2004.
Nr. 328.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 65/19.I.2005

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru modificarea Normelor privind autorizarea brokerilor de asigurare și/sau de reasigurare,
puse în aplicare prin Ordinul președintelui Comisiei de Supraveghere a Asigurărilor nr. 3.110/2004
În temeiul prevederilor art. 4 alin. (27) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
ca urmare a Hotărârii Consiliului Comisiei de Supraveghere a Asigurărilor din data de 12 ianuarie 2005, prin
care s-a dispus modificarea Normelor privind autorizarea brokerilor de asigurare și/sau de reasigurare, puse în aplicare
prin Ordinul președintelui Comisiei de Supraveghere a Asigurărilor nr. 3.110/2004,
președintele Comisiei de Supraveghere a Asigurărilor emite următorul ordin:
Articol unic. — Normele privind autorizarea brokerilor
de asigurare și/sau de reasigurare, puse în aplicare prin
Ordinul președintelui Comisiei de Supraveghere a
Asigurărilor nr. 3.110/2004, publicat în Monitorul Oficial al
României, Partea I, nr. 1.243 din 23 decembrie 2004, se

modifică după cum urmează:
— La articolul 6, litera b) va avea următorul cuprins:
îb) prevederile art. 2 lit. c), f) și i) și ale art. 3 lit. d)
pct. 2 și lit. k) din prezentele norme, până la data de
31 martie 2005.“

Președintele Comisiei de Supraveghere a Asigurărilor,
Nicolae Eugen Crișan
București, 12 ianuarie 2005.
Nr. 3.101.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 65/19.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

