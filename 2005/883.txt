Anul 173 (XVII) — Nr. 883

PARTEA

I

LEGI, DECRETE, HOTĂRÂRI ȘI ALTE ACTE

Luni, 3 octombrie 2005

SUMAR

Nr.

131.

1.130.

1.131.
1.133.

1.135.

1.145.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru prorogarea
termenului prevăzut la art. 19 alin. (1) din Legea
nr. 102/2005 privind înființarea, organizarea și
funcționarea Autorității Naționale de Supraveghere
a Prelucrării Datelor cu Caracter Personal.............
— Hotărâre privind propunerea domnului Yusuf
Muurat în funcția de Muftiu al Cultului Musulman
din România în vederea recunoașterii sale prin
decret al Președintelui României .............................
— Hotărâre privind acordarea unor ajutoare de
urgență .......................................................................
— Hotărâre privind suplimentarea bugetului
Secretariatului General al Guvernului din Fondul
de rezervă bugetară la dispoziția Guvernului pe
anul 2005...................................................................
— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului, prevăzut
în bugetul de stat pe anul 2005, pentru cantina
socială a Parohiei Băile Govora din orașul Băile
Govora, județul Vâlcea .............................................
— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Hunedoara......................

Nr.

Pagina
DECIZII ALE PRIMULUI-MINISTRU

459. — Decizie pentru eliberarea domnului Ioan Roman
din funcția de secretar de stat la Ministerul
Sănătății .....................................................................
2

2
3

3

5

460. — Decizie pentru numirea domnului Virgil
Păunescu în funcția de secretar de stat la
Ministerul Sănătății ....................................................

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.330. — Ordin al ministrului finanțelor publice pentru
modificarea și completarea Ordinului ministrului
finanțelor publice nr. 967/2005 privind aprobarea
Metodologiei de soluționare a deconturilor cu
sume negative de taxă pe valoarea adăugată cu
opțiune de rambursare..............................................

6–7

ACTE ALE COMISIEI DE SUPRAVEGHERE
A ASIGURĂRILOR
4

4–5

3.930. — Decizie privind revocarea măsurii de interzicere
temporară a exercitării activității de broker de
asigurare a Societății Comerciale îStar Broker
Asigurări“ — S.R.L....................................................

8

2

MONITORUL OFICIAL AL ROMÂNIEI, PARTEA I, Nr. 883/3.X.2005

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru prorogarea termenului prevăzut la art. 19 alin. (1) din Legea nr. 102/2005
privind înființarea, organizarea și funcționarea Autorității Naționale de Supraveghere
a Prelucrării Datelor cu Caracter Personal
Având în vedere:
întârzierea înregistrată în numirea de către Senatul României a președintelui Autorității Naționale de Supraveghere
a Prelucrării Datelor cu Caracter Personal și, în consecință, faptul că această nouă instituție nu a putut prelua activitatea
de protecție a persoanelor cu privire la prelucrarea datelor de la Avocatul Poporului, în termen de 45 de zile de la data
intrării în vigoare a Legii nr. 102/2005 privind înființarea, organizarea și funcționarea Autorității Naționale de Supraveghere
a Prelucrării Datelor cu Caracter Personal,
rolul deosebit al Autorității Naționale de Supraveghere a Prelucrării Datelor cu Caracter Personal de gardian al
drepturilor și libertăților fundamentale ale persoanelor fizice, în special al dreptului la viață intimă, familială și privată, în
legătură cu prelucrarea acestor date,
necesitatea ca Avocatul Poporului să îndeplinească în continuare atribuțiile de protecție a persoanelor cu privire
la prelucrarea acestor date până la devenirea operațională a Autorității Naționale de Supraveghere a Prelucrării Datelor
cu Caracter Personal/numirea unui președinte al acestei autorității,
urgența remedierii acestei stări de fapt,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Termenul prevăzut la art. 19 alin. (1) din
Legea nr. 102/2005 privind înființarea, organizarea și
funcționarea Autorității Naționale de Supraveghere a

Prelucrării Datelor cu Caracter Personal, publicată în
Monitorul Oficial al României, Partea I, nr. 391 din 9 mai
2005, se prorogă până la data de 31 decembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul integrării europene,
Adrian Ciocănea,
secretar de stat
p. Ministrul administrației și internelor,
Anghel Andreescu,
secretar de stat
București, 22 septembrie 2005.
Nr. 131.
GUVERNUL ROMÂNIEI

HOTĂRÂRE
privind propunerea domnului Yusuf Muurat în funcția de Muftiu al Cultului Musulman
din România în vederea recunoașterii prin decret al Președintelui României
În temeiul art. 108 din Constituția României, republicată, și al art. 21 alin. (1) din Decretul-lege nr. 177/1948
pentru regimul general al cultelor religioase, cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României
recunoașterea prin decret, în funcția de Muftiu al

Cultului Musulman din România, a domnului Yusuf
Muurat.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
București, 29 septembrie 2005.
Nr. 1.130.

MONITORUL OFICIAL AL ROMÂNIEI, PARTEA I, Nr. 883/3.X.2005

3

GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea de ajutoare de urgență
pentru familiile și persoanele afectate de inundațiile care au
avut loc în luna septembrie 2005 în județele Argeș, Buzău,
Călărași, Constanța, Covasna, Dâmbovița, Dolj, Giurgiu,
Gorj, Harghita, Ialomița, Ilfov, Olt, Prahova, Teleorman,
Tulcea, Vrancea și municipiul București, în limita a 500.000 lei
(RON).
Art. 2. — (1) Sumele care se acordă cu titlu de
ajutoare de urgență potrivit prevederilor prezentei hotărâri
se stabilesc prin anchete sociale, în funcție de pagubele
suferite de familiile și persoanele prevăzute la art. 1.

(2) Ajutoarele prevăzute la art. 1 se suportă din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe anul
2005.
Art. 3. — Ajutorul de urgență se acordă în baza
aprobării ministrului muncii, solidarității sociale și familiei, pe
măsură ce sunt primite anchetele sociale efectuate de
direcțiile de muncă, solidaritate socială și familie din
județele Argeș, Buzău, Călărași, Constanța, Covasna,
Dâmbovița, Dolj, Giurgiu, Gorj, Harghita, Ialomița, Ilfov, Olt,
Prahova, Teleorman, Tulcea, Vrancea și municipiul
București.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.131.
GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului din Fondul de rezervă
bugetară la dispoziția Guvernului pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă suplimentarea bugetului
Secretariatului General al Guvernului pe anul 2005, din
Fondul de rezervă bugetară la dispoziția Guvernului,
prevăzut în bugetul de stat pe anul 2005, cu suma de
300 mii lei (RON), la capitolul 51.01 îAutorități publice“,
titlul îCheltuieli materiale și servicii“.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,

modificările corespunzătoare în structura bugetului de stat
și în volumul și structura bugetului Secretariatului General
al Guvernului pe anul 2005.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului, până
la data de 10 decembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.133.

4

MONITORUL OFICIAL AL ROMÂNIEI, PARTEA I, Nr. 883/3.X.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului, prevăzut în bugetul de stat pe anul 2005, pentru cantina socială
a Parohiei Băile Govora din orașul Băile Govora, județul Vâlcea
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 3 alin. (1) din Ordonanța Guvernului nr. 82/2001 privind stabilirea
unor forme de sprijin financiar pentru unitățile de cult aparținând cultelor religioase recunoscute din România, aprobată cu
modificări și completări prin Legea nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor pe anul 2005 din Fondul de rezervă
bugetară la dispoziția Guvernului, prevăzut în bugetul de
stat pe anul 2005, cu suma de 200 mii lei (RON) la
capitolul 59.01 îCultură, religie și acțiuni privind activitatea
sportivă și de tineret“, titlul 38 îTransferuri“, alineatul 40.61
îSusținerea cultelor“, pentru cantina socială a Parohiei Băile
Govora din orașul Băile Govora, județul Vâlcea.

Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2005.
Art. 3. — Ministerul Culturii și Cultelor și organele
abilitate de lege vor controla modul de utilizare a sumei
alocate potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
Ministrul finanțelor publice,
Sebastian Teodor Gheorghe Vlădescu

București, 29 septembrie 2005.
Nr. 1.135.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Hunedoara
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 2 alin. (63) din Ordonanța Guvernului nr. 34/1996 pentru ratificarea
unor acorduri de împrumut și de garanție externe, aprobată prin Legea nr. 22/1997, cu completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
2.529,60 mii lei (RON), pentru județul Hunedoara, din
Fondul de rezervă bugetară la dispoziția Guvernului,
prevăzut în bugetul de stat pe anul 2005, și alocarea
acesteia bugetului propriu al județului Hunedoara, pentru

rambursarea ratei de capital scadente în luna septembrie
2005, precum și plata dobânzilor, comisioanelor și a altor
speze bancare aferente împrumutului BERD contractat de
Guvernul României prin Ministerul Finanțelor Publice și
subîmprumutat Regiei Autonome a Apei Valea Jiului, pentru
finanțarea îProiectului pentru alimentarea cu apă și
protecția mediului în Valea Jiului“.

MONITORUL OFICIAL AL ROMÂNIEI, PARTEA I, Nr. 883/3.X.2005
Art. 2. — Utilizarea sumei prevăzute la art. 1 se va
face de către ordonatorul principal de credite, potrivit
dispozițiilor legale.

5

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 29 septembrie 2005.
Nr. 1.145.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Ioan Roman din funcția
de secretar de stat la Ministerul Sănătății
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
Primul-ministru emite prezenta decizie.
Articol unic. — Pe data intrării în vigoare a prezentei decizii domnul
Ioan Roman se eliberează din funcția de secretar de stat la Ministerul
Sănătății.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 29 septembrie 2005.
Nr. 459.
GUVERNUL ROMÂNIEI
PRIMUL-MINISTRU

DECIZIE
pentru numirea domnului Virgil Păunescu în funcția
de secretar de stat la Ministerul Sănătății
În temeiul art. 15 lit. d) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
Primul-ministru emite prezenta decizie.
Articol unic. — Pe data intrării în vigoare a prezentei decizii domnul
Virgil Păunescu se numește în funcția de secretar de stat la Ministerul
Sănătății.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 29 septembrie 2005.
Nr. 460.

6

MONITORUL OFICIAL AL ROMÂNIEI, PARTEA I, Nr. 883/3.X.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea și completarea Ordinului ministrului finanțelor publice nr. 967/2005
privind aprobarea Metodologiei de soluționare a deconturilor cu sume negative de taxă
pe valoarea adăugată cu opțiune de rambursare
În temeiul
Finanțelor Publice
în temeiul
cu modificările și
procedură fiscală,

art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
și a Agenției Naționale de Administrare Fiscală, cu modificările și completările ulterioare,
art. 149 alin. (5) al titlului VI îTaxa pe valoarea adăugată“ din Legea nr. 571/2003 privind Codul fiscal,
completările ulterioare, și al art. 82 alin. (2) din Ordonanța Guvernului nr. 92/2003 privind Codul de
republicată, cu modificările și completările ulterioare,

ministrul finanțelor publice emite următorul ordin:
Art. I. — Metodologia de soluționare a deconturilor cu
sume negative de taxă pe valoarea adăugată cu opțiune
de rambursare, aprobată prin Ordinul ministrului finanțelor
publice nr. 967/2005, publicat în Monitorul Oficial al
României, Partea I, nr. 698 din 3 august 2005, se modifică
și se completează după cum urmează:
1. La capitolul II, litera A, punctul 4 va avea următorul
cuprins:
î4. Deconturi cu sume negative de TVA cu opțiune de
rambursare cu risc fiscal mediu
(1) Dacă decontul cu opțiune de rambursare se
încadrează în categoria de risc fiscal mediu, organul fiscal
va proceda la efectuarea analizei documentare.
(2) Pentru efectuarea analizei documentare, organul
fiscal va comunica în scris plătitorului documentele care
trebuie prezentate, data, ora și locul întâlnirii, precum și
numele și prenumele persoanei din cadrul compartimentului
de specialitate, care se ocupă de analiză.
Neprezentarea, în termenul stabilit de organul fiscal, a
documentelor solicitate pentru efectuarea analizei
documentare atrage după sine încadrarea în gradul de risc
fiscal mare și soluționarea cu inspecție fiscală anticipată.
Termenul legal de soluționare se prelungește cu
perioada cuprinsă între data emiterii înștiințării pentru
prezentarea documentelor și data prezentării documentelor
la organul fiscal, potrivit art. 199 alin. (2) din Ordonanța
Guvernului nr. 92/2003 privind Codul de procedură fiscală,
republicată, cu modificările și completările ulterioare.
(3) În cazuri temeinic justificate plătitorul poate solicita
organului fiscal amânarea termenului de prezentare a
documentelor.
În cazul aprobării amânării, termenul legal de soluționare
se prelungește cu perioada cuprinsă între data emiterii
înștiințării pentru prezentarea documentelor și data
prezentării documentelor solicitate pentru efectuarea
analizei, potrivit art. 199 alin. (2) din Ordonanța Guvernului
nr. 92/2003, republicată, cu modificările și completările
ulterioare.
(4) În urma efectuării analizei documentare deconturile
cu sume negative de taxă pe valoarea adăugată cu
opțiune de rambursare pentru care au putut fi justificate
sumele solicitate la rambursare se aprobă și se emite
decizie de rambursare.
(5) Dacă sumele solicitate la rambursare nu au putut fi
justificate cu ocazia analizei documentare, decontul
respectiv se încadrează la gradul de risc fiscal mare și se
soluționează cu inspecție fiscală anticipată.“

2. La capitolul II, litera A, punctul 5 va avea următorul
cuprins:
î5. Deconturile cu sume negative de TVA cu opțiune de
rambursare cu risc fiscal mare se transmit la
compartimentul cu atribuții de inspecție fiscală.
(1) După efectuarea inspecției fiscale compartimentul cu
atribuții în acest domeniu va întocmi raportul de inspecție
fiscală.
(2) În cazul în care TVA deductibilă sau colectată se
modifică față de sumele înscrise în decontul de TVA, se
va întocmi decizia de impunere privind obligațiile fiscale
suplimentare stabilite de inspecția fiscală, care are și rol de
decizie de rambursare a TVA.
(3) În cazul în care cu ocazia inspecției fiscale nu sunt
stabilite diferențe față de suma solicitată la rambursare,
decizia de rambursare a TVA se emite de către
compartimentul de specialitate.“
3. La capitolul II, litera B1, punctul 7.1 va avea
următorul cuprins:
î7.1. SIN-ul semestrial stabilit potrivit pct. 6 se
actualizează lunar, până la data de 5 a fiecărei luni, numai
pentru plătitorii care se află în una dintre următoarele
situații:
— li se înscriu fapte în cazierul fiscal;
— prezintă cel puțin două renunțări la opțiunea de
rambursare în ultimele 6 luni;
— sunt plătitori nou-înființați și au beneficiat 3 perioade
de raportare consecutiv de rambursări cu inspecție fiscală
anticipată și la care au fost stabilite diferențe de taxă mai
mici de 2%;
— pe baza informațiilor deținute activitatea de inspecție
fiscală le stabilește risc fiscal mare.“
4. La capitolul II, litera B1, punctul 7.2 va avea
următorul cuprins:
î7.2. Stabilirea riscului fiscal mare al unui plătitor se
realizează de către compartimentul de specialitate, pe baza
informațiilor primite de la organele de inspecție fiscală
pentru contribuabilul respectiv.
Astfel, organul fiscal cu atribuții de inspecție fiscală va
oferi informații referitoare la contribuabilii pentru care au
fost primite solicitări de la alte instituții, de efectuare a
inspecției fiscale în scopul cercetării unor fapte de evaziune
fiscală, cei pentru care au fost transmise organelor de
cercetare penală sesizări în legătură cu constatările
efectuate cu ocazia inspecției fiscale care cuprind fapte ce
ar putea întruni elementele constitutive ale infracțiunii,
precum și orice alte informații pe care le consideră
importante în stabilirea riscului fiscal mare.
Informațiile vor fi transmise pe baza unui referat motivat,
aprobat de conducerea organului de inspecție fiscală, până

MONITORUL OFICIAL AL ROMÂNIEI, PARTEA I, Nr. 883/3.X.2005
la data de 5 a lunii următoare celei în care au fost primite
solicitările sau au fost înaintate sesizări. Referatul va
cuprinde toți contribuabilii în cauză. Societățile cuprinse în
referatele trimise compartimentului de specialitate vor fi
înscrise de către acesta din urmă într-o bază de date
specială.
Schimbarea încadrării din categoria de risc fiscal mare
și ștergerea din baza de date specială se fac tot la
propunerea organului de inspecție fiscală, prin referat
motivat transmis compartimentului de specialitate până la
data de 5 a fiecărei luni.“
5. La capitolul II, litera B2, se introduce un nou punct,
punctul 41, cu următorul cuprins:
î41. Înainte de compararea sumei solicitate cu SIN-ul se
verifică, în evidența specială, pentru fiecare plătitor, dacă
există deconturi cu sume negative de taxă pe valoarea
adăugată cu opțiune de rambursare depuse în perioade
anterioare și nesoluționate.
În această situație decontul va fi soluționat odată cu
deconturile anterioare, fiind încadrat în aceeași categorie
de risc fiscal ca acestea.“
6. La capitolul II, litera B2, punctul 6 va avea următorul
cuprins:
î6. Dacă suma solicitată la rambursare este mai mare
decât SIN-ul final, programul informatic semnalează acest
aspect și generează lista plătitorilor care se află în această
situație, în vederea efectuării analizei individuale.
Dacă suma solicitată la rambursare provine din mai
mult de 12 perioade de raportare lunare, respectiv
4 perioade de raportare trimestriale, se abandonează
reconstituirea sumei, decontul fiind considerat cu risc fiscal
mare, și se transmite a doua zi compartimentului cu
atribuții în domeniul inspecției fiscale, pe bază de borderou.“
7. La capitolul II, litera C, punctul 3 va avea următorul
cuprins:
î3. Dacă în urma inspecției fiscale se stabilesc diferențe
care afectează suma solicitată la rambursare,
compartimentul cu atribuții în domeniul inspecției fiscale
emite decizia de impunere privind obligațiile fiscale
suplimentare stabilite de inspecția fiscală, care are și rol de
decizie de rambursare a TVA, pe care o comunică
plătitorului.“
8. La capitolul II, litera C, punctul 5 va avea următorul
cuprins:
î5. În maximum 35 de zile calendaristice de la data
depunerii decontului compartimentul cu atribuții de inspecție
fiscală va transmite compartimentului de specialitate dosarul
solicitării, împreună cu raportul de inspecție fiscală, precum
și, după caz, decizia de impunere privind obligațiile fiscale
suplimentare stabilite de inspecția fiscală.“
9. La capitolul II, litera D, punctul 1 va avea următorul
cuprins:
î1. La sfârșitul fiecărei zile compartimentul de
specialitate va transmite compartimentului de colectare, în
vederea compensării și/sau restituirii, atât deciziile de
rambursare a TVA, aprobate, cât și deciziile de impunere
privind obligațiile fiscale suplimentare stabilite de inspecția
fiscală, aprobate.“
10. La capitolul II, litera E, punctul 1 va avea următorul
cuprins:
î1. Compartimentul de colectare va reține decizia de
rambursare sau, după caz, decizia de impunere privind

obligațiile fiscale suplimentare stabilite de inspecția fiscală
și un exemplar din nota de compensare și/sau din nota de
restituire/rambursare și va transmite compartimentului de
specialitate cel mai târziu a doua zi două exemplare din
notă, un exemplar pentru a fi comunicat plătitorului și un
exemplar în vederea arhivării.“
11. La capitolul II, litera E, punctul 2 va avea următorul
cuprins:
î2. După operarea datelor privind soluționarea decontului
cu sume negative cu opțiune de rambursare în evidența
specială, compartimentul de specialitate va transmite
dosarul solicitării compartimentului de gestionare a
dosarului fiscal, pentru arhivare.
Dosarul solicitării va cuprinde:
— decontul cu sume negative de taxă pe valoarea
adăugată cu opțiune de rambursare;
— fișa de calcul a SIN-ului;
— fișa de analiză de risc;
— referatul pentru analiză documentară și/sau raportul
de inspecție fiscală, după caz;
— decizia de rambursare a TVA, emisă de
compartimentul de specialitate sau decizia de impunere
privind obligațiile fiscale suplimentare stabilite de inspecția
fiscală, emisă de compartimentul cu atribuții de inspecție
fiscală, după caz;
— nota de compensare și/sau nota de restituire/
rambursare cuprinzând data la care s-a efectuat
operațiunea de compensare și/sau restituire.“
12. La anexa nr. 1 la metodologie îFișa de calcul a
Standardului Individual Negativ“, litera D îIndicatori“,
punctul 2 îGrad de îndatorare“, se elimină primul rând
«mai mic sau egal cu 0», iar al doilea rând va avea
următorul cuprins: «mai mare sau egal cu 0 și mai mic
sau egal cu 1». Acest indicator se completează numai
dacă există capital împrumutat (datorii ce trebuie plătite
într-o perioadă mai mare de 1 an) și capitalul propriu este
pozitiv.
13. La anexa nr. 3 la metodologie îEvidența
deconturilor cu sume negative de TVA cu opțiune de
rambursare“, la punctul 1, rândul 4 va avea următorul
cuprins:
îCU — în cazul soluționării cu control ulterior, pentru
cazurile speciale de rambursare de la cap. III“
14. La anexa nr. 10 la metodologie îFișa de calcul a
Standardului Individual Negativ pentru marii
contribuabili“, litera D îIndicatori“, punctul 2 îGrad de
îndatorare“, se elimină primul rând «mai mic sau egal cu
0», iar al doilea rând va avea următorul cuprins: «mai
mare sau egal cu 0 și mai mic sau egal cu 1». Acest
indicator se completează numai dacă există capital
împrumutat (datorii ce trebuie plătite într-o perioadă mai
mare de 1 an) și capitalul propriu este pozitiv.
Art. II. — Prezentul ordin se publică în Monitorul Oficial
al României, Partea I.
Art. III. — Direcția generală de gestiune a impozitelor și
contribuțiilor, Direcția generală de reglementare a colectării
creanțelor bugetare și Direcția de metodologie și proceduri
pentru inspecția fiscală din cadrul Agenției Naționale de
Administrare Fiscală, Direcția generală a tehnologiei
informației din cadrul Ministerului Finanțelor Publice,
Direcția generală de administrare a marilor contribuabili,
precum și direcțiile generale ale finanțelor publice județene
și a municipiului București vor lua măsuri pentru ducerea la
îndeplinire a prevederilor prezentului ordin.

p. Ministrul finanțelor publice,
Doina-Elena Dascălu,
secretar de stat
București, 12 septembrie 2005.
Nr. 1.330.

7

8

MONITORUL OFICIAL AL ROMÂNIEI, PARTEA I, Nr. 883/3.X.2005

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind revocarea măsurii de interzicere temporară a exercitării activității de broker
de asigurare a Societății Comerciale îStar Broker Asigurări“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240 din 1 iulie 2001, reprezentată legal de președinte, în temeiul art. 4
alin. (19), precum și al art. 39 alin. (5) din Legea nr. 32/2000 privind societățile de asigurare și supravegherea
asigurărilor, cu modificările și completările ulterioare,
în baza hotărârii Consiliului Comisiei de Supraveghere a Asigurărilor, adoptată în ședința din data de 18 august
2005, conform art. 4 alin. (22)—(241) din Legea nr. 32/2000, cu modificările și completările ulterioare, ca urmare a
analizării documentației aferente Notei nr. 15.709 din 11 august 2005 privind solicitarea Societății Comerciale îStar Broker
Asigurări“ — S.R.L. de a se revoca Decizia nr. 3.920 din 26 iulie 2005, s-a hotărât revocarea măsurii de interzicere
temporară a exercitării activității de asigurare de către Societatea Comercială îStar Broker Asigurări“ — S.R.L., cu sediul
social în municipiul Mediaș, piața Regele Ferdinand I nr. 29, județul Sibiu, înregistrată la Oficiul registrului comerțului cu
nr. J32/398/2003, cod unic de înregistrare 15337595, reprezentată în timpul controlului de domnul Burzo Cătălin Bogdan,
în calitate de administrator/director executiv,
avându-se în vedere următoarele motive de fapt și de drept:
— ca urmare a controlului efectuat la Societatea Comercială îStar Broker Asigurări“ — S.R.L., Consiliul Comisiei
de Supraveghere a Asigurărilor a hotărât interzicerea temporară a exercitării activității de broker de asigurare de către
Societatea Comercială îStar Broker Asigurări“ — S.R.L., conform art. 39 alin. (3) lit. e) din Legea nr. 32/2000, cu
modificările și completările ulterioare, până la data încetării încălcării dispozițiilor legale, respectiv până la data rezilierii
contractelor de prestări servicii al căror obiect de activitate excede prevederilor art. 2 pct. 6 din Legea nr. 32/2000, cu
modificările și completările ulterioare;
— prin adresa înregistrată sub nr. 36.798 din 1 august 2005 brokerul de asigurare a depus la autoritatea de
supraveghere dovada rezilierii acestor contracte de prestări servicii;
— având în vedere faptul că Societatea Comercială îStar Broker Asigurări“ — S.R.L. a reziliat contractele de
prestări servicii al căror obiect de activitate excede prevederilor art. 2 pct. 6 din Legea nr. 32/2000, cu modificările și
completările ulterioare, contracte încheiate cu societățile de asigurare, în temeiul art. 41 din Legea nr. 32/2000, cu
modificările și completările ulterioare, Consiliul Comisiei de Supraveghere a Asigurărilor a hotărât revocarea măsurii de
interzicere temporară a exercitării activității de asigurare de către Societatea Comercială îStar Broker Asigurări“ — S.R.L.,
drept care emite următoarea decizie:
Art. 1. — Se revocă măsura de interzicere temporară a
exercitării activității de broker de asigurare de către
Societatea Comercială îStar Broker Asigurări“ — S.R.L.,
cu sediul social în municipiul Mediaș, piața Regele
Ferdinand I nr. 29, județul Sibiu, înregistrată la Oficiul
registrului comerțului cu nr. J32/398/2003, cod unic de
înregistrare 15337595, reprezentată în timpul controlului de
domnul Burzo Cătălin Bogdan, în calitate de
administrator/director executiv, dispusă prin Decizia de
sancționare nr. 3.920 din 26 iulie 2005, conform

prevederilor art. 41 din Legea nr. 32/2000, cu modificările
și completările ulterioare, începând cu data rezilierii
contractelor al căror obiect de activitate excede prevederilor
art. 2 pct. 6 din Legea nr. 32/2000, cu modificările și
completările ulterioare.
Art. 2. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 24 august 2005.
Nr. 3.930.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 883/3.X.2005 conține 8 pagini.

Prețul: 0,55 lei noi/5.500 lei vechi

&JUYDGY|048683]
ISSN 1453—4495

