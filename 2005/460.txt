PARTEA

Anul 173 (XVII) — Nr. 460

I

LEGI, DECRETE, HOTĂRÂRI ȘI ALTE ACTE

Marți, 31 mai 2005

SUMAR
Nr.

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 175 din 24 martie 2005 referitoare la excepția
de neconstituționalitate a dispozițiilor art. 12
alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002, ale
art. 9 alin. (7) din Legea bugetului de stat pe
anul 2004 nr. 507/2003, precum și cele ale art. 8
alin. (7) din Legea bugetului de stat pe anul 2005
nr. 511/2004 .............................................................

DECIZII

ALE

195.

647.

1–4

CURȚII

— Ordin al ministrului transporturilor, construcțiilor
și turismului pentru aprobarea Reglementării
tehnice îNormativ privind proiectarea și execuția
măsurilor de izolare fonică și a tratamentelor
acustice în clădiri“, indicativ C 125-05 (revizuire
C 125-1987) .............................................................

4

— Ordin al ministrului administrației și internelor
pentru aprobarea Normelor metodologice privind
elaborarea planurilor de urgență în caz de
accidente în care sunt implicate substanțe
periculoase ...............................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 175
din 24 martie 2005

referitoare la excepția de neconstituționalitate a dispozițiilor art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3) din Legea bugetului
de stat pe anul 2003 nr. 631/2002, ale art. 9 alin. (7) din Legea bugetului de stat pe anul 2004
nr. 507/2003, precum și cele ale art. 8 alin. (7) din Legea bugetului de stat pe anul 2005 nr. 511/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 12 alin. (4) din Legea
bugetului de stat pe anul 2002 nr. 743/2001, ale art. 10
alin. (3) din Legea bugetului de stat pe anul 2003
nr. 631/2002, precum și ale art. 9 alin. (7) din Legea
bugetului de stat pe anul 2004 nr. 507/2003, excepție
ridicată de Edith-Susana Pascu în Dosarul nr. 1.975/2004
al Tribunalului Covasna.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 460/31.V.2005

Magistratul-asistent referă asupra cauzei și arată că
Ministerul Justiției, în calitate de parte în proces, a depus
la dosarul cauzei note scrise cu privire la inadmisibilitatea
excepției de neconstituționalitate.
Președintele Curții Constituționale dispune să se facă
apelul și în dosarele nr. 145D/2005, nr. 146D/2005,
nr. 147D/2005, nr. 148D/2005, nr. 149D/2005,
nr. 150D/2005, nr. 152D/2005, nr. 153D/2005,
nr. 154D/2005, nr. 155D/2005, nr. 156D/2005,
nr. 157D/2005, nr. 158D/2005, nr. 159D/2005,
nr. 160D/2005, nr. 161D/2005 și nr. 162D/2005, care au ca
obiect aceeași excepție de neconstituționalitate , ridicată în
fața Tribunalului Covasna de Viorica Barabás în Dosarul
nr. 1.976/2004, de Cseh Eva în Dosarul nr. 1.977/2004, de
Judit Dombai în Dosarul nr. 1.978/2004, de Ildiko Fetes în
Dosarul nr. 1.979/2004, de Kis Rita în Dosarul
nr. 1.980/2004, de Monika Voiculescu în Dosarul
nr. 1.981/2004, de Anna-Mária Gávay-Gáll în Dosarul
nr. 1.983/2004, de Ildikó Csabai în Dosarul nr. 1.990/2004,
de Kelemen Erika în Dosarul nr. 1.991/2004, de Olga
Elisabeta Bakcsi în Dosarul nr. 1.992/2004, de Eva Tódor
Boér în Dosarul nr. 1.984/2004, de Aurica Rusu în Dosarul
nr. 1.985/2004, de Nicolina Ciulea în Dosarul
nr. 2.006/2004, de Edit Cîrstian în Dosarul nr. 1.986/2004,
de Nagy Margit în Dosarul nr. 1.987/2004, de Ildiko Olah
Ghiurca în Dosarul nr. 1.988/2004 și de Erzsébet Simon în
Dosarul nr. 1.989/2004.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor,
având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992,
Curtea dispune conexarea dosarelor nr. 145D/2005,
nr. 146D/2005, nr. 147D/2005, nr. 148D/2005, nr. 149D/2005,
nr. 150D/2005, nr. 152D/2005, nr. 153D/2005, nr. 154D/2005,
nr. 155D/2005, nr. 156D/2005, nr. 157D/2005, nr. 158D/2005,
nr. 159D/2005, nr. 160D/2005, nr. 161D/2005 și nr. 162D/2005
la Dosarul nr. 144D/2005, care este primul înregistrat.
Reprezentantul Ministerului Public pune concluzii de
respingere a excepției ca inadmisibilă, arătând că
dispozițiile Ordonanței de urgență nr. 177/2002 au abrogat
prevederile Legii nr. 50/1996 care reglementau drepturile
salariale ale magistraților și personalului de specialitate
juridică asimilat acestora. De altfel, arată că, în cazul în
care nu ar fi existat această cauză de inadmisibilitate,
excepția ar fi fost neîntemeiată, întrucât drepturile salariale
nu constituie un drept fundamental garantat de Constituție.
C U R T E A,

având în vedere actele și lucrările dosarului, constată
următoarele:
Prin încheierile din 10 februarie 2005, pronunțată în
dosarele 1.975/2004, nr. 1.976/2004, nr. 1.977/2004,
nr. 1.978/2004, nr. 1.979/2004, nr. 1.980/2004, nr. 1.981/2004,
nr. 1.983/2004, nr. 1.990/2004, nr. 1.991/2004, nr. 1.992/2004,
nr. 1.984/2004, nr. 1.985/2004, nr. 2.006/2004, nr. 1.986/2004,
nr. 1.987/2004, nr. 1.988/2004 și nr. 1.989/2004, Tribunalul
Covasna a sesizat Curtea Constituțională cu excepția de
neconstituționalitate a dispozițiilor art. 12 alin. (4) din
Legea bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe anul 2003
nr. 631/2002, precum și ale art. 9 alin. (7) din Legea
bugetului de stat pe anul 2004 nr. 507/2003, excepție

ridicată de Edith-Susana Pascu, Viorica Barabás, Cseh
Eva, Judit Dombai, Ildiko Fetes, Kis Rita, Monika
Voiculescu, Anna-Mária Gávay-Gáll, Ildikó Csabai, Kelemen
Erika, Olga Elisabeta Bakcsi, Eva Tódor Boér, Aurica Rusu,
Nicolina Ciulea, Edit Cîrstian, Nagy Margit, Ildiko Olah
Ghiurca și Erzsébet Simon, făcând parte din personalul
auxiliar de specialitate al instanțelor judecătorești, în cauze
ce au ca obiect pretenții pentru drepturi salariale.
În motivarea excepției de neconstituționalitate, autorii
acesteia susțin că, potrivit art. 411 alin. (1) din Legea
nr. 50/1996, introdus prin Ordonanța de urgență a
Guvernului nr. 83/2000, magistrații și celelalte categorii de
personal salarizat, potrivit acestei legi, pe perioada
concediului de odihnă, au dreptul, pe lângă indemnizația
de concediu, și la o primă egală cu indemnizația brută sau
cu salariul de bază brut din luna anterioară plecării în
concediu. Acest drept legal nu a fost acordat în practică
datorită faptului că aplicarea art. 411 din Legea nr. 50/1996
a fost suspendată prin legile bugetului de stat pe anul
2002, 2003 și 2004. Consideră că prin dispozițiile legale
criticate a fost restrâns exercițiul dreptului legal la prima de
concediu, fără a exista vreuna din situațiile prevăzute de
art. 53 din Constituție, în care, prin lege, se poate
restrânge exercițiul unor drepturi.
Tribunalul Covasna apreciază că dispozițiile legale
criticate înu sunt în contradicție cu prevederile Legii
fundamentale, întrucât în speță nu este vorba de
suspendarea unui drept constituțional, ci a unui drept
instituit printr-o speță specială“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților consideră că, întrucât
excepția de neconstituționalitate ridicată nu este motivată și
în cuprinsul acesteia nu se indică prevederea sau principiul
constituțional pe care dispozițiile legale indicate l-ar încălca,
aceasta este inadmisibilă.
Guvernul consideră că excepția de neconstituționalitate
ridicată privește dispoziții legale temporare, care au fost în
vigoare în cursul anilor la care se referă. Întrucât, în
conformitate cu prevederile art. 146 din Constituție și cu
cele ale art. 29 alin. (1) din Legea nr. 47/1992, Curtea
Constituțională decide numai asupra unei legi sau
ordonanțe ori a unei dispoziții dintr-o lege sau ordonanță
în vigoare, apreciază că excepția este inadmisibilă. Invocă
în acest sens jurisprudența Curții Constituționale, respectiv
Decizia nr. 61/2002, publicată în Monitorul Oficial al
României, Partea I, nr. 269 din 23 aprilie 2002, și Decizia
nr. 283/2004, publicată în Monitorul Oficial al României,
Partea I, nr. 889 din 29 septembrie 2004.
Avocatul Poporului apreciază că, potrivit principiului
anualității bugetului de sat, care este de natură
constituțională, în conformitate cu prevederile art. 138 din
Legea fundamentală, textele de lege criticate nu mai sunt
în vigoare, astfel încât în cauză sunt incidente dispozițiile
art. 29 alin. (1) din Legea nr. 47/1992. Invocă în acest
sens jurisprudența Curții Constituționale, respectiv Deciziile
nr. 21/2003, nr. 61/2002 și nr. 283/2004, și consideră că
excepția de neconstituționalitate ridicată este inadmisibilă.
Președintele Senatului nu a comunicat punctul său de
vedere cu privire la excepția de neconstituționalitate
ridicată.

MONITORUL OFICIAL AL ROMÂNIEI, PARTEA I, Nr. 460/31.V.2005
C U R T E A,

examinând încheierile de sesizare, punctele de vedere ale
Președintelui Camerei Deputaților, Guvernului și Avocatului
Poporului, rapoartele întocmite de judecătorul-raportor,
concluziile procurorului și dispozițiile de lege criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 12 alin. (4) din Legea bugetului de stat pe
anul 2002 nr. 743/2001, publicată în Monitorul Oficial al
României, Partea I, nr. 784 din 11 decembrie 2001, cele
ale art. 10 alin. (3) din Legea bugetului de sat pe anul
2003 nr. 631/2002, publicată în Monitorul Oficial al
României, Partea I, nr. 863 din 29 noiembrie 2002, precum
și cele ale art. 9 alin.(7) din Legea bugetului de stat pe
anul 2004 nr. 507/2003, publicată în Monitorul Oficial al
României, Partea I, nr. 853 din 2 decembrie 2003,
dispoziții prin care s-a suspendat succesiv până la
31 decembrie 2004 acordarea primelor de concediu pentru
toate categoriile de personal pentru care acest drept a fost
prevăzut în legi speciale. Dispoziția referitoare la
suspendarea acordării primei pentru concediul de odihnă a
fost preluată și în Legea bugetului de stat pe anul 2005
nr. 511/2004, astfel încât obiect al excepției de
neconstituționalitate îl constituie și dispozițiile art. 8 alin. (7)
din Legea bugetului de stat pe anul 2005 nr. 511/2004,
care au următorul cuprins: îAplicarea prevederilor din actele
normative în vigoare referitoare la primele ce se acordă cu
ocazia plecării în concediul de odihnă, precum și a celor ale
art. 32 alin. (2) din Legea nr. 188/1999 privind Statutul
funcționarilor publici, republicată, cu modificările ulterioare, se
suspendă până la data de 31 decembrie 2005.“
Autorii excepției susțin că dispozițiile legale criticate
încalcă prevederile art. 53 din Constituție, care au
următorul conținut: î(1) Exercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în

3

mod nediscriminatoriu și fără a aduce atingere existenței
dreptului sau a libertății.”
Examinând excepția de neconstituționalitate, Curtea
Constituțională reține următoarele:
Dispozițiile art. 12 alin. (4) din Legea bugetului de stat
pe anul 2002 nr. 743/2001, cele ale art. 10 alin. (3) din
Legea bugetului de stat pe anul 2003 nr. 631/2002,
precum și cele ale art. 9 alin. (7) din Legea bugetului de
stat pe anul 2004 nr. 507/2003 nu mai sunt în vigoare,
având în vedere că legile bugetului de stat sunt anuale, în
conformitate cu prevederile art. 138 din Constituție, astfel
încât excepția de neconstituționalitate a acestora urmează
a fi respinsă ca inadmisibilă.
În ceea ce privește dispozițiile art. 8 alin. (7) din Legea
bugetului de stat pe anul 2005 nr. 511/2004, autorii
excepției de neconstituționalitate consideră, în mod greșit,
că anumite drepturi acordate temporar pentru unele
categorii de persoane (demnitari și salariați) au același
regim juridic ca și drepturile și libertățile fundamentale
consacrate de Constituție.
De altfel, asupra constituționalității dispozițiilor criticate,
prin raportare la prevederile art. 53 din Constituție, Curtea
Constituțională s-a pronunțat prin numeroase decizii, prin
care a respins ca neîntemeiată excepția de
neconstituționalitate. Astfel, de exemplu, în Decizia nr. 26
din 20 ianuarie 2005, publicată în Monitorul Oficial al
României, Partea I, nr. 216 din 15 martie 2005, Curtea a
arătat că îBeneficiul unor drepturi salariale suplimentare,
cum este și prima de concediu, nu constituie un drept
constituțional fundamental, iar prevederile art. 53 din
Constituție nu sunt incidente în privința reglementării lor. În
consecință, legiuitorul este în drept să le acorde, să le
modifice ori să înceteze acordarea lor, precum și să
stabilească perioada în care le acordă. De altfel, aplicând
acest principiu, legiuitorul a înțeles ca prin prevederile
art. 50 alin. (2) din Ordonanța de urgență a Guvernului
nr. 177/2002 să abroge toate dispozițiile Legii nr. 50/1996
referitoare la salarizarea și alte drepturi ale magistraților și
personalului de specialitate juridică asimilat, astfel că
prevederile art. 411 alin. (1) din Legea nr. 50/1996 și-au
încetat aplicarea cu privire la aceste categorii de persoane
încă de la data inrării în vigoare a Ordonanței de urgență
a Guvernului nr. 177/2002“.
Întrucât nu au intervenit elemente noi de natură să
justifice schimbarea jurisprudenței Curții Constituționale, cele
statuate în deciziile anterioare își mențin valabilitatea și în
prezenta cauză, astfel încât excepția de neconstituționalitate
invocată urmează să fie respinsă ca neîntemeiată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 12 alin. (4) din Legea
bugetului de stat pe anul 2002 nr. 743/2001, ale art. 10 alin. (3) din Legea bugetului de stat pe anul 2003 nr. 631/2002,
precum și ale art. 9 alin. (7) din Legea bugetului de stat pe anul 2004 nr. 507/2003, excepție ridicată în fața Tribunalului
Covasna de Edith-Susana Pascu în Dosarul nr. 1.975/2004, de Viorica Barabás în Dosarul nr. 1.976/2004, de Cseh Eva
în Dosarul nr. 1.977/2004, de Judit Dombai în Dosarul nr. 1.978/2004, de Ildiko Fetes în Dosarul nr. 1.979/2004, de Kis
Rita în Dosarul nr. 1.980/2004, de Monika Voiculescu în Dosarul nr. 1.981/2004, de Anna-Mária Gávay-Gáll în Dosarul
nr. 1.983/2004, de Ildikó Csabai în Dosarul nr. 1.990/2004, de Kelemen Erika în Dosarul nr. 1.991/2004, de Olga
Elisabeta Bakcsi în Dosarul nr. 1.992/2004, de Eva Tódor Boér în Dosarul nr. 1.984/2004, de Aurica Rusu în Dosarul

4

MONITORUL OFICIAL AL ROMÂNIEI, PARTEA I, Nr. 460/31.V.2005

nr. 1.985/2004, de Nicolina Ciulea în Dosarul nr. 2.006/2004, de Edit Cîrstian în Dosarul nr. 1.986/2004, de Nagy Margit
în Dosarul nr. 1.987/2004, de Ildiko Olah Ghiurca în Dosarul nr. 1.988/2004 și de Erzsébet Simon în Dosarul
nr. 1.989/2004.
2. Respinge, ca fiind neîntemeiată, excepția de neconstituționalitate a dispozițiilor art. 8 alin. (7) din Legea
bugetului de stat pe anul 2005 nr. 511/2004, excepție ridicată de aceleași părți în aceleași dosare ale Tribunalului
Covasna.
Definitivă și general obligatorie.
Pronunțată în ședința publică din data de 24 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îNormativ privind proiectarea și execuția măsurilor
de izolare fonică și a tratamentelor acustice în clădiri“, indicativ C 125-05 (revizuire C 125-1987)
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 22 din 13 decembrie 2004 al Comitetului tehnic de specialitate — CTS 12,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îNormativ
privind proiectarea și execuția măsurilor de izolare fonică și
a tratamentelor acustice în clădiri“, indicativ C 125-05
(revizuire C 125-1987), elaborată de Institutul de Cercetări
pentru Echipamente și Tehnologii în Construcții — ICECON
— S.A. București, prevăzută în anexa*) care face parte
integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.

Art. 3. — La data intrării în vigoare a prezentului ordin,
Ordinul Institutului Central de Cercetare, Proiectare și
Directivare în Construcții nr. 28/1987 pentru aprobarea
reglementării tehnice îNormativ privind proiectarea și
executarea măsurilor de izolare fonică și a tratamentelor
acustice în clădiri“, indicativ C 125-1987, publicat în
Buletinul Construcțiilor nr. 3/1987, precum și orice alte
dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 195.
*) Anexa se publică ulterior în Monitorul Oficial al României, Partea I, nr. 460 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MINISTERUL ADMINISTRAȚIEI ȘI INTERNELOR

ORDIN
pentru aprobarea Normelor metodologice privind elaborarea planurilor de urgență
în caz de accidente în care sunt implicate substanțe periculoase
În conformitate cu prevederile art. 24 alin. (1) lit. f) din Legea nr. 481/2004 privind protecția civilă și ale art. 11
alin. (5) din Hotărârea Guvernului nr. 95/2003 privind controlul activităților care prezintă pericole de accidente majore în
care sunt implicate substanțe periculoase,

MONITORUL OFICIAL AL ROMÂNIEI, PARTEA I, Nr. 460/31.V.2005

5

în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările
ulterioare,
ministrul administrației și internelor emite următorul ordin:
Art. 1. — Se aprobă Normele metodologice privind
elaborarea planurilor de urgență în caz de accidente în
care sunt implicate substanțe periculoase, prevăzute în
anexa care face parte integrantă din prezentul ordin.
Art. 2. — Inspectoratul General pentru Situații de
Urgență din cadrul Ministerului Administrației și Internelor va

monitoriza îndeplinirea prevederilor prezentului ordin.
Art. 3. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la data publicării. Începând cu aceeași dată se abrogă
orice reglementări contrare.

p. Ministrul administrației și internelor,
Anghel Andreescu,
secretar de stat
București, 16 mai 2005.
Nr. 647.
ANEXĂ

NORME METODOLOGICE
privind elaborarea planurilor de urgență în caz de accidente în care sunt implicate substanțe periculoase
CAPITOLUL I
Dispoziții generale
Art. 1. — Normele metodologice privind elaborarea
planurilor de urgență în caz de accidente în care sunt
implicate substanțe periculoase, denumite în continuare
norme metodologice, se aplică în cadrul obiectivelor care
îndeplinesc condițiile prevăzute în anexa nr. 2 la Hotărârea
Guvernului nr. 95/2003 privind controlul activităților care
prezintă pericole de accidente majore în care sunt implicate
substanțe periculoase, precum și în cadrul agenților
economici de stat sau privați care produc, prelucrează,
manipulează, depozitează și utilizează substanțe toxice,
inflamabile sau explozive, care pot produce poluări,
incendii, explozii, avarii ori accidente chimice cu impact
asupra vieții, proprietății și factorilor de mediu atât pe
amplasamentul obiectivului, cât și în afara acestuia.
Art. 2. — (1) Scopul elaborării prezentelor norme
metodologice constă în stabilirea unei concepții unitare de
întocmire a planurilor de urgență atât la nivelul titularilor de
activități potențial generatoare de accidente majore în care
sunt implicate substanțe periculoase, cât și la nivelul
autorităților publice locale care au responsabilități de
acțiune în astfel de situații.
(2) Prezentele norme metodologice vor asigura cadrul
juridic, organizatoric și funcțional în vederea planificării și
executării măsurilor specifice, pentru activitățile care
prezintă pericole de accidente majore în care sunt implicate
substanțe periculoase la obiectivele identificate de
autoritățile teritoriale de protecție a mediului și cele de
protecție civilă, conform reglementărilor legale în vigoare.
(3) În sensul prezentului ordin, prin autoritatea centrală
pentru protecție civilă se înțelege Inspectoratul General
pentru Situații de Urgență, iar prin autoritatea teritorială
pentru protecție civilă se înțelege inspectoratul pentru situații
de urgență județean sau Inspectoratul pentru Situații de
Urgență al Municipiului București.
Art. 3. — În conformitate cu prevederile prezentelor
norme metodologice se întocmesc următoarele tipuri de
planuri de urgență:

— plan de urgență internă;
— plan de urgență externă.
Art. 4. — (1) Planurile de urgență prevăzute la art. 3
se adaptează în funcție de specificul fiecărui obiectiv, de
tipurile de accidente potențiale, de felul și de cantitățile
substanțelor periculoase, de organizarea administrativteritorială și de condițiile de mediu.
(2) Principalele tipuri de evenimente în care sunt
implicate substanțe periculoase, pentru care se întocmesc
planuri de urgență, sunt:
— emisii de substanțe periculoase;
— avarii;
— accidente chimice majore;
— incendii;
— explozii.
CAPITOLUL II
Planul de urgență internă
Art. 5. — (1) Planul de urgență internă se elaborează în
scopul planificării măsurilor specifice pentru reducerea
riscului asupra sănătății angajaților, calității factorilor de
mediu și integrității bunurilor materiale, în caz de
evenimente în care sunt implicate substanțe periculoase,
produse pe amplasamentul unor obiective — sursă de risc
chimic, incendiu, explozii și poluări.
(2) Planul prevăzut la alin. (1) are la bază identificarea
riscurilor potențiale specifice, precum și procedurile de
răspuns în vederea asigurării:
— informării oportune a titularilor de activități, angajaților,
populației și autorităților publice locale;
— pregătirii personalului cu funcții de decizie, a
angajaților și a forțelor de intervenție;
— intervenției de urgență, în mod organizat și într-o
concepție unitară, pentru prevenirea, limitarea și înlăturarea
consecințelor;
— refacerii și reabilitării factorilor de mediu;
— reluării în condiții normale a activităților de producție.
Art. 6. — (1) Elaborarea planurilor de urgență internă se
realizează de către titularii de activități cu pericol potențial
de producere a unor evenimente generate de substanțe
periculoase, în cantități egale sau mai mari decât cele

6

MONITORUL OFICIAL AL ROMÂNIEI, PARTEA I, Nr. 460/31.V.2005

prevăzute în anexa nr. 2 la Hotărârea Guvernului
nr. 95/2003.
(2) Organul tehnic care coordonează elaborarea planului
de urgență internă este compartimentul de protecție civilă.
(3) Planul de urgență internă se întocmește în două
exemplare, dintre care un exemplar se păstrează la
dispeceratul obiectivului sau la ofițerul de serviciu, iar
celălalt exemplar, de către inspectorul de protecție civilă al
obiectivului.
(4) Procesul de elaborare a planului de urgență internă
se bazează pe informațiile conținute în raportul de
securitate al obiectivului, elaborat potrivit art. 8 alin. (1) din
Hotărârea Guvernului nr. 95/2003.
(5) Termenele de elaborare a planurilor de urgență
internă sunt:
a) pentru obiectivele noi și pentru obiectivele existente
care suferă modificări importante, înainte de începerea
funcționării acestora în noile condiții;
b) pentru obiectivele existente, în termen de 6 luni de
la data intrării în vigoare a prezentelor norme
metodologice.
Art. 7. — (1) Planul de urgență internă, aprobat de
către titularul activității, se prezintă spre avizare autorităților
teritoriale pentru protecție civilă, precum și celorlalte
autorități abilitate, în funcție de specificul obiectivului.
(2) Verificarea planurilor de urgență internă se
efectuează de către personal atestat de autoritatea centrală
de protecție civilă, numit prin ordin de zi pe unitate.
(3) Avizul prevăzut la alin. (1) se eliberează sub
semnătura șefului inspectoratului pentru situații de urgență
județean.
Art. 8. — (1) Planul de urgență internă se va distribui
după cum urmează:
— două exemplare originale — la titularul de activitate;
— o copie — la autoritatea teritorială de protecție civilă;
— o copie — la autoritatea teritorială de protecție a
mediului.
(2) Extrase din planul de urgență internă se vor distribui
autorităților publice care l-au avizat, forțelor de intervenție
interne și externe care au misiuni de acțiune pe
amplasament, precum și vecinilor ce pot fi afectați în cazul
producerii unui accident.
(3) Responsabilitatea distribuirii planului de urgență
internă revine inspectorului de protecție civilă.
(4) Planul de urgență internă va cuprinde o listă de
distribuție a exemplarelor originale, copiilor și extraselor.
Art. 9. — (1) Responsabilitatea actualizării planului de
urgență internă revine inspectorului de protecție civilă al
obiectivului, această activitate realizându-se anual sau ori
de câte ori apar modificări, astfel:
— schimbarea unor persoane cu responsabilități în
schema generală de răspuns la urgențe;
— schimbarea adreselor/numerelor de telefon, fax,
telex etc.;
— modificări în situațiile cu necesarul de resurse umane
și materiale, cu acordul titularului de activitate;
— modificări în programul de instruire-pregătire.
(2) Revizuirea planului de urgență internă se realizează
la intervale de cel mult 3 ani sau la solicitarea autorităților
teritoriale de protecție civilă, pe baza modificărilor produse
în:
— caracteristicile surselor de risc;
— structura economică a obiectivului;
— realizarea cooperării;
— concepția aplicării planului.

(3) După fiecare actualizare și revizuire modificările sunt
transmise prin grija inspectorului de protecție civilă tuturor
celor cărora li s-a distribuit planul sau extrasul de pe
acesta.
Art. 10. — (1) Planul de urgență internă va fi testat și
evaluat prin exerciții organizate de către titularul activității.
(2) Înainte de executarea exercițiilor se asigură
actualizarea sau, după caz, revizuirea planului de urgență
internă, precum și antrenamente parțiale cu personalul de
decizie și cu forțele de intervenție.
(3) Pregătirea exercițiilor și antrenamentelor se execută
pe baza unui grafic întocmit de inspectorul de protecție
civilă, avizat de compartimentele de specialitate ale
obiectivului și de autoritatea teritorială de protecție civilă și
aprobat de titularul activității.
(4) Anual se va executa cel puțin câte un exercițiu
pentru fiecare tip de eveniment în care sunt implicate
substanțe periculoase, precum incendiu, explozie, avarie,
accident chimic, emisie de substanțe periculoase.
(5) Exercițiile și antrenamentele cu scenarii care
presupun efecte în afara amplasamentului se vor organiza
și desfășura cel puțin o dată la 3 ani.
(6) Evaluarea planului de urgență internă se realizează
după executarea exercițiilor prevăzute la alin. (1), pe baza
concluziilor și rapoartelor prezentate de personalul special
angrenat în acest scop, câte un exemplar din raportul de
evaluare fiind transmis autorităților teritoriale de protecție
civilă și celor de protecție a mediului.
Art. 11. — Structura-cadru a planului de urgență internă
este prevăzută în anexa nr. 1.
CAPITOLUL III
Planul de urgență externă
Art. 12. — (1) Planul de urgență externă se elaborează
în scopul planificării într-o concepție unitară a măsurilor
necesare pentru protecția vieții, proprietății și a calității
factorilor de mediu din afara amplasamentelor obiectivelor,
în caz de accident major, în care sunt implicate substanțe
periculoase.
(2) Planul de urgență externă urmărește:
a) realizarea în timp scurt, în mod organizat și într-o
concepție unitară a măsurilor și acțiunilor de protecție și
intervenție în caz de accident major;
b) reducerea impactului asupra sănătății populației din
jurul amplasamentului asupra calității factorilor de mediu și
integrității bunurilor materiale;
c) informarea și alarmarea oportună a populației;
d) planificarea modalităților de evacuare a populației
expuse riscului în situații de urgență;
e) stabilirea procedurilor de acțiune a forțelor de
intervenție din afara amplasamentului.
Art. 13. — (1) Autoritățile teritoriale pentru protecție
civilă elaborează planuri de urgență externă pentru fiecare
obiectiv cu pericol potențial de producere a unor
evenimente generate de substanțe periculoase, în cantități
egale sau mai mari decât cele prevăzute în anexa nr. 2 la
Hotărârea Guvernului nr. 95/2003.
(2) Planul de urgență externă se va elabora în două
exemplare, dintre care unul se va păstra la titularul
activității, iar celălalt la centrul operațional al inspectoratului
județean/al municipiului București pentru situații de urgență.
(3) În procesul de elaborare a planului de urgență
externă autoritatea teritorială de protecție civilă va consulta
autoritățile administrației publice locale, structurile

MONITORUL OFICIAL AL ROMÂNIEI, PARTEA I, Nr. 460/31.V.2005
deconcentrate ale ministerelor cu responsabilități de
intervenție la accidente majore, populația din zonele de
risc, precum și institutele de cercetare și de învățământ.
(4) Planul de urgență externă se elaborează ținându-se
seama de informațiile cuprinse în raportul de securitate și
de reglementările legale privind prevenirea accidentelor
majore.
(5) Termenele de elaborare a planului de urgență
externă sunt:
a) pentru obiectivele noi și pentru obiectivele existente
care suferă modificări importante, înainte de începerea
funcționării acestora;
b) pentru obiectivele existente, în termen de 9 luni de
la data intrării în vigoare a prezentelor norme
metodologice.
Art. 14. — (1) Planul de urgență externă se aprobă de
prefect, după avizarea acestuia de către autoritățile
teritoriale de poliție, jandarmi, de protecție a mediului,
inspecția muncii, sănătate publică, precum și de alte
autorități abilitate, după caz, potrivit specificului obiectivului.
(2) Aprobarea și avizul prevăzute la alin. (1) se
consemnează, sub semnătură, pe prima pagină a planului
de urgență externă de către șefii fiecărei instituții abilitate.
Art. 15. — (1) Planul de urgență externă se va distribui
după cum urmează:
a) un exemplar original se va păstra în cadrul centrului
operațional al inspectoratului județean/al municipiului
București pentru situații de urgență;
b) un exemplar original — la președintele comitetului
județean pentru situații de urgență;
c) o copie — la autoritatea centrală de protecție civilă.
(2) Extrase din planul de urgență externă se vor
distribui tuturor autorităților publice locale de specialitate cu
sarcini de intervenție, precum și autorităților administrației
publice locale dispuse în zonele de planificare la urgență.
(3) Responsabilitatea distribuirii planului de urgență
externă revine autorității teritoriale de protecție civilă.
(4) Panul de urgență externă va cuprinde o listă de
distribuție a exemplarelor originale, copiilor și extraselor.
Art. 16. — (1) Planurile de urgență externă se
actualizează, prin grija autorității teritoriale de protecție
civilă, anual sau ori de câte ori apar modificări în ceea ce
privește:
a) componența schemei de organizare la urgență;
b) adresele, numerele de telefon, fax;
c) modificările în situațiile cu necesarul de resurse
umane și materiale;
d) modificările în programul de instruire-pregătire.
(2) Revizuirea planului de urgență externă se realizează
la intervale de cel mult 3 ani, pe baza modificărilor
produse în:
— caracteristicile surselor de risc;
— realizarea cooperării;
— concepția aplicării planului;
— structura așezărilor umane din zonele de risc.
(3) După fiecare actualizare și revizuire modificările sunt
transmise, prin grija autorității teritoriale pentru protecție
civilă, tuturor celor care sunt trecuți pe lista de distribuție a
planului de urgență externă.
Art. 17. — (1) Planul de urgență externă va fi testat și
evaluat prin exerciții și aplicații organizate de autoritățile
teritoriale pentru protecție civilă, pe baza unui grafic
aprobat de prefectul județului.
(2) Înainte de executarea exercițiilor se asigură
actualizarea sau, după caz, revizuirea planului de urgență

7

externă, precum și antrenamente parțiale cu personalul de
decizie și cu forțele de intervenție.
(3) Pentru asigurarea unei pregătiri adecvate a
personalului cu atribuții de decizie și de intervenție vor fi
organizate și desfășurate periodic mai multe tipuri de
activități, astfel:
— exerciții de simulare în centrul operațional pentru
situații de urgență;
— exerciții cu scenarii de urgență pe amplasament;
— exerciții cu scenarii de urgență în afara amplasamentului;
— antrenamente de specialitate la sală și în teren;
— aplicații de specialitate.
(4) Exercițiile cu scenarii care presupun efecte în afara
amplasamentului se vor organiza și desfășura cel puțin o
dată la 3 ani și vor fi, de regulă, corelate cu exercițiile
organizate de titularul activității.
(5) Evaluarea planului de urgență externă se realizează
după executarea exercițiilor și aplicațiilor, pe baza
concluziilor și rapoartelor prezentate de personalul special
angrenat în acest scop, un exemplar din raportul de
evaluare fiind transmis la autoritatea centrală de protecție
civilă.
Art. 18. — Structura-cadru a planului de urgență
externă este prezentată în anexa nr. 2.
CAPITOLUL IV
Dispoziții finale
Art. 19. — Autoritatea centrală de protecție civilă va
elabora, în termen de 6 luni de la data intrării în vigoare a
prezentelor norme metodologice, un regulament cu
proceduri operaționale specifice pentru organizarea și
conducerea activităților de prevenire și combatere a
consecințelor avariilor/accidentelor în care sunt implicate
substanțele periculoase prevăzute în anexa nr. 2 la
Hotărârea Guvernului nr. 95/2003.
Art. 20. — Titularul de activitate este obligat să
furnizeze autorităților teritoriale pentru protecție civilă, în
termenele prevăzute de reglementările legale în vigoare,
toate informațiile necesare pentru elaborarea planului de
urgență externă.
Art. 21. — Planurile de urgență internă și externă se
pun în aplicare imediat de către titularul activității și, atunci
când situația o impune, de către autoritățile teritoriale de
protecție civilă, în următoarele situații:
a) când survine un accident major;
b) când survine un eveniment necontrolat care, prin
natura sa, poate provoca un accident major.
Art. 22. — Pentru neschimbare, pe fiecare filă a
planurilor de urgență internă și externă se aplică ștampila
instituției sau a agentului economic care l-a elaborat.
Art. 23. — În vederea participării publicului la
dezbaterea conținutului planurilor de urgență internă și
externă, se vor organiza informări prin intermediul massmedia, expuneri, conferințe, dezbateri publice, pagini web
și altele asemenea.
Art. 24. — Pentru întocmirea planurilor de urgență
internă și externă, precum și a planurilor de protecție și
intervenție se pot angaja persoane fizice sau juridice
atestate, în condițiile legii.
Art. 25. — Anexele nr. 1 și 2 fac parte integrantă din
prezentele norme metodologice.

8

MONITORUL OFICIAL AL ROMÂNIEI, PARTEA I, Nr. 460/31.V.2005
ANEXA Nr. 1
la normele metodologice
S T R U C T U R A-C A D R U

a planului de urgență internă
1.
2.
3.
4.
5.
6.
7.

8.
9.
10.
11.
12.
13.
14.

Lista cu distribuția planului
Evidența actualizărilor și revizuirilor
Cuprins
Generalități
Informații despre obiectiv
Indentificarea și clasificarea evenimentelor
Clasificarea urgențelor

Notificarea, informarea și alarmarea
Organizarea și conducerea acțiunilor de intervenție
Comunicațiile
Logistica
Monitorizarea factorilor de mediu
Comunicarea cu mass-media și informarea publică
Verificarea planului

ANEXA Nr. 2
la normele metodologice
S T R U C T U R A-C A D R U

a planului de urgență externă
1.
2.
3.
4.
5.
6.
7.
8.
9.
10.
11.

Lista cu distribuția planului
Evidența actualizărilor și revizuirilor
Cuprins
Generalități
Informații despre obiectiv
Cadru general
Organizarea centrului de coordonare a intervenției
a) Schema de organizare
b) Tabel cu încadrarea funcțiilor
Identificarea și clasificarea evenimentelor
Clasificarea urgențelor
Notificarea, informarea și alarmarea
Declararea și introducerea stării de alertă

12. Organizarea și conducerea acțiunilor de intervenție
a) Proceduri specifice pentru fiecare formațiune de
intervenție
b) Tabel-sinteză al forțelor de intervenție
c) Acțiuni pe termen lung
13. Comunicațiile
14. Logistica
15. Monitorizarea factorilor de mediu
16. Încetarea stării de alertă
17. Comunicarea cu mass-media și informarea publică
18. Verificarea planului

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 460/31.V.2005 conține 8 pagini.

Prețul: 5.500 lei vechi/0,55 lei noi

&JUYDGY|017139]
ISSN 1453—4495

