Anul 173 (XVII) — Nr. 690

PARTEA

I

LEGI, DECRETE, HOTĂRÂRI ȘI ALTE ACTE

Luni, 1 august 2005

SUMAR

Pagina

Nr.

Pagina
ACTE ALE ORGANELOR DE SPECIALITATE

DECLARAȚII
Declarația de politică generală privind reconstrucția
României după inundații, integrarea în Uniunea
Europeană și reforma în justiție ..............................

ALE ADMINISTRAȚIEI PUBLICE CENTRALE
1–3

— Ordin al ministrului agriculturii, pădurilor și
dezvoltării rurale pentru modificarea Regulamentului

DECIZII ALE CURȚII CONSTITUȚIONALE
Decizia nr. 328 din 21 iunie 2005 referitoare la excepția
de neconstituționalitate a dispozițiilor art. 28
alin. (5) din Ordonanța de urgență a Guvernului
nr. 43/2002 privind Parchetul Național Anticorupție

684.

privind organizarea și practicarea vânătorii, aprobat
prin Ordinul ministrului agriculturii, pădurilor și
3–7

dezvoltării rurale nr. 71/2005 ...................................

7–8

DECLARAȚII
PARLAMENTUL ROMÂNIEI
CAMERA DEPUTAȚILOR

SENATUL

DECLARAȚIA DE POLITICĂ GENERALĂ
privind reconstrucția României după inundații,
integrarea în Uniunea Europeană și reforma în justiție
Domnilor președinți,
Doamnelor și domnilor senatori și deputați!
Constituția României încredințează Guvernului o serie de pârghii politice prin care acesta își poate stabili
prioritățile agendei sau programului legislativ.
Una dintre acestea este posibilitatea ca Guvernul să își angajeze răspunderea pe o declarație de politică generală.
În actualul context, Guvernul României recurge la această opțiune pentru a-și defini prioritățile pe termen scurt și mediu.
Agenda României cuprinde în acest moment trei teme majore.
Prima temă importantă este legată de reconstrucția țării după inundațiile care au lovit în acest an România și
care, prin amploare, necesită o voință politică fermă și o implicare administrativă și financiară majoră a Guvernului.
Integrarea europeană și reforma justiției sunt, pe de altă parte, soluția desprinderii definitive a României de trecut
și au fost prioritare în întreaga activitate a Guvernului în anul 2005.
Integrarea europeană este un obiectiv național și toate eforturile trebuie concentrate pentru ca aceasta să se
producă la termenul stabilit, adică la 1 ianuarie 2007.
Reforma în justiție a ajuns astăzi elementul cheie al reușitei efortului de integrare și împreună cu celelalte
domenii sensibile, aflate pe drumul cel bun, putem spune că integrarea la 1 ianuarie 2007 depinde într-o măsură
importantă de aplicarea reformei în justiție.

2

MONITORUL OFICIAL AL ROMÂNIEI, PARTEA I, Nr. 690/1.VIII.2005

Așa cum v-am spus, prima temă este legată de inundații și aș vrea să mă refer în cele ce urmează la eforturile
legate de reconstrucția României.
Calamitățile naturale care au lovit România în ultimele luni sunt unele dintre cele mai grave din ultimele decenii.
Guvernul este solidar cu populația afectată și ia toate măsurile necesare pentru ca viața acesteia să revină la normal cât
mai curând posibil.
În zonele inundate din Banat reconstrucția este în plină desfășurare. Fondurile guvernamentale alocate, în valoare
de 4.000 de miliarde de lei vechi, și cele colectate sunt direcționate cu prioritate spre refacerea infrastructurii și
a caselor.
Există deja oameni care locuiesc în noile case construite în Banat și care în aceste zile se gândesc cum îi pot
ajuta pe semenii lor din Moldova și din sudul țării, care au fost afectați, de asemenea, de inundații.
În zonele inundate din Moldova și din sud, Guvernul și administrația locală lucrează la o evaluare exactă a
cauzelor care au agravat consecințele fenomenelor naturale dramatice și acolo unde se vor constata responsabilități se
vor aplica cele mai severe sancțiuni legale.
Exploatările forestiere ilegale și construcțiile ilegale care au amplificat tragedia vor fi analizate caz cu caz, iar
legislația va fi modificată pentru a evita, în măsura posibilităților, asemenea tragedii pe viitor.
Prioritățile Guvernului în acest moment sunt: viața și sănătatea sinistraților, asigurarea unor condiții de trai
decente în condiții de calamitate, refacerea infrastructurii și sprijin pentru reconstruirea caselor. Ministerul Apărării
Naționale a mobilizat 4.300 de militari pentru efortul de salvare a vieții și bunurilor cetățenilor din localitățile inundate.
În continuare, aceștia vor participa la refacerea infrastructurii localităților, precum și la decolmatarea și curățarea
albiilor râurilor și zonelor locuite care au fost afectate.
Ministerul Administrației și Internelor, Jandarmeria, inspectoratele județene de poliție și inspectoratele pentru situații
de urgență din județe au acționat cu prioritate pentru salvarea vieții oamenilor și se implică în continuare în toate
acțiunile care au loc în localități.
În continuare, Guvernul acționează cu toate resursele tehnice pe care le are la dispoziție pentru evacuarea apei,
executarea lucrărilor de reparații la stațiile de pompare în vederea punerii lor în funcțiune, repunerea în funcțiune a
instalațiilor de telefonie fixă, furnizarea de gaze naturale și punerea în funcțiune a rețelei electrice afectate.
Populația este aprovizionată cu apă potabilă și alimente în toate localitățile afectate. Este în curs o campanie de
vaccinare a persoanelor și pot să vă spun că până în prezent au fost vaccinate peste 30.000 de persoane. Ministerul
Sănătății a dezinfectat peste 500 de fântâni și a înființat centre de asistență medicală în fiecare localitate.
În ceea ce privește infrastructura, s-a trecut cu prioritate la refacerea drumurilor naționale. În ședința de Guvern
din 14 iulie am prevăzut din buget peste 5.000 de miliarde de lei pentru a putea interveni rapid pentru reconstrucția
zonelor afectate.
Pentru remedierea efectelor tuturor inundațiilor care au avut loc în acest an, până în acest moment s-au acordat
ajutoare umanitare cu produse din rezerva de stat în valoare de 145 de miliarde de lei vechi.
A doua temă la care doresc să mă refer este, așa cum v-am spus, integrarea europeană.
Integrarea în Uniunea Europeană a fost și este prioritatea numărul unu a Guvernului. Obiectivul strategic al
României este integrarea la 1 ianuarie 2007, conform calendarului stabilit prin Tratatul de aderare și conform interesului
României.
Vom îndeplini acest obiectiv în parteneriat cu Uniunea Europeană, alocând integrării europene — așa cum îi
place să spună comisarului pentru integrare, Ollie Rehn — fiecare minut, fiecare ceas, fiecare zi, fiecare lună.
Acesta este angajamentul meu politic.
Integrarea nu este însă automată. Ea implică îndeplinirea corectă și în calendar a tuturor angajamentelor luate,
astfel încât activarea clauzei de salvgardare să nu fie necesară. Avem de lucru și avem nevoie de un sprijin ferm și
permanent din partea Parlamentului în procesul de legiferare.
Vă cer acest sprijin nu pentru mine, ci pentru România și pentru români.
Responsabilitatea Guvernului în procesul de aderare este uriașă. Toate resursele de care dispunem sunt alocate
pentru ca planul de măsuri prioritare să fie dus la îndeplinire.
Trebuie să privim realitatea în față.
Integrarea europeană presupune cheltuieli, presupune plata unei contribuții la bugetul Uniunii și presupune
cofinanțarea programelor de dezvoltare.
Pentru ca România să poată absorbi fondurile comunitare începând cu 2007 este nevoie de o viziune
macroeconomică pe termen lung. Resursele de care România va beneficia din partea Uniunii Europene sunt vitale pentru
dezvoltarea țării, iar Guvernul trebuie să asigure condițiile în care toate fondurile la care România va avea acces să
fie utilizate.
De aceea, Guvernul va demara în următoarele săptămâni pachetul de măsuri menite să asigure capacitatea de
absorbție și utilizare a fondurilor europene.
România va deveni stat de graniță al Uniunii Europene, iar Guvernul pe care îl conduc este pe deplin conștient
de răspunderea ce ne revine în această calitate. Suntem angajați în toate demersurile interne pentru a asigura
securizarea granițelor. De asemenea, acționăm ferm pentru combaterea crimei organizate, inclusiv a traficului de ființe
umane.
Pentru compatibilizarea administrației publice românești cu modelul european, în această toamnă Guvernul pe
care îl conduc își va asuma răspunderea pentru reforma administrației publice și descentralizarea acesteia. Prin
descentralizare înțeleg descentralizarea competențelor, dar și a resurselor financiare.
Al treilea subiect, a treia temă este legată de reforma justiției pentru consolidarea încrederii în statul de drept.
Reforma justiției nu este menită doar să îi dea fiecărui român încredere în sistemul nostru judiciar, siguranța că
se respectă legile și că aplicarea lor este egală pentru toți cetățenii. Reforma justiției trebuie să garanteze că lupta
împotriva corupției este reală și că ajunge până la cele mai înalte niveluri.

MONITORUL OFICIAL AL ROMÂNIEI, PARTEA I, Nr. 690/1.VIII.2005

3

Pentru că marea corupție nu este legată de micile infracțiuni, ci de abuzurile celor care au deținut funcții publice
din care au dispus cum au vrut de averea acestei țări.
Această stare de lucruri nu putea continua. Guvernul și-a asumat măsura radicală de a reforma sistemul judiciar
din temelii. Am știut că acest lucru va lovi în multe interese, dar ni l-am asumat.
Reforma justiției, așa cum a fost reglementată prin asumarea răspunderii Guvernului, s-a lovit de rezistența
vechilor structuri, de interese și complicități. Noii magistrați, tinerii magistrați, cei de la care speram să aducă reforma
justiției în planul realităților din instanțe, sunt primii afectați. Cei care pierd sunt însă cetățenii. Cetățenii care au dreptul
la o justiție eficientă și echitabilă.
Decizia Curții Constituționale a afectat într-o oarecare măsură obiectivele Guvernului de reformă a justiției.
Respectăm Constituția și vom aplica această decizie. Vom merge mai departe în aceste condiții.
Nu considerăm însă lupta pierdută. Restrângerea reformei în justiție nu înseamnă nicidecum că această reformă
nu mai este necesară și nici că Guvernul a abandonat-o. România are nevoie de reforma reală a justiției și nu de
reforma justiției până la poarta intereselor private ale unora.
În consecință, avem în vedere aplicarea legilor reformei, modificarea legii Curții Constituționale și alocarea de
fonduri suplimentare pentru reforma în justiție.
Nu este posibil ca un judecător al Curții Constituționale să se pronunțe atunci când este vorba de interesele sale
sau ale soției. Vom propune încă din această toamnă reglementarea situației conflictului de interese și pentru judecătorii
Curții Constituționale. Vom introduce instituțiile recuzării și abținerii în astfel de situații, așa cum legea prevede pentru
orice judecător din România.
Reforma justiției a fost legiferată. Ea trebuie și aplicată, și aici vor fi marile eforturi ale următoarelor luni. O lege
bună nu ajută până când nu este pusă în aplicare. În fine, reforma justiției are nevoie în continuare de resurse
financiare, care vor fi prevăzute în politica bugetară a Guvernului.
Nu există costuri prea mari când este vorba de asigurarea eficienței justiției. Nu există costuri prea mari pentru
ca procesele să dureze mai puțin. Nu există costuri prea mari pentru ca cetățeanul să își găsească dreptatea.
Guvernul României își angajează răspunderea pentru agenda prezentată în această declarație politică.
Măsurile la care declarația politică face referire vor fi concretizate în perioada următoare în măsuri legislative și
în acțiuni administrative.
Guvernul solicită sprijinul Parlamentului pentru aceste măsuri. Cu un sprijin larg al Parlamentului, reconstrucția
țării, integrarea europeană și reforma justiției vor fi posibile.
Vom merge astfel spre o Românie mai bună, mai bogată, mai echitabilă.
Această declarație de politică generală privind reconstrucția României după inundații, integrarea în Uniunea Europeană
și reforma în justiție, asupra căreia Guvernul și-a angajat răspunderea în temeiul dispozițiilor art. 114 alin. (1) din Constituția
României, republicată, prezentată de primul-ministru, domnul Călin Popescu-Tăriceanu, în ședința comună a Camerei Deputaților
și a Senatului din data de 20 iulie 2005, a fost acceptată de Parlament, devenind obligatorie pentru Guvern, ca urmare a
nedepunerii unei moțiuni de cenzură, în condițiile art. 114 alin. (2) și (3) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 328
din 21 iunie 2005

referitoare la excepția de neconstituționalitate a dispozițiilor art. 28 alin. (5)
din Ordonanța de urgență a Guvernului nr. 43/2002 privind Parchetul Național Anticorupție
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. (5) din Ordonanța de urgență a
Guvernului nr. 43/2002 privind Parchetul Național
Anticorupție, cu modificările și completările ulterioare,
excepție ridicată de Tuluș Andreea Annamaria, Băldean
Denisa Livia, Nicorici Silvia, Mora Ioan, Vitos Marta,
Repede Adrian, Pușcașiu Eugenia, Rodina Alina, Dârjan
Traian, Crișan Viorica, Niculescu Monica, Sărăcuț Mihaela,
Idriceanu Claudia, Ungur Liviu, Iluț Adriana, Conț Carmen

4

MONITORUL OFICIAL AL ROMÂNIEI, PARTEA I, Nr. 690/1.VIII.2005

Maria, Ionescu Ana, Cotuțiu Gheorghe, Pușcașu Danusia,
Bozeșan Ioana, Belean Emil, Lupea Adina, Trofin Monica,
Tatu Claudia Oana, Rus Sergiu Leon, Moldovan Emil,
Galiș Georgeta, Lituș Emese, Sleșiu Sorina, Barbu
Câmpean, Chiș Ioan Daniel, Brehar Paulina Lucia,
Ianculescu Janina (Goia), Couți Antoaneta Tania, Pop Anca
Adriana, Balint Camelia, Dincă Ioana, Păcurar Iulian,
Budișan Anca, Tașcă Dan, Fagea Maria, Câmpean
Anamaria, Neamț Alina, Bendea Elena, Bulieris Nicoleta,
Ivănescu Simona, Dușa Radu, Iliescu Marin, Lazăr Monica,
Bujor (Stremțan) Francesca, Koșa Nicoleta, Ceteraș
Alexandrina, Cimbrudean Corina, Chirilă Octavian, Țopan
Alina, Aldea Ana, Corovei Corina, Tatu Dorin, Alb Angela,
Tuka Iustina, Chichișan Augusta, Budiu Mirela Agota,
Szabo Simona, Cengher Camelia, Tătar Călin și Alicu
Sever în Dosarul nr. 10.678/2004 al Tribunalului Cluj,
precum și de Marincaș Mircea, Papița Chivu, Stana
Pompilia Dana, Pop Elena, Budușan Dan, Bologa Crin
Nicu, Olar Adrian Claudiu, Balaș Angela, Pece Vaida
Rodica, Frăsineanu Vasile, Bodgdan Rodica, Țăran Daria
Brăduța, Matyus Gabriela Elvira, Chiș Marta Daniela,
Ghiran Alina Andreea, Ciumărnean Isaia Daniel, Rădulescu
Teodor și Miclea Iuliu în Dosarul nr. 87/2005 al Tribunalului
Sălaj — Secția civilă.
Dezbaterile au avut loc în ședința publică din data de
9 iunie 2005, în prezența părții Tuluș Andreea Annamaria
și a reprezentantului Ministerului Public, fiind consemnate
în încheierea de la acea dată, când Curtea, având nevoie
de timp pentru a delibera, a amânat pronunțarea pentru
14 iunie 2005 și apoi pentru 21 iunie 2005.
C U R T E A,

având în vedere actele și lucrările dosarelor, constată
următoarele:
Prin Încheierea din 17 ianuarie 2005, pronunțată în
Dosarul nr. 10.678/2004 al Tribunalului Cluj și prin
Încheierea din 21 februarie 2005, pronunțată în Dosarul
nr. 87/2005 al Tribunalului Sălaj, Curtea Constituțională a
fost sesizată cu excepția de neconstituționalitate a
prevederilor art. 28 alin. (4) din Ordonanța de urgență a
Guvernului nr. 43/2002 privind Parchetul Național
Anticorupție, devenit art. 28 alin. (5) prin Legea
nr. 601/2004 privind aprobarea Ordonanței de urgență a
Guvernului nr. 24/2004. Excepția a fost ridicată de Tuluș
Andreea Annamaria, Băldean Denisa Livia, Nicorici Silvia,
Mora Ioan, Vitos Marta, Repede Adrian, Pușcașiu Eugenia,
Rodina Alina, Dârjan Traian, Crișan Viorica, Niculescu
Monica, Sărăcuț Mihaela, Idriceanu Claudia, Ungur Liviu,
Iluț Adriana, Conț Carmen Maria, Ionescu Ana, Cotuțiu
Gheorghe, Pușcașu Danusia, Bozeșan Ioana, Belean Emil,
Lupea Adina, Trofin Monica, Tatu Claudia Oana, Rus
Sergiu Leon, Moldovan Emil, Galiș Georgeta, Lituș Emese,
Sleșiu Sorina, Barbu Câmpean, Chiș Ioan Daniel, Brehar
Paulina Lucia, Ianculescu Janina (Goia), Couți Antoaneta
Tania, Pop Anca Adriana, Balint Camelia, Dincă Ioana,

Păcurar Iulian, Budișan Anca, Tașcă Dan, Fagea Maria,
Câmpean Anamaria, Neamț Alina, Bendea Elena, Bulieris
Nicoleta, Ivănescu Simona, Dușa Radu, Iliescu Marin,
Lazăr Monica, Bujor (Stremțan) Francesca, Koșa Nicoleta,
Ceteraș Alexandrina, Cimbrudean Corina, Chirilă Octavian,
Țopan Alina, Aldea Ana, Corovei Corina, Tatu Dorin, Alb
Angela, Tuka Iustina, Chichișan Augusta, Budiu Mirela
Agota, Szabo Simona, Cengher Camelia, Tătar Călin și
Alicu Sever, precum și de Marincaș Mircea, Papița Chivu,
Stana Pompilia Dana, Pop Elena, Budușan Dan, Bologa
Crin Nicu, Olar Adrian Claudiu, Balaș Angela, Pece Vaida
Rodica, Frăsineanu Vasile, Bodgdan Rodica, Țăran Daria
Brăduța, Matyus Gabriela Elvira, Chiș Marta Daniela,
Ghiran Alina Andreea, Ciumărnean Isaia Daniel, Rădulescu
Teodor și Miclea Iuliu în cadrul unor litigii de muncă având
ca obiect obligarea Ministerului Finanțelor Publice, a
Ministerului Justiției, respectiv a Ministerului Public, a Curții
de Apel Cluj, respectiv a Parchetului de pe lângă Curtea
de Apel Cluj și a Parchetului de pe lângă Tribunalul Sălaj,
la plata drepturilor salariale reprezentând 40% din
indemnizația de încadrare brută lunară.
În motivarea excepției de neconstituționalitate autorii
acesteia susțin, cu privire la încălcarea prevederilor art. 16
alin. (1) din Constituție, că nu există în realitate complete
specializate pentru judecarea cauzelor de corupție, marea
majoritate a judecătorilor secțiilor penale ale tribunalelor și
curților de apel soluționând acest gen de cauze și, ca
atare, nu se justifică acordarea unor drepturi salariale
sporite. Totodată, aceste cauze nu necesită o specializare
anume față de alte categorii de cauze, soluționate de alte
secții ale acelorași instanțe, și, de asemenea, nu presupun
un grad de complexitate sporit față de acestea. Mai arată
că, îîn plus, acest gen de cauze nu supune judecătorul
cauzei unor pericole mai mari decât cele la care este
expus procurorul care a instrumentat cauza, care poate fi
din cadrul parchetelor de pe lângă tribunale sau curțile de
apel, pentru că unele cauze de corupție sunt de
competența acestor parchete, iar procurorul, spre deosebire
de judecătorul care instrumentează aceeași cauză, doar în
altă fază a procesului, nu beneficiază de aceste drepturi“.
În acest sens invocă Decizia Curții Constituționale
nr. 89/2003, prin care s-a statuat că dispozițiile art. 8 din
Legea nr. 543/2002 sunt neconstituționale, întrucât limitează
aplicarea legii la pedepse, măsuri și sancțiuni aplicate prin
hotărâri judecătorești rămase definitive până la data intrării
în vigoare a legii, excluzând pedepsele, măsurile și
sancțiunile aplicate ulterior pentru fapte săvârșite până la
această dată.
Totodată, arată că legiuitorul a acordat acest spor și în
privința altor categorii de cauze, cum sunt cele privind
combaterea criminalității organizate și a terorismului,
precum și tuturor judecătorilor Înaltei Curți de Casație și
Justiție și procurorilor de la parchetul de pe lângă această
instanță.

MONITORUL OFICIAL AL ROMÂNIEI, PARTEA I, Nr. 690/1.VIII.2005
În ceea ce privește încălcarea prevederilor art. 124
alin. (3) din Constituție, autorii excepției susțin că
acordarea sporului de 40% numai anumitor judecători
aduce atingere independenței judecătorului, întrucât
repartizarea judecătorilor pe secții și desemnarea
judecătorilor specializați în cauze de corupție se fac de
președintele instanței respective, iar îa lăsa la îndemâna
conducerii instanței acordarea sau neacordarea unor
drepturi salariale atentează la independența judecătorului,
care are o componentă importantă în independența
materială“.
Tribunalul Cluj și-a exprimat opinia în sensul că
excepția de neconstituționalitate este întemeiată, arătând că
dispozițiile art. 28 alin. (4) din Ordonanța de urgență a
Guvernului nr. 43/2002, devenit art. 28 alin. (5) prin Legea
nr. 601/2004, încalcă prevederile constituționale privind
egalitatea în drepturi, deoarece soluționarea cauzelor de
corupție nu presupune o specializare anume, aceste cauze
nu au un grad sporit de dificultate față de alte cauze
soluționate de diferitele secții ale instanțelor, nu supun
judecătorul cauzei unor pericole mai mari decât cele la
care este expus procurorul care instrumentează cauza și
nu presupun o responsabilitate sporită față de alte categorii
de cauze. Astfel, nu se poate susține că simplul fapt că
aceste complete judecă o anumită categorie de cauze
justifică acordarea unui spor la indemnizația de încadrare.
Altfel, s-ar putea susține că judecătorii nu sunt niciodată în
situații egale care să justifice salarizare egală, întrucât unii
judecă litigii de muncă, alții de familie, alții cauze civile etc.
De altfel, arată instanța de judecată, îchiar legiuitorul a
recunoscut că diferența de tratament nu se justifică, atunci
când a acordat acest spor tuturor judecătorilor Înaltei Curți
de Casație și Justiție, precum și procurorilor din cadrul
parchetului de pe lângă această instanță“.
Totodată, instanța consideră că dispozițiile legale
criticate contravin și prevederilor art. 124 alin. (3) din
Constituție, deoarece îindependența materială este o latură
fundamentală a independenței judecătorului“, astfel cum
rezultă din Principiul 3 din Recomandarea R(94) privind
independența, eficacitatea și rolul judecătorului (adoptată de
Consiliul de Miniștri al Consiliului Europei la 13 octombrie
1994), în care la pct. 1 lit. b) se arată că pentru a crea
condiții de muncă adecvate, care să permită judecătorilor
să muncească eficient, se impune ca remunerația să fie pe
măsura demnității profesiei și a responsabilităților. De
asemenea, art. 13 din Carta Universală a Judecătorului
prevede că îjudecătorul trebuie să primească o remunerare
suficientă pentru a-i asigura o adevărată independență
economică. Remunerarea nu trebuie să depindă de
rezultatul activității judecătorului și nu va fi diminuată pe
durata deținerii funcției de judecător“. Conform art. 2 din
Statutul Universal al Judecătorului, îjudecătorul, în calitate
de deținător al autorității judecătorești, trebuie să-și poată
exercita funcția sa în deplină independență în raport cu
toate constrângerile/forțele de natură socială, economică și

5

politică, în raport cu alți judecători și în raport cu
administrația judecătorească“. Art. 13 din același document
prevede că îjudecătorul va primi o remunerație suficientă
pentru a-i asigura o reală independență economică“.
Mai arată că independența materială este o latură a
independenței câtă vreme salarizarea judecătorului depinde
de președintele instanței, ceea ce presupune un posibil
control asupra activității și deciziilor acestuia din partea
administrației instanței.
În ceea ce privește Decizia Curții Constituționale
nr. 515/2004, invocată de părțile adverse în argumentarea
constituționalității textului criticat, instanța apreciază că
această decizie a făcut referire numai la posibila încălcare
a art. 111 alin. (1) și art. 138 alin. (5) din Constituție.
Tribunalul Sălaj și-a exprimat opinia în sensul că
excepția de neconstituționalitate este întemeiată, arătând că
dispozițiile legale criticate încalcă prevederile constituționale
privind egalitatea în drepturi și independența magistraților.
Astfel, sub aspectul complexității și pericolului la care sunt
supuși, nu există deosebiri între magistrații care desfășoară
activitatea specializată de combatere a infracțiunilor de
corupție și ceilalți magistrați și nu se poate susține că
valorile ce constituie obiectul juridic al infracțiunilor de
corupție sunt diferite de celelalte valori ocrotite de lege.
De asemenea, apreciază că independența magistraților
are o componentă materială, îîn condițiile în care salariile
nu sunt pe măsura importanței sociale, complexității și
solicitării impuse de această profesie și nu oferă nici o
comparație pentru privațiunile la care sunt supuși
magistrații“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că dispoziția legală criticată nu
contravine independenței judecătorilor și nici principiului
egalității cetățenilor în fața legii.
Astfel, sporul prevăzut de textul legal criticat este
acordat judecătorilor care intră în cauze de corupție, celor
care intră în cauze de criminalitate organizată, precum și
celorlalți judecători enumerați expres în textul de lege.
Diferențierea de tratament la acordarea drepturilor salariale
este stabilită în raport cu situația obiectivă diferită în care
se află cele două categorii de salariați, împrejurare ce
justifică și instituirea tratamentului juridic diferit.
Nu constituie o discriminare nici desemnarea de către
președinții instanțelor a judecătorilor specializați pe cauze
de corupție, fapt care, de altfel, reprezintă una dintre
atribuțiile conducătorilor de instanță, în baza căreia se
pune în aplicare o dispoziție a legii. Desemnarea
judecătorilor specializați pe cauze de corupție sau de
criminalitate
organizată
nu
ridică
problema

6

MONITORUL OFICIAL AL ROMÂNIEI, PARTEA I, Nr. 690/1.VIII.2005

neconstituționalității dispozițiilor legale respective. Faptul că
legiuitorul a acordat acest spor și judecătorilor de la Înalta
Curte de Casație și Justiție, precum și procurorilor de la
parchetul de pe lângă această instanță nu echivalează cu
o recunoaștere implicită a discriminării față de restul
judecătorilor, sporul fiind o consecință a soluționării unor
astfel de cauze.
Împrejurarea că există cauze de complexitate diferită
sau cauze care expun judecătorul la pericole mai mari, ca
și cele privind criminalitatea organizată, nu înseamnă
implicit că textul legal criticat este neconstituțional întrucât
creează discriminări în ce privește salarizarea judecătorilor.
Referitor la pretinsa încălcare a prevederilor art. 124
alin. (3) din Constituție, arată că independența judecătorilor,
potrivit practicii Curții Europene a Drepturilor Omului, nu
înseamnă independență materială, ci doar independență
față de executiv și legislativ.
În final, precizează că prin Decizia nr. 515/2004, Curtea
Constituțională a constatat că dispozițiile art. 28 alin. (5)
sunt constituționale în sensul că nu încalcă prevederile
art. 111 și ale art. 138 alin. (5) din Constituție.
Avocatul Poporului apreciază că excepția de
neconstituționalitate este neîntemeiată. Astfel, dispozițiile
legale criticate, prin care se instituie un spor la
indemnizația de încadrare brută lunară pentru personalul
prevăzut de ipoteza normei legale, nu contravin
prevederilor art. 16 alin. (1) din Constituție, întrucât
principiul egalității în drepturi nu presupune uniformitate,
astfel încât, la situații diferite, tratamentul juridic nu poate fi
decât diferit. Stabilirea unui tratament juridic diferențiat în
cazul categoriilor de personal reprezintă o opțiune a
legiuitorului, justificată, în cazul dispozițiilor legale criticate,
de complexitatea activității desfășurate, îprecum și de
necesitatea instituirii unor măsuri imediate pentru întărirea
capacității Parchetului Național Anticorupție ca parchet
specializat în combaterea infracțiunilor de corupție“.
În ceea ce privește invocarea art. 124 alin. (3) din
Constituție, apreciază că aceste dispoziții din Legea
fundamentală nu au incidență în cauza de față.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată, potrivit
dispozițiilor art. 146 lit. d) din Constituție, precum și celor
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepțiile de neconstituționalitate
ridicate.

Obiectul excepției de neconstituționalitate, astfel cum
reiese din încheierile de sesizare ale Curții Constituționale,
îl constituie dispozițiile art. 28 alin. (4) din Ordonanța de
urgență a Guvernului nr. 43/2002 privind Parchetul Național
Anticorupție, publicată în Monitorul Oficial al României,
Partea I, nr. 244 din 11 aprilie 2002, modificate prin art. IV
pct. 15 din Ordonanța de urgență a Guvernului
nr. 24/2004, publicată în Monitorul Oficial al României,
Partea I, nr. 365 din 27 aprilie 2004, devenite dispozițiile
art. 28 alin. (5) prin art. I pct. 8 din Legea nr. 601/2004
privind aprobarea Ordonanței de urgență a Guvernului
nr. 24/2004 (publicată în Monitorul Oficial al României,
Partea I, nr. 1.227 din 20 decembrie 2004).
Astfel, dispozițiile legale criticate au următorul cuprins:
îPersonalul prevăzut la alin. (1), judecătorii care compun
completele de judecată specializate în infracțiunile de
corupție — potrivit art. 29 din Legea nr. 78/2000, cu
modificările și completările ulterioare —, procurorii care
participă la judecarea acestor cauze, președintele,
vicepreședintele, președinții de secții și judecătorii Înaltei Curți
de Casație și Justiție, procurorul general al Parchetului de pe
lângă Înalta Curte de Casație și Justiție, adjuncții săi și
procurorii din Parchetul de pe lângă Înalta Curte de Casație și
Justiție beneficiază de un spor de 40% la indemnizația de
încadrare brută lunară. Personalul din Parchetul Național
Anticorupție prevăzut la alin. (2) și (3) beneficiază de un spor
de 30% pentru activitatea specializată de combatere a
infracțiunilor de corupție pe care o desfășoară.“
Autorii excepției de neconstituționalitate susțin că
prevederile legale criticate contravin următoarelor dispoziții
constituționale:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 124 alin. (3): îJudecătorii sunt independenți și se
supun numai legii.“
Analizând excepția de neconstituționalitate a dispozițiilor
legale care instituie un spor de 40% din indemnizația de
încadrare brută lunară pentru anumiți magistrați, Curtea
constată că autorii excepției critică enumerarea limitativă a
acestor categorii de magistrați, fiind nemulțumiți de faptul
că dispoziția legală în discuție nu prevede acordarea
acestui spor tuturor magistraților.
Potrivit art. 2 alin. (3) din Legea nr. 47/1992 privind
organizarea și funcționarea Curții Constituționale, Curtea se
pronunță numai asupra constituționalității actelor cu privire
la care a fost sesizată, îfără a putea modifica sau completa
prevederile supuse controlului“.
Ca atare, Curtea constată că nu are competența de a
completa prevederea legală potrivit căreia sporul de 40%
se aplică numai anumitor magistrați, ci intră în competența
exclusivă a legiuitorului adoptarea unor prevederi legale
care să instituie anumite discriminări pozitive. Justificarea
instituirii acestui spor, în condițiile în care nu există
specializări pentru anumite categorii de magistrați, cum

MONITORUL OFICIAL AL ROMÂNIEI, PARTEA I, Nr. 690/1.VIII.2005
sunt judecătorii care compun completele de judecată
specializate în infracțiunile de corupție sau procurorii care
participă la judecarea acestor cauze, reprezintă o
problemă de legiferare, iar nu una de constituționalitate. În
aceeași ordine de idei, acordarea acestui spor și

7

judecătorilor Înaltei Curți de Casație și Justiție, precum și
procurorilor de la Parchetul de pe lângă Înalta Curte de
Casație și Justiție se înscrie în aceeași competență de
legiferare, Curtea Constituțională neputându-se erija într-un
îlegislator pozitiv“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituțională a dispozițiilor art. 28 alin. (5) din Ordonanța de
urgență a Guvernului nr. 43/2002 privind Parchetul Național Anticorupție, cu modificările și completările ulterioare, excepție
ridicată de Tuluș Andreea Annamaria, Băldean Denisa Livia, Nicorici Silvia, Mora Ioan, Vitos Marta, Repede Adrian,
Pușcașiu Eugenia, Rodina Alina, Dârjan Traian, Crișan Viorica, Niculescu Monica, Sărăcuț Mihaela, Idriceanu Claudia,
Ungur Liviu, Iluț Adriana, Conț Carmen Maria, Ionescu Ana, Cotuțiu Gheorghe, Pușcașu Danusia, Bozeșan Ioana, Belean
Emil, Lupea Adina, Trofin Monica, Tatu Claudia Oana, Rus Sergiu Leon, Moldovan Emil, Galiș Georgeta, Lituș Emese,
Sleșiu Sorina, Barbu Câmpean, Chiș Ioan Daniel, Brehar Paulina Lucia, Ianculescu Janina (Goia), Couți Antoaneta Tania,
Pop Anca Adriana, Balint Camelia, Dincă Ioana, Păcurar Iulian, Budișan Anca, Tașcă Dan, Fagea Maria, Câmpean
Anamaria, Neamț Alina, Bendea Elena, Bulieris Nicoleta, Ivănescu Simona, Dușa Radu, Iliescu Marin, Lazăr Monica, Bujor
(Stremțan) Francesca, Koșa Nicoleta, Ceteraș Alexandrina, Cimbrudean Corina, Chirilă Octavian, Țopan Alina, Aldea Ana,
Corovei Corina, Tatu Dorin, Alb Angela, Tuka Iustina, Chichișan Augusta, Budiu Mirela Agota, Szabo Simona, Cengher
Camelia, Tătar Călin și Alicu Sever în Dosarul nr. 10.678/2004 al Tribunalului Cluj, precum și de Marincaș Mircea, Papița
Chivu, Stana Pompilia Dana, Pop Elena, Budușan Dan, Bologa Crin Nicu, Olar Adrian Claudiu, Balaș Angela, Pece Vaida
Rodica, Frăsineanu Vasile, Bodgdan Rodica, Țăran Daria Brăduța, Matyus Gabriela Elvira, Chiș Marta Daniela, Ghiran
Alina Andreea, Ciumărnean Isaia Daniel, Rădulescu Teodor și Miclea Iuliu în Dosarul nr. 87/2005 al Tribunalului Sălaj —
Secția civilă.
Definitivă și general obligatorie.
Pronunțată în ședința publică din data de 21 iunie 2005.
PREȘEDINTELE CURȚII

CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Regulamentului privind organizarea și practicarea vânătorii,
aprobat prin Ordinul ministrului agriculturii, pădurilor și dezvoltării rurale nr. 71/2005
În temeiul art. 8 alin. (1) lit. d) și al art. 51 alin. (1) din Legea fondului cinegetic și a protecției vânatului
nr. 103/1996, republicată,
în baza art. 4 alin. (1) pct. II.2 și a art. 9 alin. (6) din Hotărârea Guvernului nr. 155/2005 privind organizarea și
funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
având în vedere Referatul de aprobare nr. 198.258 din 11 iulie 2005,

8

MONITORUL OFICIAL AL ROMÂNIEI, PARTEA I, Nr. 690/1.VIII.2005
ministrul agriculturii, pădurilor și dezvoltării rurale emite prezentul ordin.

Art. I. — Regulamentul privind organizarea și practicarea
vânătorii, aprobat prin Ordinul ministrului agriculturii,
pădurilor și dezvoltării rurale nr. 71/2005, publicat în
Monitorul Oficial al României, Partea I, nr. 126 din
9 februarie 2005, se modifică după cum urmează:
1. La articolul 5 punctul C, litera a1) va avea următorul
cuprins:
îa1) la specia urs, vânătoarea prin metoda «la goană»
se organizează o singură dată pe aceeași suprafață a unui
fond de vânătoare într-un sezon de vânătoare. La această
metodă de vânătoare se folosesc câini de vânătoare din
rasele admise. Metoda se poate practica în perioada
15 septembrie — 31 decembrie;“.
2. Articolul 12 va avea următorul cuprins:
îArt. 12. — La speciile de cervide și capră neagră, în
scopul asigurării de exemplare valoroase și al eliminării de

la reproducere a exemplarelor necorespunzătoare,
exemplarele «de trofeu» se vor recolta numai după
următoarele date:
a) cerb comun: 20 septembrie;
b) cerb lopătar: 20 septembrie;
c) căprior: 1 iunie;
d) capră neagră: 30 septembrie.“
3. Articolul 14 va avea următorul cuprins:
îArt. 14. — (1) Vânătoarea exemplarelor de urs de
către vânători aflați în observatoare închise este interzisă.
(2) Prin observator închis se înțelege construcția aflată
pe sol sau suspendată, unde vânătorii sunt izolați de
mediul înconjurător prin pereți construiți din materiale de
orice natură.“
Art. II. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 26 iulie 2005.
Nr. 684.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 690/1.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|045286]
ISSN 1453—4495

