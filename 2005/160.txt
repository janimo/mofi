PARTEA

Anul 173 (XVII) — Nr. 160

I

LEGI, DECRETE, HOTĂRÂRI ȘI ALTE ACTE

Miercuri, 23 februarie 2005

SUMAR

Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE

Decizia nr. 5 din 18 ianuarie 2005 referitoare la excepția
de neconstituționalitate a dispozițiilor art. 279
alin. 2 lit. b) și c) din Codul de procedură penală
și ale art. 29 alin. (1), (3) și (6) din Legea
nr. 47/1992 privind organizarea și funcționarea
Curții Constituționale .................................................
Decizia nr. 34 din 25 ianuarie 2005 referitoare la
excepția de neconstituționalitate a dispozițiilor
art. 8 alin. (1) din Legea nr. 64/1995 privind
procedura reorganizării judiciare și a falimentului

DECIZII

ALE

Pagina

ALE ADMINISTRAȚIEI PUBLICE CENTRALE
11.

— Ordin al președintelui Autorității Naționale
Sanitare Veterinare și pentru Siguranța Alimentelor

1–4

pentru aprobarea Normei sanitare veterinare
referitoare la importul de carne proaspătă în
România din întreprinderi autorizate pentru export

5–6

CURȚII

din Republica Africa de Sud....................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 5
din 18 ianuarie 2005

referitoare la excepția de neconstituționalitate a dispozițiilor art. 279 alin. 2 lit. b) și c)
din Codul de procedură penală și ale art. 29 alin. (1), (3) și (6) din Legea nr. 47/1992
privind organizarea și funcționarea Curții Constituționale
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 209, 221, 222, 223 și ale art. 279 lit. b)
și c) din Codul de procedură penală, precum și a
dispozițiilor art. 23 alin. (1), (3) și (6) din Legea
nr. 47/1992, excepție ridicată de Ion Constantin în Dosarul
nr. 3.077/2003 al Judecătoriei Brașov.
La apelul nominal este prezentă partea Dragomir
Constantin, prin avocat Silica-Vali Tudor, lipsind autorul
excepției, față de care procedura de citare a fost legal
îndeplinită.
Magistratul-asistent informează Curtea că partea
Dragomir Constantin, prin reprezentant, a depus la dosar

2

MONITORUL OFICIAL AL ROMÂNIEI, PARTEA I, Nr. 160/23.II.2005

concluzii scrise prin care solicită respingerea excepției ca
nefondată.
Reprezentanta părții Dragomir Constantin, având
cuvântul, învederează că nu are vechimea prevăzută de
lege pentru a pune concluzii orale în fața Curții
Constituționale, motiv pentru care a depus la dosarul
cauzei concluzii scrise.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca neîntemeiată, arătând că textele de
lege criticate nu încalcă prevederile constituționale invocate
de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 4 iunie 2004, pronunțată în Dosarul
nr. 3.077/2003, Judecătoria Brașov a sesizat Curtea
Constituțională cu excepția de neconstituționalitate a
dispozițiilor art. 209, 221, 222, 223 și ale art. 279 lit. b) și c)
din Codul de procedură penală, precum și a dispozițiilor
art. 23 alin. (1), (3) și (6) din Legea nr. 47/1992, modificată
prin Legea nr. 138/1997. Excepția a fost ridicată de Ion
Constantin în dosarul menționat, având ca obiect plângerea
formulată împotriva lui Gheorghe Dragomir, cu privire la
săvârșirea infracțiunii de abuz în serviciu contra intereselor
persoanelor și a infracțiunii de abuz în serviciu prin
îngrădirea unor drepturi, plângere înregistrată de autorul
excepției direct la instanța de judecată.
În motivarea excepției de neconstituționalitate se
susține că dispozițiile din Codul de procedură penală
criticate instituie o discriminare între cetățeni cu privire la
modul în care se soluționează plângerile acestora. Astfel,
pentru unele plângeri, cetățenii se pot adresa în mod direct
justiției, iar pentru alte plângeri, sunt obligați să se
adreseze organelor de cercetare penală. Se arată că, în
acest mod, textele criticate încalcă și prevederile art. 21
din Constituție, privind liberul acces la justiție, în opinia
autorului excepției fiind îmai rațional și eficient ca toate
plângerile [...] să fie adresate instanțelor de judecată pentru
a le rezolva, iar instanțele [...] să decidă când să apeleze
la efectuarea de cercetări penale acolo unde este cazul“.
Totodată se susține că aceleași texte legale încalcă
principiul separației puterilor în stat, întrucât sensul
acestora este îde a institui, prin obligația de a adresa
plângerile organelor de cercetare penală, un filtru prin care
puterea executivă poate controla justiția, pentru ca anumite
dosare să nu fie rezolvate, așa cum cer tratatele
internaționale la care România este parte, «într-un termen
rezonabil», ci doar atunci când alte interese decât cele ale
bunei administrări a justiției vor admite aceasta“.
Referitor la dispozițiile art. 23 alin. (1), (3) și (6) din
Legea nr. 47/1992, se susține că, reglementând o serie de
cauze de inadmisibilitate a excepției de neconstituționalitate,
încalcă prevederile care reglementează atribuțiile Curții
Constituționale, egalitatea în drepturi și liberul acces la
justiție, cuprinse în Legea fundamentală. În acest sens se
arată că, pentru apărarea efectivă a drepturilor și libertăților
fundamentale, trebuie să existe posibilitatea pentru orice
persoană de a se adresa justiției, îimplicit Curții
Constituționale“, îcu orice excepție de neconstituționalitate,
și nu doar cu acelea de care depinde soluționarea cauzei“.
De asemenea, în opinia autorului excepției, Curtea
Constituțională ar trebui, în conformitate cu dispozițiile
art. 146 lit. d) din Constituție, să hotărască asupra tuturor

excepțiilor de neconstituționalitate privind legile și
ordonanțele, ridicate în fața instanțelor judecătorești sau de
arbitraj comercial, și nu doar asupra celor care nu au fost
constatate ca fiind neconstituționale printr-o decizie
anterioară a Curții Constituționale. Se consideră că, în caz
contrar, sunt încălcate și prevederile constituționale ce
consacră egalitatea în fața legii, prin crearea unei
discriminări față de cetățenii care au beneficiat de
reglementarea art. 23 alin. (3) din Legea nr. 47/1992,
înainte de modificarea sa prin Legea nr. 138/1997. Sub
același aspect al discriminării create între cetățeni este
criticat și textul art. 23 alin. (6) din Legea nr. 47/1992,
care, anterior modificării prin Legea nr. 138/1997, nu
prevedea obligația instanței, în fața căreia s-a ridicat
excepția de neconstituționalitate, de a nu mai sesiza
Curtea Constituțională în situația în care excepția de
neconstituționalitate este inadmisibilă.
Judecătoria Brașov consideră că textele de lege
criticate sunt în concordanță cu dispozițiile constituționale
invocate de autorul excepției. În susținerea acestei opinii
arată că stabilirea unor reguli speciale de procedură privind
sesizarea organelor de urmărire penală și a instanței de
judecată înu este contrară principiului constituțional al
egalității cetățenilor în fața legii și a autorităților, atâta timp
cât orice persoană poate adresa o plângere penală
organelor abilitate în cazul încălcării drepturilor lor“, și nici
nu aduce atingere principiului separației puterilor în stat,
respectiv dispozițiilor constituționale care consacră
supremația Constituției și a legilor statului.
Referitor la critica art. 23 alin. (1), (3) și (6) din Legea
nr. 47/1992, modificată și completată prin Legea
nr. 138/1997, instanța apreciază că îacest text de lege nu
are aplicabilitate în speță, iar soluționarea cauzei nu
depinde de aplicarea acestuia“, precum și faptul că nu
contravine nici unei prevederi constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că dispozițiile art. 221, 222, 223 și
ale art. 279 lit. b) și c) din Codul de procedură penală nu
îngrădesc liberul acces la justiție, întrucât realizarea acestui
drept este asigurată prin sesizarea instanței de judecată de
către procuror, prin rechizitoriu. În cazul în care procurorul
dă o soluție de netrimitere în judecată, în temeiul art. 2781
din Codul de procedură penală, persoana vătămată sau
orice altă persoană ale cărei interese legitime au fost
vătămate se poate adresa instanței de judecată, accesul
liber la justiție fiind pe deplin asigurat. În ceea ce privește
pretinsa încălcare, prin aceleași dispoziții legale, a
principiului egalității în drepturi în fața legii, se arată că
îopțiunea legislativă în reglementarea modalității de
sesizare a organelor judiciare nu creează un privilegiu ori
vreo discriminare între cetățeni în raport cu vreunul dintre
criteriile prevăzute în art. 4 alin. (2) din Constituție, întrucât
stabilirea acestor reguli se întemeiază pe natura
infracțiunilor care fac obiectul procesului penal, cu
respectarea drepturilor procesuale ale părților și cu
asigurarea, în toate cazurile, a accesului liber la justiție [...]“.
Totodată se arată că prevederile din Legea nr. 47/1992
criticate de autorul excepției nu contravin nici unui text
constituțional. Aceste norme reprezintă concretizarea
limitelor controlului exercitat de către Curtea Constituțională,

MONITORUL OFICIAL AL ROMÂNIEI, PARTEA I, Nr. 160/23.II.2005
în temeiul dispozițiilor art. 146 lit. d) din Constituție, nefiind
de natură să încalce liberul acces la justiție, câtă vreme
Curtea Constituțională nu este instanță de judecată, ci
garantul supremației Legii fundamentale, și nici principiul
egalității în drepturi a cetățenilor, deoarece nu creează
privilegii sau discriminări.
În concluzie, Guvernul consideră că excepția este
neîntemeiată.
Avocatul Poporului apreciază că dispozițiile art. 209,
221, 222, 223 și ale art. 279 lit. b) și c) din Codul de
procedură penală nu încalcă principiul constituțional al
egalității cetățenilor în fața legii și a autorităților publice și
nu conțin elemente care ar putea determina un tratament
inegal sau discriminatoriu între părțile care au aceeași
calitate în procesul penal, fiind aplicabile tuturor celor aflați
în situația prevăzută în ipoteza normei legale, fără nici o
discriminare pe criterii arbitrare. Totodată se arată că
aceste texte de lege nu împiedică accesul liber la justiție și
nu aduc atingere dreptului la un proces echitabil și la
soluționarea cauzei într-un termen rezonabil.
În ceea ce privește critica de neconstituționalitate a
prevederilor art. 23 alin. (1), (3) și (6) din Legea
nr. 47/1992, se apreciază că este neîntemeiată, întrucât
textele criticate nu conțin norme contrare textelor
constituționale invocate.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Curtea constată că, deși a fost sesizată în cauză cu
excepția de neconstituționalitate a prevederilor art. 209,
221, 222, 223 și ale art. 279 lit. b) și c) din Codul de
procedură penală, precum și a prevederilor art. 23 alin. (1),
(3) și (6) din Legea nr. 47/1992, modificată prin Legea
nr. 138/1997, din analiza conținutului motivării excepției de
neconstituționalitate rezultă că, în realitate, obiectul
acesteia îl constituie, în ceea ce privește textele din Codul
de procedură penală criticate, numai art. 279 alin. 2 lit. b)
și c), privind organele cărora li se adresează plângerea
prealabilă. În legătură cu dispozițiile art. 209, privind
competența procurorului în faza urmăririi, ale art. 221,
privind modurile de sesizare a organului de urmărire
penală, ale art. 222, care reglementează plângerea, și ale
art. 223, care reglementează denunțul, nu au fost formulate
critici de neconstituționalitate și, ca atare, nu pot fi reținute
ca obiect al excepției.
Totodată, Curtea constată că dispozițiile art. 23 alin. (1),
(3) și (6) din Legea nr. 47/1992 au fost modificate prin
Legea nr. 232/2004, publicată în Monitorul Oficial al
României, Partea I, nr. 502 din 3 iunie 2004, intrată în
vigoare după data sesizării Curții Constituționale cu
excepția de neconstituționalitate. În prezent, ca urmare a

3

republicării Legii nr. 47/1992, astfel cum a fost modificată,
cu renumerotarea textelor, în Monitorul Oficial al României,
Partea I, nr. 643 din 16 iulie 2004, conținutul normelor
criticate de autorul excepției este cuprins în art. 29
alin. (1), (3) și (6) din lege.
Așa fiind, Curtea urmează a se pronunța asupra
excepției de neconstituționalitate a dispozițiilor art. 279
alin. 2 lit. b) și c) din Codul de procedură penală și ale
art. 29 alin. (1), (3) și (6) din Legea nr. 47/1992, care au
următorul conținut:
— Art. 279 alin. 2 lit. b) și c) din Codul de procedură
penală: îPlângerea prealabilă se adresează: [...]
b) organului de cercetare penală sau procurorului, în cazul
altor infracțiuni decât cele arătate la lit. a);
c) organului competent să efectueze urmărirea penală,
când plângerea prelabilă este îndreptată contra unui judecător,
procuror, notar public, militar, judecător și controlor financiar de
la camera de conturi județeană, controlor financiar de la Curtea
de Conturi sau contra uneia dintre persoanele arătate în art. 29
pct. 1.“;
— Art. 29 alin. (1), (3) și (6) din Legea nr. 47/1992:
î(1) Curtea Constituțională decide asupra excepțiilor ridicate în
fața instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia. [...]
(3) Nu pot face obiectul excepției prevederile constatate ca
fiind neconstituționale printr-o decizie anterioară a Curții
Constituționale. [...]
(6) Dacă excepția este inadmisibilă, fiind contrară
prevederilor alin. (1), (2) sau (3), instanța respinge printr-o
încheiere motivată cererea de sesizare a Curții Constituționale.
Încheierea poate fi atacată numai cu recurs la instanța imediat
superioară, în termen de 48 de ore de la pronunțare. Recursul
se judecă în termen de 3 zile.“
Textele constituționale invocate în motivarea excepției
de neconstituționalitate au următorul conținut:
— Art. 1 alin. (4) și (5): î(4) Statul se organizează potrivit
principiului separației și echilibrului puterilor — legislativă,
executivă și judecătorească — în cadrul democrației
constituționale.
(5) În România, respectarea Constituției, a supremației sale
și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 20: î(1) Dispozițiile constituționale privind drepturile
și libertățile cetățenești vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (1), (2) și (3): î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 146 lit. d) teza întâi: îCurtea Constituțională are
următoarele atribuții: [...]
d) hotărăște asupra excepțiilor de neconstituționalitate
privind legile și ordonanțele, ridicate în fața instanțelor
judecătorești sau de arbitraj comercial; [...]“.

4

MONITORUL OFICIAL AL ROMÂNIEI, PARTEA I, Nr. 160/23.II.2005

De asemenea, autorul excepției invocă și încălcarea,
prin dispozițiile legale criticate, a prevederilor art. 6 pct. 1
din Convenția pentru apărarea drepturilor omului și a
libertăților fundamentale, privind dreptul la un proces
echitabil.
Examinând excepția de neconstituționalitate formulată,
Curtea reține următoarele:
I. În ceea ce privește critica de neconstituționalitate a
dispozițiilor art. 279 alin. 2 lit. b) și c) din Codul de
procedură penală, în motivarea acesteia se susține, în
esență, că, prin stabilirea regulii ca, în anumite situații,
plângerea prealabilă să fie adresată organelor de cercetare
penală sau procurorului, respectiv organului competent să
efectueze urmărirea penală, iar nu direct instanței de
judecată, aceste texte de lege instituie o discriminare între
cetățeni cu privire la soluționarea plângerilor penale,
îngrădesc liberul acces la justiție și încalcă dreptul la un
proces echitabil prin prelungirea inutilă a duratei de
soluționare a plângerilor. În consecință, se consideră că
toate plângerile ar trebui să fie adresate instanței de
judecată. Se mai arată că diferența de tratament juridic
instituită de dispozițiile legale criticate, sub aspectul
organelor care soluționează plângerea prealabilă, încalcă și
principiul separației puterilor în stat, întrucât instituie îun
filtru prin care puterea executivă poate controla justiția“.
Examinând aceste susțineri, Curtea constată că s-a mai
pronunțat asupra constituționalității art. 279 alin. 2 lit. c) din
Codul de procedură penală, în raport de critici similare,
prin Decizia nr. 134/2004, publicată în Monitorul Oficial al
României, Partea I, nr. 374 din 29 aprilie 2004, precum și
prin Decizia nr. 229/2004, publicată în Monitorul Oficial al
României, Partea I, nr. 553 din 22 iunie 2004. Cu acele
prilejuri, respingând excepția de neconstituționalitate
ridicată, Curtea a reținut că dispozițiile art. 279 alin. 2
lit. c) din Codul de procedură penală nu contravin
prevederilor constituționale care consacră egalitatea în fața
legii, întrucât îstabilirea unor reguli speciale de competență
după calitatea persoanei și a unor reguli de procedură
diferite pentru anumite situații nu reprezintă o încălcare, ci
o confirmare a principiului egalității, care presupune
tratamente juridice deosebite pentru situații diferite“.
Totodată, Curtea a reținut că aceste dispoziții legale nu
îngrădesc dreptul de acces liber la justiție, deoarece prin
lege pot fi instituite reguli deosebite în considerarea unor
situații diferite, semnificația prevederilor înscrise în alin. (2)
al art. 21 din Constituție fiind aceea că îlegiuitorul nu
poate exclude de la exercitarea unor drepturi pe care le-a
instituit nici o categorie sau grup social.

În sfârșit, prin aceleași decizii Curtea a mai statuat că
art. 279 alin. 2 lit. c) din Codul de procedură penală nu
contravine dispozițiilor art. 6 pct. 1 din Convenția pentru
apărarea drepturilor omului și a libertăților fundamentale,
referitoare la dreptul la un proces echitabil, drept garantat
și de art. 21 alin. (3) din Constituție, întrucât înu opresc
părțile interesate de a apela la instanțele judecătorești, de
a fi apărate și de a se prevala de toate garanțiile
procesuale care condiționează un proces echitabil“.
Câtă vreme nu au intervenit elemente noi care să
determine reconsiderarea jurisprudenței Curții, soluția și
considerentele deciziilor mai sus menționate sunt valabile și
în prezenta cauză, atât în ceea ce privește critica
dispozițiilor art. 279 alin. 2 lit. c) din Codul de procedură
penală, cât și a prevederilor lit. b) a aceluiași alineat, critici
fundamentate de autorul excepției pe aceleași argumente.
Nu poate fi reținută nici pretinsa încălcare a dispozițiilor
art. 1 alin. (4) din Constituție, care consacră principiul
separației puterilor în stat. Această susținere, astfel cum a
fost argumentată de autorul excepției, nu reprezintă o
veritabilă critică de neconstituționalitate, ci dă expresie unor
presupuneri ale acestuia privind existența unor îinterese“
străine bunei administrări a justiției.
De altfel, prin criticile formulate, autorul excepției de
neconstituționalitate susține necesitatea unei soluții
legislative diferite de cea instituită prin art. 279 alin. 2
lit. b) și c) din Codul de procedură penală, arătând că ar fi
îmai rațional și eficient ca toate plângerile [...] să fie
adresate instanțelor de judecată pentru a le rezolva, iar
instanțele [...] să decidă când să apeleze la efectuarea de
cercetări penale acolo unde este cazul“. Or, o asemenea
problemă nu este de resortul contenciosului constituțional,
sub acest aspect Curtea statuând în jurisprudența sa faptul
că nu se poate substitui legiuitorului pentru modificarea
reglementărilor adoptate, întrucât, conform dispozițiilor
art. 61 alin. (1) din Constituție, Parlamentul este î[...] unica
autoritate legiuitoare a țării“.
II. În ceea ce privește critica de neconstituționalitate a
dispozițiilor art. 29 alin. (1), (3) și (6) din Legea
nr. 47/1992, Curtea constată că aceste prevederi legale,
care se referă la procedura soluționării excepțiilor de
neconstituționalitate, nu au legătură cu soluționarea litigiului
dintre părți. În consecință, sub acest aspect, excepția
urmează să fie respinsă ca inadmisibilă, în temeiul art. 29
alin. (1) și alin. (6) teza întâi din Legea nr. 47/1992 privind
organizarea și funcționarea Curții Constituționale.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 279 alin. 2 lit. b) și c) din Codul de procedură
penală, excepție ridicată de Ion Constantin în Dosarul nr. 3.077/2003 al Judecătoriei Brașov.
2. Respinge, ca fiind inadmisibilă, excepția de neconstituționalitate a dispozițiilor art. 29 alin. (1), (3) și (6) din
Legea nr. 47/1992, invocată de același autor în aceeași cauză.
Definitivă și general obligatorie.
Pronunțată în ședința publică din data de 18 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 160/23.II.2005

5

CURTEA CONSTITUȚIONALĂ

D E C I Z I A Nr. 34
din 25 ianuarie 2005

referitoare la excepția de neconstituționalitate a dispozițiilor art. 8 alin. (1)
din Legea nr. 64/1995 privind procedura reorganizării judiciare și a falimentului
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (1) din Legea nr. 64/1995 privind
procedura reorganizării judiciare și a falimentului, excepție
ridicată de Societatea Comercială îLICHIGAZ“ — S.A. din
Tărtășești în Dosarul nr. 7.985/2004 al Curții de Apel
Ploiești — Secția comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, apreciind că textul de lege criticat conține
norme de procedură în deplină concordanță cu prevederile
art. 126 alin. (2) din Constituție, care lasă la latitudinea
legiuitorului reglementarea procedurii de judecată și a
competenței instanțelor judecătorești.
C U R T E A,

având în vedere actele și lucrările dosarului, constată
următoarele:
Prin Încheierea din 18 octombrie 2004, pronunțată în
Dosarul nr. 7.985/2004, Curtea de Apel Ploiești — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 7 alin. (1) din Legea nr. 64/1995 privind
procedura reorganizării judiciare și a falimentului.
Excepția a fost ridicată de Societatea Comercială
îLICHIGAZ“ — S.A. într-o cauză ce are ca obiect
soluționarea recursului formulat împotriva Sentinței nr. 85
din 24 iunie 2004, pronunțată de Tribunalul Dâmbovița —
Secția comercială și de contencios administrativ.
În motivarea excepției de neconstituționalitate autorul
acesteia susține că dispozițiile legale criticate sunt
neconstituționale și contravin art. 126 alin. (3) din
Constituție, prin îacordarea, către curțile de apel a
competenței speciale de a judeca toate recursurile în

materia procedurii de reorganizare judiciară și faliment“,
astfel încât îse ajunge la aplicarea neunitară a Legii
nr. 64/1995 pe întreg teritoriul țării și la formarea unor
practici judiciare divergente între curțile de apel din țară“.
Autorul excepției apreciază că prin această reglementare
Înalta Curte de Casație și Justiție nu poate să își exercite
rolul coordonator, iar practicile divergente ale curților de
apel sunt de natură a știrbi în mod grav prestigiul justiției,
contravenind astfel exigențelor legiuitorului cu privire la o
practică judecătorească unitară, realizată prin intermediul
Înaltei Curți de Casație și Justiție.
Curtea de Apel Ploiești — Secția comercială și de
contencios administrativ apreciază că excepția de
neconstituționalitate este neîntemeiată, întrucât procedura
prevăzută de Legea nr. 64/1995 reclamă soluționarea cu
celeritate atât a recursului, de către curtea de apel, cât și
soluționarea cauzelor de către instanța imediat superioară
celei care instrumentează procedura reorganizării judiciare
și a falimentului.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
invocată este neîntemeiată. În acest sens, având în vedere
scopul și specificul procedurii reorganizării judiciare și a
falimentului, arată că Legea nr. 64/1995 stabilește recursul
ca singura cale de atac împotriva hotărârilor judecătoruluisindic, precum și competența de soluționare a acestuia în
sarcina curții de apel. Din această perspectivă, apreciază
critica autorului excepției ca fiind evident neîntemeiată,
dispozițiile legale contestate fiind conforme prevederilor
art. 126 alin. (2) din Constituție, care lasă la latitudinea
legiuitorului reglementarea procedurii de judecată și a
competenței instanțelor judecătorești. Referitor la asigurarea
interpretării și aplicării unitare a legii de către instanțele
judecătorești, acest lucru este prevăzut atât de art. 126
alin. (3) din Constituție, cât și de art. 329 din Codul de
procedură civilă. Ca atare, realizarea interpretării și aplicării
unitare a legii este asigurată de reglementări exprese
constituționale și, în mod corespunzător, ale legii ordinare.
Avocatul Poporului apreciază că dispozițiile legale
criticate sunt constituționale. În acest sens, arată că
dispozițiile legale criticate instituie o procedură derogatorie

6

MONITORUL OFICIAL AL ROMÂNIEI, PARTEA I, Nr. 160/23.II.2005

de la normele procedurale de drept comun, justificată de
necesitatea asigurării unei anumite celerități a executării
silite a comercianților aflați în imposibilitatea de plată a
datoriilor comerciale. În acest context, reglementarea
cuprinsă în textul de lege criticat, care stabilește curtea de
apel ca instanță de recurs pentru hotărârile date de
judecătorul-sindic în exercitarea atribuțiilor sale, este în
conformitate cu prevederile art. 126 alin. (2) din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum a
fost ridicată în fața instanței de fond, îl constituie
dispozițiile art. 7 alin. (1) din Legea nr. 64/1995 privind
procedura reorganizării judiciare și a falimentului,
republicată în Monitorul Oficial al României, Partea I,
nr. 608 din 13 decembrie 1999.
Ulterior sesizării Curții Constituționale, Legea
nr. 64/1995, modificată și completată, a fost republicată în
Monitorul Oficial al României, Partea I, nr. 1.066 din
17 noiembrie 2004, textul de lege dedus controlului de

constituționalitate devenind art. 8 alin. (1) ca urmare a
renumerotării textelor, soluția legislativă fiind preluată în
aceeași formă în noua reglementare.
În aceste condiții, Curtea urmează să se pronunțe
asupra constituționalității art. 8 alin. (1) din legea
menționată, care are următoarea redactare: îCurtea de apel
va fi instanța de recurs, pentru hotărârile date de judecătorulsindic, în baza art. 11.“
În susținerea neconstituționalității acestor dispoziții legale
autorul excepției invocă încălcarea art. 126 alin. (3) din
Constituție, prevederi potrivit cărora îÎnalta Curte de Casație
și Justiție asigură interpretarea și aplicarea unitară a legii de
către celelalte instanțe judecătorești, potrivit competenței sale“.
Examinând excepția de neconstituționalitate, Curtea
constată că Legea nr. 64/1995 reglementează o procedură
specială privind reorganizarea judiciară și falimentul. Or,
dispozițiile legale criticate, prin care s-a stabilit competența
de soluționare a recursului către curțile de apel, nu
constituie o încălcare a dispozițiilor art. 126 alin. (3) din
Constituție, cu atât mai mult cu cât reglementările criticate
sunt norme de procedură, iar potrivit prevederilor art. 126
alin. (2) din Constituție, îCompetența instanțelor judecătorești
și procedura de judecată sunt prevăzute numai de lege“,
legiuitorul fiind în drept să stabilească o procedură
specială, derogatorie de la dreptul comun, pentru situații
speciale.
Ca atare, pentru aceste argumente Curtea apreciază că
susținerea autorului excepției, potrivit căreia acordarea
competenței speciale de soluționare a tuturor recursurilor
formulate în materia procedurii de reorganizare judiciară și
faliment de către curțile de apel ar duce la aplicarea
neunitară a dispozițiilor Legii nr. 64/1995, este
neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (1) din Legea nr. 64/1995 privind procedura
reorganizării judiciare și a falimentului, excepție ridicată de Societatea Comercială îLICHIGAZ“ — S.A. din Tărtășești în
Dosarul nr. 7.985/2004 al Curții de Apel Ploiești — Secția comercială și de contencios administrativ.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

MONITORUL OFICIAL AL ROMÂNIEI, PARTEA I, Nr. 160/23.II.2005

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare referitoare la importul de carne proaspătă
în România din întreprinderi autorizate pentru export din Republica Africa de Sud
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări și completări prin Legea nr. 215/2004, cu modificările ulterioare,
văzând Referatul de aprobare nr. 30.202 din 17 ianuarie 2005, întocmit de Direcția generală sanitară veterinară
din structura Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară
referitoare la importul de carne proaspătă în România din
întreprinderi autorizate pentru export din Republica Africa
de Sud, prevăzută în anexa care face parte integrantă din
prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — Prezentul ordin constituie transpunerea oficială
a Deciziei Comisiei Europene 82/913/CEE ce stabilește lista
de întreprinderi din Republica Africa de Sud autorizate
pentru import de carne proaspătă în comunitate, publicată
în Jurnalul Oficial al Comunităților Europene (JOCE)
nr. L 381 din 31 decembrie 1982, p. 28.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
15 zile de la publicare.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan
București, 21 ianuarie 2005.
Nr. 11.

ANEXĂ

NORMA SANITARĂ VETERINARĂ
referitoare la importul de carne proaspătă în România din întreprinderi autorizate
pentru export din Republica Africa de Sud
Art. 1. — (1) Autoritatea centrală sanitară veterinară din
România, reprezentată de Direcția generală sanitară
veterinară din structura Autorității Naționale Sanitare
Veterinare și pentru Siguranța Alimentelor, autorizează
întreprinderi din țări terțe pentru activități de import de
carne proaspătă în România, în conformitate cu art. 2.
(2) Activitățile de import de carne proaspătă în România
din aceste întreprinderi, la care se referă alin. (1), rămân
supuse prevederilor veterinare naționale transpuse din
legislația comunitară, celor stabilite deja prin alte acte
normative și în special celor referitoare la protecția sănătății
publice.
Art. 2. — (1) Importul în România de carne proaspătă
din Republica Africa de Sud va fi autorizat numai din

întreprinderi ce se află pe lista oficială întocmită de
Comisia Europeană și publicată în Jurnalul Oficial al
Comunităților Europene, având în vedere reglementările
internaționale ale Oficiului Internațional de Epizootii și ale
Organizației Mondiale a Comerțului privind comerțul
internațional cu produse ce sunt supuse supravegherii și
controlului sanitar-veterinar, precum și unele aranjamente
bilaterale, în condițiile de import ale României.
Art. 3. — (1) Autoritatea Națională Sanitară Veterinară
și pentru Siguranța Alimentelor poate pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și Misiunii

8

MONITORUL OFICIAL AL ROMÂNIEI, PARTEA I, Nr. 160/23.II.2005

României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și va stabili măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor adoptă cele menționate la
alin. (1) trebuie să facă o referire expresă la prezenta
normă sanitară veterinară. Procedura privind realizarea
referirii menționate rămâne în responsabilitatea Autorității
Naționale Sanitare Veterinare și pentru Siguranța
Alimentelor.

(3) Autoritatea Națională Sanitară Veterinară și pentru
Siguranța Alimentelor va lua măsurile necesare și va
sancționa, potrivit legii, orice încălcare a prevederilor
prezentei norme sanitare veterinare. De asemenea, va
facilita

întocmirea

documentelor

necesare

pentru

sancționarea încălcărilor legislației veterinare și pentru
siguranța alimentelor ce constituie infracțiuni.
(4)

Prezenta

normă

sanitară

veterinară

constituie

transpunerea oficială a Deciziei Comisiei Europene 82/913/CEE.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 160/23.II.2005 conține 8 pagini.

Prețul de vânzare 5.500 lei

&JUYDGY|005327]
ISSN 1453—4495

