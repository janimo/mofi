Anul 173 (XVII) — Nr. 719

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 august 2005

SUMAR

Nr.

Pagina

683.

DECIZII ALE CURȚII CONSTITUȚIONALE
Decizia nr. 297 din 9 iunie 2005 referitoare la excepția
de neconstituționalitate a dispozițiilor art. 27 și 278
din Codul de procedură penală, precum și a
dispozițiilor art. 23 din Legea nr. 92/1992 pentru
organizarea judecătorească ....................................

Nr.

2–5

— Decizie pentru aprobarea statului de funcții al
aparatului de lucru al ministrului de stat pentru
coordonarea activităților din domeniul economic

5–6

400.

— Decizie pentru aprobarea statului de funcții al
Departamentului pentru relații interetnice ..............

6–7

401.

— Decizie pentru modificarea structurii
organizatorice și a statului de funcții ale
Secretariatului General al Guvernului ....................

8–12

147.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
375.

— Ordin al președintelui Agenției Naționale de
Administrare Fiscală privind stabilirea condițiilor
pentru declararea contribuabililor inactivi ...............

— Ordin al ministrului agriculturii, pădurilor și
dezvoltării rurale privind modificarea Ordinului
ministrului agriculturii, pădurilor și dezvoltării rurale
nr. 457/2004 pentru aprobarea Normelor tehnice
de clasificare a carcaselor de porci ......................

14

ACTE ALE OFICIULUI ROMÂN PENTRU
DREPTURILE DE AUTOR

DECIZII ALE PRIMULUI-MINISTRU
399.

Pagina

12–14

148.

— Decizie privind desemnarea organismului de
gestiune colectivă COPYRO — Societate de
Gestiune Colectivă a Drepturilor de Autor drept
colector unic al remunerației compensatorii
cuvenite titularilor de drepturi pentru copia privată —
opere reproduse de pe hârtie ................................

14–15

— Decizie privind desemnarea organismului de
gestiune colectivă COPYRO — Societate de
Gestiune Colectivă a Drepturilor de Autor drept
colector unic al remunerației compensatorii
cuvenite titularilor de drepturi pentru copia privată —
hârtie pentru copiator (format A4) .........................

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 719/9.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 297
din 9 iunie 2005

referitoare la excepția de neconstituționalitate a dispozițiilor art. 27 și 278
din Codul de procedură penală, precum și a dispozițiilor art. 23 din Legea nr. 92/1992
pentru organizarea judecătorească
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 27 și 278 din Codul de procedură
penală, precum și a dispozițiilor art. 23 din Legea
nr. 92/1992 pentru organizarea judecătorească, ridicată de
Marin Frunză în Dosarul nr. 1.786/P/2004 al Tribunalului
Galați — Secția penală.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public, având cuvântul, pune
concluzii de respingere a excepției, apreciind că prevederile
legale criticate nu contravin dispozițiilor constituționale și
nici celor din actele internaționale invocate ca fiind
încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 18 noiembrie 2004, pronunțată în
Dosarul nr. 1.786/P/2004, Tribunalul Galați — Secția
penală a sesizat Curtea Constituțională cu excepția de
neconstituționalitate a dispozițiilor art. 27 și 278 din Codul
de procedură penală, precum și a dispozițiilor art. 23 din
Legea nr. 92/1992 pentru organizarea judecătorească,
ridicată de Marin Frunză în dosarul menționat.
În motivarea excepției de neconstituționalitate se
susține, în ceea ce privește art. 27 din Codul de procedură
penală și art. 23 din Legea nr. 92/1992, că acestea îsunt
discriminatorii, totalitare, inchizitoriale“, drepturile și principiile
invocate nemaifiind garantate îîn situația în care justițiabilul
nu poate exercita un recurs efectiv la o instanță națională.“
În ceea ce privește art. 278 din Codul de procedură
penală, se susține că este neconstituțional, deoarece
îprevede expres și limitativ posibilitatea de a fi controlată
soluția dată de procuror doar de către primul procuror al
Parchetului din cadrul căruia face parte procurorul care a
dat soluția“, nu și de îParchetul ierarhic superior și de
către conducătorul Ministerului Public“, ceea ce face ca
aceste prevederi legale să încalce îprincipiul controlului
ierarhic, dreptul privind interzicerea discriminării, principiul
universalității, principiul statului de drept [...], principiul
disponibilității“.
Tribunalul Galați — Secția penală, exprimându-și opinia
asupra excepției de neconstituționalitate, apreciază că
aceasta este neîntemeiată. Astfel, se arată că nu poate fi
reținută critica art. 27 din Codul de procedură penală în
raport de dispozițiile art. 21 din Constituție, respectiv față
de cele ale art. 13 din Convenția pentru apărarea
drepturilor omului și a libertăților fundamentale, deoarece

aceste prevederi nu trebuie interpretate în sensul că toate
recursurile trebuie să fie soluționate de Înalta Curte de
Casație și Justiție, ca unică instanță de competență la
nivelul întregii țări. În opinia instanței, tribunalele se
încadrează în categoria autorităților la care se referă
art. 13 din Convenția pentru apărarea drepturilor omului și
a libertăților fundamentale, întrucât aceste instanțe
judecătorești pot să decidă dacă drepturile recurentului,
apărate prin Convenție, au fost sau nu încălcate și să
stabilească reparații adecvate.
În ceea ce privește critica dispozițiilor art. 278 din Codul
de procedură penală în raport de prevederile art. 17 din
Convenția pentru apărarea drepturilor omului și a libertăților
fundamentale, se arată că este neîntemeiată, întrucât
aceste dispoziții legale nu creează posibilitatea statului, a
vreunui grup ori a vreunui individ de a abuza de anumite
drepturi sau libertăți recunoscute de Convenție. Totodată
se arată că dispozițiile art. 278 din Codul de procedură
penală nu încalcă prevederile constituționale ale art. 1
alin. (3), art. 11, 15, 20, 131 și 132 și nici pe cele ale
art. 14 din Convenția pentru apărarea drepturilor omului și
a libertăților fundamentale.
În ceea ce privește art. 23 din Legea nr. 92/1992, se
constată că acesta era abrogat la data ridicării excepției de
neconstituționalitate, apreciindu-se că dispozițiile sale au
fost preluate de art. 40 din Legea nr. 304/2004, potrivit
căruia îCompetența judecătoriilor, a tribunalelor și a curților de
apel este stabilită în Codul de procedură civilă, cu modificările
și completările ulterioare, și în Codul de procedură penală, cu
modificările și completările ulterioare, precum și în legi
speciale“. Aceste prevederi legale sunt considerate de
instanță ca fiind în concordanță cu dispozițiile Legii
fundamentale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților consideră că excepția
de neconstituționalitate ridicată este neîntemeiată. În acord
cu opinia exprimată de instanța de judecată, se arată că
dispozițiile art. 23 din Legea nr. 47/1992, abrogate la data
ridicării excepției de neconstituționalitate, au fost preluate
de art. 40 din Legea nr. 304/2004. Aceste prevederi legale
sunt în concordanță cu dispozițiile constituționale, întrucât
stabilirea competenței instanțelor judecătorești, precum și a
căilor de atac împotriva hotărârilor judecătorești aparțin
legiuitorului, în baza unei politici legislative în domeniu.
Se apreciază că este neîntemeiată și critica dispozițiilor
art. 278 din Codul de procedură penală, întrucât este de
competența legiuitorului instituirea unor măsuri și reguli
procesuale necesare unei bune administrări a justiției.
Totodată se arată că, în exercitarea căilor de atac
prevăzute de Codul de procedură penală împotriva
rezoluțiilor sau a ordonanțelor procurorului de netrimitere în
judecată, legea nu face nici o discriminare, iar împrejurarea
că actele procurorului sunt supuse controlului ierarhic

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/9.VIII.2005
superior acestuia, dar nu și organelor superioare din
ierarhia Ministerului Public, nu poate fi considerată o
încălcare a Constituției, persoana în cauză având la
îndemână posibilitatea de a ataca în instanță actul de care
se simte nemulțumită.
În aceeași opinie, dispozițiile art. 27 și ale art. 278 din
Codul de procedură penală respectă și dreptul la un
proces echitabil, fără nici o discriminare și cu excluderea
abuzului de drept, în acord cu prevederile Convenției
pentru apărarea drepturilor omului și a libertăților
fundamentale.
Guvernul consideră că excepția de neconstituționalitate
este neîntemeiată, întrucât textele de lege criticate nu
contravin prevederilor constituționale, respectiv celor din
Convenția pentru apărarea drepturilor omului și a libertăților
fundamentale, invocate de autorul excepției. Se precizează
că dispozițiile art. 23 din Legea nr. 92/1992, abrogate la
data ridicării excepției de neconstituționalitate, au fost
preluate de art. 40 din Legea nr. 304/2004. Aceste
prevederi legale, precum și cele ale art. 27 din Codul de
procedură penală sunt în concordanță cu dispozițiile
constituționale, stabilirea competenței instanțelor
judecătorești constituind obligația constituțională a
legiuitorului, în conformitate cu art. 126 din Legea
fundamentală. Se arată că dreptul petentului la un recurs
efectiv nu este încălcat prin faptul că această cale de atac
este de competența unei instanțe de grad inferior, iar nu a
instanței supreme, întrucât, potrivit Constituției, justiția se
realizează inclusiv prin celelalte instanțe judecătorești
stabilite de lege. Prin noțiunea de instanță națională, la
care se referă art. 13 din Convenția pentru apărarea
drepturilor omului și a libertăților fundamentale, se înțelege
o autoritate competentă să decidă atât asupra fondului
plângerii privind un drept din convenție, cât și să acorde
reparațiile adecvate, tribunalele încadrându-se în categoria
acestor autorități.
Referitor la textele constituționale ale art. 4, 11, 15, 16,
21, 31, 53 și 124, invocate, de asemenea, în motivarea
excepției, se apreciază că înu fac obiectul motivelor de
fapt“ invocate de autorul excepției.
În ceea ce privește art. 278 din Codul de procedură
penală, acesta nu încalcă, în opinia Guvernului, liberul
acces la justiție, atâta timp cât, potrivit art. 2781 din Codul
de procedură penală, orice persoană ale cărei interese
legitime au fost vătămate se poate adresa instanțelor pe
calea plângerii împotriva rezoluțiilor sau ordonanțelor
procurorului de netrimitere în judecată. Totodată se arată
că textul criticat se adresează în mod egal tuturor
persoanelor, fără privilegii și discriminări, neputând fi
reținută critica formulată sub acest aspect. Referitor la
textele constituționale ale art. 1, 3, 11, 15, 20, 131 și 132,
invocate, de asemenea, în motivarea excepției, se
apreciază că înu au legătură cu motivarea în fapt a
petentului.“
Avocatul Poporului consideră că art. 27 din Codul de
procedură penală și art. 40 din Legea nr. 304/2004 privind
organizarea judiciară nu încalcă prevederile art. 20 și 21
din Constituție, respectiv pe cele ale art. 13 din Convenția
pentru apărarea drepturilor omului și a libertăților
fundamentale, întrucât nu opresc părțile interesate de a se
adresa justiției pentru apărarea drepturilor, libertăților și
intereselor legitime, acestea beneficiind de toate garanțiile
procesuale.
În ceea ce privește critica de neconstituționalitate a
prevederilor art. 278 din Codul de procedură penală față
de art. 11 și 20 din Constituție, cu raportare la art. 14 din
Convenția pentru apărarea drepturilor omului și a libertăților
fundamentale, se arată că nu poate fi reținută, întrucât
instituirea unor reguli speciale referitoare la plângerea
împotriva actelor procurorului nu constituie o discriminare,
atâta timp cât este asigurată egalitatea juridică a cetățenilor
în utilizarea lor. Referitor la critica aceluiași text de lege

3

față de art. 131 din Constituție, se consideră că este
neîntemeiată, întrucât acordarea de către legiuitor a
posibilității de a face plângere împotriva actelor procurorului
reprezintă tocmai o expresie a rolului Ministerului Public,
stabilit de Legea fundamentală.
Cu privire la textele constituționale ale art. 1, 3, 11, 15,
20, 131 și 132, invocate, de asemenea, în motivarea
excepției, se apreciază că nu au relevanță în cauză.
În concluzie, Avocatul Poporului consideră că excepția
de neconstituționalitate este neîntemeiată.
Președintele Senatului nu a transmis punctul său de
vedere cu privire la excepția de neconstituționalitate
ridicată.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), art. 2, 3,10 și 29 din Legea nr. 47/1992, să
soluționeze excepția de neconstituționalitate ridicată.
Obiectul excepției de neconstituționalitate, așa cum
rezultă din actul de sesizare a Curții Constituționale, îl
constituie art. 27 și 278 din Codul de procedură penală,
care reglementează competența tribunalului, respectiv
posibilitatea atacării pe cale ierarhică a măsurilor și actelor
procurorului, precum și dispozițiile art. 23 din Legea
nr. 92/1992 pentru organizarea judecătorească, republicată
în Monitorul Oficial al României, Partea I, nr. 259 din
30 septembrie 1997, privind competența tribunalului. Deși
în concluziile scrise, depuse la dosarul cauzei, autorul
excepției face referire, în ceea ce privește dispozițiile Legii
nr. 92/1992 criticate, la art. 25 din acest act normativ,
privind competența curților de apel, în realitate, astfel cum
rezultă din motivarea excepției, prin criticile formulate sunt
vizate normele ce reglementează competența tribunalului,
cuprinse în art. 23 din Legea nr. 92/1992, astfel cum s-a
reținut de către instanța de judecată. Așa fiind, Curtea
urmează să se pronunțe asupra excepției de
neconstituționalitate a prevederilor art. 27 și 278 din Codul
de procedură penală, precum și a dispozițiilor art. 23 din
Legea nr. 92/1992 pentru organizarea judecătorească.
Textele din Codul de procedură penală criticate ca
neconstituționale au următorul conținut:
— Art. 27: îTribunalul:
1. judecă în primă instanță:
a) infracțiunile prevăzute de Codul penal în art. 174—177,
179, art. 189 alin. 3, art. 190, art. 197 alin. 3, art. 209 alin. 3 și
4, art. 211 alin. 2, 21 și 3, art. 212, art. 215 alin. 5, art. 2151
alin. 2, art. 252, 254, 255, 257, 266—270, 273—276 când s-a
produs o catastrofă de cale ferată, art. 2791, 298, 312 și 317,
precum și infracțiunea de contrabandă, dacă a avut ca obiect
arme, muniții sau materii explozive ori radioactive;
b) infracțiunile săvârșite cu intenție, care au avut ca urmare
moartea unei persoane;
c) infracțiunile privind siguranța națională a României
prevăzute în legi speciale;
d) infracțiunea de spălare a banilor;
e) infracțiunea de bancrută frauduloasă, dacă fapta privește
sistemul bancar;
f) alte infracțiuni date prin lege în competența sa;
2. ca instanță de apel, judecă apelurile împotriva hotărârilor
penale pronunțate de judecătorii în primă instanță, cu excepția
celor privind infracțiunile menționate în art. 279 alin. 2 lit. a);

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 719/9.VIII.2005

3. ca instanță de recurs, judecă recursurile împotriva
hotărârilor penale pronunțate de judecătorii, în cazul
infracțiunilor menționate în art. 279 alin. 2 lit. a), precum și în
alte cazuri anume prevăzute de lege;
4. soluționează conflictele de competență ivite între
judecătoriile din circumscripția sa, precum și alte cazuri anume
prevăzute de lege.“;
— Art. 278: îPlângerea împotriva măsurilor luate sau a
actelor efectuate de procuror ori efectuate pe baza dispozițiilor
date de acesta se rezolvă de prim-procurorul parchetului sau,
după caz, de procurorul general al parchetului de pe lângă
curtea de apel ori de procurorul șef de secție al Parchetului de
pe lângă Curtea Supremă de Justiție.
În cazul când măsurile și actele sunt ale prim-procurorului
ori ale procurorului general al parchetului de pe lângă curtea de
apel sau ale procurorului șef de secție al Parchetului de pe
lângă Curtea Supremă de Justiție ori au fost luate sau
efectuate pe baza dispozițiilor date de către aceștia, plângerea
se rezolvă de procurorul ierarhic superior.
În cazul rezoluției de neîncepere a urmăririi penale sau al
ordonanței ori, după caz, al rezoluției de clasare, de scoatere
de sub urmărire penală sau de încetare a urmăririi penale,
plângerea se face în termen de 20 de zile de la comunicarea
copiei de pe ordonanță sau rezoluție, persoanelor interesate,
potrivit art. 228 alin. 6, art. 246 alin. 1 și art. 249 alin. 2.
Rezoluțiile sau ordonanțele prin care se soluționează
plângerile împotriva rezoluțiilor sau ordonanțelor de neîncepere
a urmăririi penale, de clasare, de scoatere de sub urmărire
penală ori de încetare a urmăririi penale, se comunică
persoanei care a făcut plângerea și celorlalte persoane
interesate.
Dispozițiile art. 275—277 se aplică în mod corespunzător.“
Art. 23 din Legea nr. 92/1992 pentru organizarea
judecătorească, abrogat la data sesizării Curții
Constituționale cu excepția de neconstituționalitate, prin
Legea nr. 304/2004 privind organizarea judiciară, publicată
în Monitorul Oficial al României, Partea I, nr. 576 din
29 iunie 2004, avea următorul cuprins:
îTribunalele judecă, în primă instanță, procesele și cererile
date prin lege în competența lor.
Tribunalele, ca instanțe de apel, judecă apelurile declarate
împotriva hotărârilor pronunțate de judecătorii în primă
instanță.
Tribunalele, ca instanțe de recurs, judecă recursurile
împotriva hotărârilor pronunțate de judecătorii, care, potrivit
legii, nu sunt supuse apelului.“
Dispozițiile art. 27 din Codul de procedură penală și
cele ale art. 23 din Legea nr. 92/1992 sunt criticate față
de prevederile constituționale ale art. 1, referitoare la statul
român, ale art. 11, privind dreptul internațional și dreptul
intern, ale art. 15, privind universalitatea drepturilor și
libertăților fundamentale, ale art. 20, referitoare la tratatele
internaționale privind drepturile omului, ale art. 124, privind
înfăptuirea justiției, și ale art. 126, privind instanțele
judecătorești, cu raportare la prevederile din Convenția
pentru apărarea drepturilor omului și a libertăților
fundamentale cuprinse în art. 6, care reglementează dreptul
la un proces echitabil, în art. 13, privind dreptul la un
recurs efectiv, în art. 14, privind interzicerea discriminării,
și în art. 17, referitoare la interzicerea abuzului de drept.
Dispozițiile art. 278 din Codul de procedură penală sunt
considerate contrare prevederilor constituționale ale art. 1,
referitoare la statul român, ale art. 11, privind dreptul
internațional și dreptul intern, ale art. 15, privind
universalitatea drepturilor și libertăților fundamentale, ale
art. 20, referitoare la tratatele internaționale privind
drepturile omului, ale art. 131, referitoare la rolul
Ministerului Public, și ale art. 132, privind statutul
procurorilor, cu raportare la prevederile din Convenția
pentru apărarea drepturilor omului și a libertăților

fundamentale cuprinse în art. 14, privind interzicerea
discriminării, și în art. 17, referitoare la interzicerea
abuzului de drept.
Examinând excepția de neconstituționalitate formulată,
Curtea constată următoarele:
I. În ceea ce privește critica art. 27 din Codul de
procedură penală, privind competența tribunalului, Curtea
observă că excepția de neconstituționalitate a fost ridicată
în contextul în care autorul acesteia contestă competența
tribunalului de a soluționa recursul împotriva hotărârii
pronunțate de instanță în soluționarea plângerii întemeiate
pe dispozițiile art. 2781 din Codul de procedură penală. În
opinia autorului excepției competența de soluționare a
recursului în această situație aparține Înaltei Curți de
Casație și Justiție. Ca urmare, criticile sale urmează a fi
analizate în acest context, care explică și interesul
promovării excepției de neconstituționalitate, autorul
excepției fiind nemulțumit de soluția legislativă consacrată
de textul criticat.
Curtea reține că, potrivit art. 126 alin. (2) din
Constituție, competența instanțelor judecătorești și
procedura de judecată îsunt prevăzute numai de lege“, iar
reglementarea de către legiuitor, în temeiul prerogativelor
sale constituționale, a competenței tribunalelor nu aduce
nici o atingere dispozițiilor constituționale și documentelor
internaționale invocate de autorul excepției.
Astfel, nu poate fi reținută nici o contradicție între
art. 27 din Codul de procedură penală și dispozițiile
constituționale ale art. 124 privind înfăptuirea justiției,
respectiv cele ale art. 126 privind instanțele judecătorești,
în contextul general al principiilor statului de drept,
consfințite de art. 1 din Legea fundamentală. Aceasta
întrucât, potrivit art. 126 alin. (1) din Constituție, îJustiția se
realizează prin Înalta Curte de Casație și Justiție și prin
celelalte instanțe judecătorești stabilite de lege“, tribunalul
fiind una dintre aceste instanțe judecătorești, respectiv o
îinstanță națională“, în sensul art. 13 din Convenția pentru
apărarea drepturilor omului și a libertăților fundamentale.
Textul de lege criticat nu încalcă dreptul la un proces
echitabil, prevăzut de art. 21 alin. (3) din Constituție,
precum și de art. 6 din Convenția pentru apărarea
drepturilor omului și a libertăților fundamentale, și nici
dreptul la un recurs efectiv, prevăzut de art. 13 din aceeași
convenție, întrucât nu înlătură posibilitatea inculpaților de a
beneficia de drepturile și garanțiile procesuale instituite prin
lege, în cadrul unui proces public, judecat de către o
instanță independentă, imparțială și stabilită prin lege, într-un
termen rezonabil, condiții care sunt asigurate și în situația
judecării cauzelor, respectiv a recursurilor, de către
tribunale, potrivit competenței lor, stabilite prin lege.
De asemenea, dispozițiile criticate nu conțin privilegii
sau discriminări în raport cu criteriile egalității în drepturi
înscrise în art. 4 din Constituție, astfel încât nu poate fi
reținută nici critica formulată în raport de art. 14 din
Convenția pentru apărarea drepturilor omului și a libertăților
fundamentale, privind interzicerea discriminării.
În sfârșit, câtă vreme art. 27 din Codul de procedură
penală nu contravine normelor internaționale invocate, nu
poate fi primită nici susținerea privind încălcarea
prevederilor cuprinse în art. 11 și 20 din Constituție,
referitoare la dreptul internațional și dreptul intern, respectiv
la tratatele internaționale privind drepturile omului.
În ceea ce privește art. 15 din Constituție, precum și
art. 17 din Convenția pentru apărarea drepturilor omului și
a libertăților fundamentale, referitoare la interzicerea
abuzului de drept, invocate de asemenea în motivarea
criticii art. 27 din Codul de procedură penală, acestea nu
au incidență în cauză, autorul excepției mărginindu-se de
altfel să invoce dispozițiile constituționale menționate fără a
arăta în ce constă încălcarea acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/9.VIII.2005
II. Criticile referitoare la art. 278 din Codul de procedură
penală nu pot fi reținute, întrucât acest text legal care
reglementează plângerea contra actelor procurorului nu
numai că nu aduce atingere prevederilor constituționale
referitoare la rolul Ministerului Public și la statutul
procurorilor, ci constituie o concretizare a acestora, dând
expresie chiar principiului controlului ierarhic ce guvernează
activitatea procurorilor, reglementat de art. 132 alin. (1) din
Legea fundamentală. Faptul că legiuitorul nu a reglementat
în textul criticat posibilitatea persoanei interesate de a
sesiza organele superioare din ierarhia Ministerului Public,
după soluționarea nefavorabilă a plângerii sale de către
procurorul ierarhic superior celui care a emis actul atacat,
nu este de natură să aducă atingere nici dispozițiilor
constituționale privind statul de drept, câtă vreme legiuitorul
a asigurat posibilitatea cenzurării actelor procurorului de
către instanțele judecătorești. În acest sens, art. 278 1
alin. 1 din Codul de procedură penală reglementează
tocmai posibilitatea formulării plângerii la instanța de
judecată împotriva acelor acte prin care procurorul
soluționează cauza penală fără ca aceasta să mai ajungă
în fața instanței, respectiv împotriva îrezoluției de
neîncepere a urmăririi penale sau a ordonanței ori, după caz, a
rezoluției de clasare, de scoatere de sub urmărire penală sau
de încetare a urmăririi penale, date de procuror“, asigurând
astfel deplinul acces la justiție al persoanei interesate,
așadar realizarea unui drept al cetățeanului, ce reprezintă
o valoare supremă, garantată în statul de drept, în
conformitate cu art. 1 din Constituție.
Se constată, de asemenea, că art. 278 din Codul de
procedură penală nu conține privilegii sau discriminări în

5

raport de criteriile egalității în drepturi prevăzute de art. 4
din Legea fundamentală, în exercitarea căilor de atac
prevăzute de aceste dispoziții legale legea nefăcând nici o
discriminare, orice persoană vătămată în drepturile sale
prin măsuri sau acte ale procurorului având posibilitatea să
le atace în condițiile legii. Așa fiind, nu poate fi reținută
nici pretinsa încălcare a dispozițiilor art. 14 din Convenția
pentru apărarea drepturilor omului și a libertăților
fundamentale, privind interzicerea discriminării și, prin
urmare, nici a celor cuprinse în art. 11 și 20 din
Constituție, referitoare la dreptul internațional și dreptul
intern, respectiv la tratatele internaționale privind drepturile
omului.
Prevederile art.15 din Constituție, precum și cele ale
art. 17 din Convenția pentru apărarea drepturilor omului și
a libertăților fundamentale, referitoare la interzicerea
abuzului de drept, nu au incidență în cauză.
III. În ceea ce privește dispozițiile art. 23 din Legea
nr. 92/1992, Curtea constată că la data ridicării excepției
de neconstituționalitate acestea erau abrogate prin Legea
nr. 304/2004 privind organizarea judiciară, publicată în
Monitorul Oficial al României, Partea I, nr. 576 din 29 iunie
2004. Așa fiind, și întrucât, potrivit art. 29 alin. (1) din
Legea nr. 47/1992 privind organizarea și funcționarea Curții
Constituționale, îCurtea Constituțională decide asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, [...]“, considerăm că excepția de neconstituționalitate este inadmisibilă, în temeiul alin. (6) al art. 29
din Legea nr. 47/1992.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge excepția de neconstituționalitate a dispozițiilor art. 27 și 278 din Codul de procedură penală, ridicată
de Marin Frunză în Dosarul nr. 1.786/P/2004 al Tribunalului Galați — Secția penală.
2. Respinge, ca fiind inadmisibilă, excepția de neconstituționalitate a dispozițiilor art. 23 din Legea nr. 92/1992
pentru organizarea judecătorească, ridicată de același autor în aceeași cauză.
Definitivă și general obligatorie.
Pronunțată în ședința publică din data de 9 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru aprobarea statului de funcții al aparatului de lucru al ministrului de stat
pentru coordonarea activităților din domeniul economic
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, al art. 7 alin. (1) din Hotărârea Guvernului nr. 157/2005 pentru organizarea și
funcționarea Secretariatului General al Guvernului, precum și al art. 1 alin. (4) din Ordonanța de urgență a Guvernului
nr. 11/2004 privind stabilirea unor măsuri de reorganizare în cadrul administrației publice centrale, aprobată cu modificări
și completări prin Legea nr. 228/2004, cu modificările și completările ulterioare,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 719/9.VIII.2005
primul-ministru emite următoarea decizie:

Articol unic. — Se aprobă statul de funcții al aparatului
de lucru al ministrului de stat pentru coordonarea

activităților din domeniul economic, prevăzut în anexa care
face parte integrantă din prezenta decizie.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu

București, 1 august 2005.
Nr. 399.

ANEXĂ*)
STATUL DE FUNCȚII

al aparatului de lucru al ministrului de stat pentru coordonarea activităților din domeniul economic

Ministrul de stat pentru coordonarea activităților din domeniul economic,
Gheorghe Seculici
*) Anexa este reprodusă în facsimil.

GUVERNUL ROMÂNIEI
PRIMUL-MINISTRU

DECIZIE
pentru aprobarea statului de funcții al Departamentului
pentru Relații Interetnice
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 8 alin. (1) din Hotărârea Guvernului
nr. 111/2005 privind organizarea și funcționarea Departamentului pentru
Relații Interetnice,
primul-ministru emite următoarea decizie:
Articol unic. — Se aprobă statul de funcții al Departamentului pentru Relații
Interetnice, prevăzut în anexa care face parte integrantă din prezenta decizie.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 1 august 2005.
Nr. 400.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/9.VIII.2005

7
ANEXĂ*)

STATUL DE FUNCȚII

al Departamentului pentru Relații Interetnice

Departamentul pentru Relații Interetnice,
Attila Marko,
secretar de stat

*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 719/9.VIII.2005
GUVERNUL ROMÂNIEI
PRIMUL-MINISTRU

DECIZIE
pentru modificarea structurii organizatorice și a statului
de funcții ale Secretariatului General al Guvernului
În temeiul art. 19
funcționarea Guvernului
completările ulterioare, al
Guvernului nr. 157/2005
General al Guvernului,

din Legea nr. 90/2001 privind organizarea și
României și a ministerelor, cu modificările și
art. 7 alin. (1) și al art. 9 alin. (2) din Hotărârea
pentru organizarea și funcționarea Secretariatului

primul-ministru emite următoarea decizie:
Articol unic. — Anexele nr. 1 și 2 la Decizia primului-ministru nr. 238
din 28 martie 2005 se modifică și se înlocuiesc cu anexele nr. 1 și 2*) care
fac parte integrantă din prezenta decizie.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 1 august 2005.
Nr. 401.
*) Anexele nr. 1 și 2 sunt reproduse în facsimil.

STRUCTURA ORGANIZATORICĂ A SECRETARIATULUI GENERAL AL GUVERNULUI

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/9.VIII.2005

9

STATUL DE FUNCȚII

al Secretariatului General al Guvernului

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 719/9.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/9.VIII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 719/9.VIII.2005

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind stabilirea condițiilor pentru declararea contribuabililor inactivi
În temeiul art. 11 alin. (12) din Legea nr. 571/2003 privind Codul fiscal, cu modificările și completările ulterioare,
și al art. 33 alin. (3) din Hotărârea Guvernului nr. 208/2005 privind organizarea și funcționarea Ministerului Finanțelor
Publice și a Agenției Naționale de Administrare Fiscală, cu modificările ulterioare,
președintele Agenției Naționale de Administrare Fiscală emite următorul ordin:
Art. 1. — (1) Contribuabilii care îndeplinesc una dintre
condițiile prevăzute de prezentul articol vor fi declarați
inactivi, în sensul art. 11 alin. (1 1 ) și (1 2 ) din Legea
nr. 571/2003 privind Codul fiscal, cu modificările și
completările ulterioare:
a) se sustrag de la efectuarea controlului fiscal sau
vamal prin nedeclararea domiciliului fiscal ori a sediilor
secundare, respectiv prin declararea de date de identificare
a domiciliului fiscal sau a sediilor secundare care nu permit
organului fiscal și/sau vamal să identifice domiciliul fiscal ori
sediul secundar;
b) organele fiscale sau organele vamale au constatat că
nu funcționează la domiciliul fiscal ori la sediile secundare
declarate;
c) au achiziționat facturi fiscale sau alte formulare cu
regim special personalizate după data de 1 ianuarie 2005
și nu au depus declarații fiscale ulterior acestei date.

(2) Contribuabilii sunt declarați inactivi prin ordin al
președintelui Agenției Naționale de Administrare Fiscală,
care se publică în Monitorul Oficial al României, Partea I.
Art. 2. — Pe perioada în care este declarat inactiv
contribuabilului îi sunt aplicabile procedurile de administrare
fiscală referitoare la gestiunea, controlul și colectarea
impozitelor, taxelor, contribuțiilor și a altor sume datorate
bugetului general consolidat.
Art. 3. — (1) De la data declarării stării de inactivitate
contribuabilul nu mai are dreptul de a emite facturi, facturi
fiscale sau alte documente ori formulare tipizate cu regim
special pentru livrările de bunuri și/sau prestările de servicii
efectuate către altă persoană.
(2) Documentele fiscale emise de un contribuabil
declarat inactiv cu încălcarea interdicției prevăzute la
alin. (1) nu produc efecte juridice din punct de vedere
fiscal.
Art. 4. — (1) Pe perioada stării de inactivitate toate
procedurile de avizare, autorizare, certificare, licențiere sau

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 719/9.VIII.2005
alte proceduri similare, cât și orice operațiuni și proceduri
vamale cu privire la contribuabilul inactiv și la activitățile
acestuia, precum și oricare dintre avizele, autorizațiile,
licențele, acordurile și orice alte acte în baza cărora
contribuabilii inactivi sunt autorizați să funcționeze sau să
desfășoare diverse activități economice se suspendă de
drept.
(2) Suspendarea nu determină prelungirea termenelor
pentru care avizele, autorizațiile, licențele, acordurile sau
alte astfel de acte sunt acordate și nici amânarea în vreun
fel ori exonerarea de obligațiile de plată datorate pentru
eliberarea, modificarea sau prelungirea acestora.
Art. 5. — Constatarea stării de inactivitate se face de
către organele de inspecție fiscală sau de control financiar
din cadrul Agenției Naționale de Administrare Fiscală și al
unităților subordonate, inclusiv de către organele vamale
din cadrul Autorității Naționale a Vămilor și al unităților
subordonate acesteia.
Art. 6. — (1) Starea de inactivitate încetează dacă se
constată de către organele menționate la art. 5 încetarea
motivelor pentru care contribuabilul a fost declarat inactiv
sau ca urmare a unei hotărâri judecătorești, de la data la
care aceasta rămâne irevocabilă.
(2) Încetarea stării de inactivitate se declară prin ordin
al președintelui Agenției Naționale de Administrare Fiscală,
care se publică în Monitorul Oficial al României, Partea I.
(3) În cazul încetării stării de inactivitate este permisă
deducerea taxei pe valoarea adăugată și se consideră ca
deductibile cheltuielile înregistrate în evidența contabilă, în
baza documentelor emise, începând cu data de la care
contribuabilul este reactivat.

Art. 7. — (1) Contribuabilii declarați inactivi vor fi
cuprinși într-o listă specială, denumită îLista contribuabililor
inactivi“, iar contribuabilii cărora le încetează starea de
inactivitate vor fi cuprinși într-o listă specială, denumită
îLista contribuabililor reactivați“.
(2) Listele menționate la alin. (1) se aprobă și se
publică în Monitorul Oficial al României, Partea I, și pe
pagina de Internet www.mfinante.ro, la secțiunea îInformații
contribuabili“.
(3) Lista contribuabililor inactivi și Lista contribuabililor
reactivați vor fi actualizate, de regulă, lunar.
Art. 8. — (1) Pentru fiecare contribuabil cuprins în Lista
contribuabililor inactivi, publicată în Monitorul Oficial al
României, Partea I, și pe pagina de Internet a Ministerului
Finanțelor Publice, la secțiunea îInformații contribuabili“, va
fi afișată data de la care contribuabilul a fost declarat
inactiv, împreună cu următoarea mențiune: îContribuabil
inactiv de la data de ZZ.LL.AA“.
(2) Pentru fiecare contribuabil cuprins în Lista
contribuabililor reactivați, publicată în Monitorul Oficial al
României, Partea I, și pe pagina de Internet a Ministerului
Finanțelor Publice, la secțiunea îInformații contribuabili“, va
fi afișată perioada pentru care contribuabilul a fost declarat
inactiv, împreună cu următoarea mențiune: îContribuabil
inactiv în perioada ZZ.LL.AA.—ZZ.LL.AA“.
Art. 9. — Anexa nr. 1 cuprinzând Lista contribuabililor
inactivi și anexa nr. 2 cuprinzând Lista contribuabililor
reactivați fac parte integrantă din prezentul ordin.
Art. 10. — Prezentul ordin va fi publicat în Monitorul
Oficial al României, Partea I.

Președintele Agenției Naționale de Administrare Fiscală,
Sebastian Bodu

București, 21 iulie 2005.
Nr. 375.

ANEXA Nr. 1
AGENȚIA NAȚIONALĂ DE ADMINISTRARE FISCALĂ
LISTA

contribuabililor declarați inactivi începând cu data de ...........................
Nr.
crt.

Codul unic
de înregistrare

Denumirea
contribuabilului

Domiciliul
fiscal

Organul fiscal
care a întocmit
dosarul de declarare
ca inactiv

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 719/9.VIII.2005
ANEXA Nr. 2
AGENȚIA NAȚIONALĂ DE ADMINISTRARE FISCALĂ
LISTA

contribuabililor reactivați începând cu data de ...........................
Nr.
crt.

Codul unic
de înregistrare

Denumirea
contribuabilului

Domiciliul
fiscal

Organul fiscal
care a întocmit
dosarul de
reactivare

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea Ordinului ministrului agriculturii, pădurilor și dezvoltării rurale nr. 457/2004
pentru aprobarea Normelor tehnice de clasificare a carcaselor de porci
Având în vedere prevederile art. 9 alin. (4) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine,
văzând Referatul de aprobare nr. 95.289 din 26 iulie 2005,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Formula de la punctul 2 al literei B din anexa
îMetode și echipamente utilizate în România pentru
clasificarea carcaselor de porci“ la Normele tehnice de
clasificare a carcaselor de porci, aprobate prin Ordinul
ministrului agriculturii, pădurilor și dezvoltării rurale
nr. 457/2004, publicat în Monitorul Oficial al României,

Partea I, nr. 564 din 25 iunie 2004, se modifică și va avea
următorul cuprins:
îY = 51,1639 — 0,6145 x S1 + 0,1910 x S2“.
Art. II. — Prezentul ordin se publică în Monitorul Oficial
al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 26 iulie 2005.
Nr. 683.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind desemnarea organismului de gestiune colectivă COPYRO — Societate de Gestiune
Colectivă a Drepturilor de Autor drept colector unic al remunerației compensatorii cuvenite
titularilor de drepturi pentru copia privată — opere reproduse de pe hârtie
Având în vedere dispozițiile art. 1071 alin. (1) coroborate cu ale art. 133 alin. (3) din Legea nr. 8/1996 privind
dreptul de autor și drepturile conexe, cu modificările și completările ulterioare,

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 719/9.VIII.2005

ținând cont de faptul că organismele de gestiune colectivă beneficiare (COPYRO și VISARTA) nu au depus la
Oficiul Român pentru Drepturile de Autor protocolul menționat la art. 133 alin. (2) din Legea nr. 8/1996, cu modificările
și completările ulterioare, în termen de 30 de zile de la data intrării în vigoare (14 iunie 2005) a Deciziei directorului
general al Oficiului Român pentru Drepturile de Autor nr. 123/2005 privind publicarea în Monitorul Oficial al României,
Partea I, a Hotărârii arbitrale din data de 23 mai 2005 privind plata remunerației compensatorii pentru copia privată
pentru aparatele fotocopiator, imprimantă, scanner și aparat multifuncțional, cu/fără funcție de fotocopiere, de către
importatorii și producătorii de astfel de aparate, precum și a cuantumului acestei remunerații,
având în vedere faptul că organismul de gestiune colectivă COPYRO are o experiență îndelungată în activitatea
de colectare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor (O.R.D.A.),
directorul general al Oficiului Român pentru Drepturile de Autor emite următoarea decizie:
Art. 1. — Se desemnează organismul de gestiune
colectivă COPYRO — Societate de Gestiune Colectivă a
Drepturilor de Autor, cu sediul în București, str. Căderea
Bastiliei nr. 62, sectorul 1, drept colector unic al
remunerației compensatorii cuvenite titularilor de drepturi
pentru copia privată — opere reproduse de pe hârtie,
stabilită prin Hotărârea arbitrală din data de 23 mai 2005
privind plata remunerației compensatorii pentru copia privată
pentru aparatele fotocopiator, imprimantă, scanner și aparat

multifuncțional, cu/fără funcție de fotocopiere, de către
importatorii și producătorii de astfel de aparate, precum și
a cuantumului acestei remunerații, publicată în Monitorul
Oficial al României, Partea I, nr. 501 din 14 iunie 2005,
prin Decizia directorului general al Oficiului Român pentru
Drepturile de Autor nr. 123/2005.
Art. 2. — Prezenta decizie intră în vigoare la data
publicării ei în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu

București, 13 iulie 2005.
Nr. 147.

OFICIUL ROMÂN PENTRU DREPTURILE DE AUTOR

DECIZIE
privind desemnarea organismului de gestiune colectivă COPYRO — Societate de Gestiune
Colectivă a Drepturilor de Autor drept colector unic al remunerației compensatorii cuvenite
titularilor de drepturi pentru copia privată — hârtie pentru copiator (format A4)
Având în vedere dispozițiile art. 1071 alin. (1) coroborate cu ale art. 133 alin. (3) din Legea nr. 8/1996 privind
dreptul de autor și drepturile conexe, cu modificările și completările ulterioare,
ținând cont de faptul că organismele de gestiune colectivă beneficiare (COPYRO și VISARTA) nu au depus la
Oficiul Român pentru Drepturile de Autor protocolul menționat la art. 133 alin. (2) din Legea

nr. 8/1996, cu modificările

și completările ulterioare, în termen de 30 de zile de la data intrării în vigoare (6 mai 2005) a Deciziei directorului
general al Oficiului Român pentru Drepturile de Autor nr. 105/2005 pentru publicarea Protocolului referitor la Metodologia
privind cuantumul remunerației compensatorii pentru copia privată pentru coli de hârtie pentru copiator format A4,
având în vedere faptul că organismul de gestiune colectivă COPYRO are o experiență îndelungată în activitatea
de colectare,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri și ale Hotărârii Guvernului
nr. 210/2000 privind numirea în funcția de director general al Oficiului Român pentru Drepturile de Autor (O.R.D.A.),

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 719/9.VIII.2005
directorul general al Oficiului Român pentru Drepturile de Autor emite următoarea decizie:

Art. 1. — Se desemnează organismul de gestiune
colectivă COPYRO — Societate de Gestiune Colectivă a
Drepturilor de Autor, cu sediul în București, str. Căderea
Bastiliei nr. 62, sectorul 1, drept colector unic al
remunerației compensatorii cuvenite titularilor de drepturi
pentru copia privată — hârtie pentru copiator (format A4),
stabilită în baza Protocolului referitor la Metodologia privind

cuantumul remunerației compensatorii pentru copia privată
pentru coli de hârtie pentru copiator format A4, publicat în
Monitorul Oficial al României, Partea I, nr. 386 din 6 mai
2005, prin Decizia directorului general al Oficiului Român
pentru Drepturile de Autor nr. 105/2005.
Art. 2. — Prezenta decizie intră în vigoare la data
publicării ei în Monitorul Oficial al României, Partea I.

Directorul general al Oficiului Român pentru Drepturile de Autor,
Rodica Pârvu

București, 13 iulie 2005.
Nr. 148.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 719/9.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047044]
ISSN 1453—4495

PDF compression, OCR, web-optimization with CVISION's PdfCompressor

