Anul 173 (XVII) — Nr. 997

PARTEA

I

LEGI, DECRETE, HOTĂRÂRI ȘI ALTE ACTE

Joi, 10 noiembrie 2005

SUMAR

Nr.
LEGI ȘI DECRETE
308. — Lege pentru aprobarea Deciziei Comitetului
mixt România—Turcia nr. 12/2005 referitoare la
decizia de amendare a Protocolului D privind
definirea noțiunii de produse originare și metodele
de cooperare administrativă, în cadrul Acordului
de comerț liber dintre România și Turcia, semnat
la Ankara la 29 aprilie 1997....................................
1.021. — Decret privind promulgarea Legii pentru
aprobarea Deciziei Comitetului mixt România—
Turcia nr. 12/2005 referitoare la decizia de
amendare a Protocolului D privind definirea
noțiunii de produse originare și metodele de
cooperare administrativă, în cadrul Acordului de
comerț liber dintre România și Turcia, semnat la
Ankara la 29 aprilie 1997 ........................................
DECIZII ALE CURȚII CONSTITUȚIONALE
Decizia nr. 525 din 11 octombrie 2005 referitoare la
excepția de neconstituționalitate a dispozițiilor
art. 2 alin. 2 din Codul de procedură penală ........
Decizia nr. 526 din 11 octombrie 2005 referitoare la
excepția de neconstituționalitate a dispozițiilor
art. II alin. (2) din Ordonanța de urgență a
Guvernului nr. 65/2004 pentru modificarea Codului
de procedură civilă....................................................

Pagina

Nr.

Pagina
HOTĂRÂRI ALE GUVERNULUI ROMÂNIEI

1.317. — Hotărâre privind sprijinirea activităților de
voluntariat în domeniul serviciilor de îngrijire la
domiciliu pentru persoanele vârstnice......................

2

2

3–4

5–6

7–11

1.347. — Hotărâre pentru modificarea anexelor nr. 1—3
la Hotărârea Guvernului nr. 941/2002 privind
organizarea și funcționarea Agenției Române
pentru Conservarea Energiei....................................

12–14

1.351. — Hotărâre pentru modificarea și completarea
Hotărârii Guvernului nr. 764/2005 privind
suplimentarea bugetului Ministerului Culturii și
Cultelor, precum și alocarea unei sume pentru
județul Suceava din Fondul de rezervă bugetară
la dispoziția Guvernului, prevăzut în bugetul de
stat pe anul 2005 .....................................................

14–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.638. — Ordin al ministrului finanțelor publice privind
modificarea și completarea Ordinului ministrului
finanțelor publice nr. 520/2005 pentru aprobarea
Instrucțiunilor de corectare a erorilor materiale din
deconturile de taxă pe valoarea adăugată .............

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 997/10.XI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Deciziei Comitetului mixt România—Turcia nr. 12/2005 referitoare la decizia
de amendare a Protocolului D privind definirea noțiunii de produse originare și metodele
de cooperare administrativă, în cadrul Acordului de comerț liber dintre România și Turcia,
semnat la Ankara la 29 aprilie 1997
Parlamentul României adoptă prezenta lege.
Articol unic. — Se aprobă Decizia Comitetului mixt
România—Turcia nr. 12/2005*) referitoare la decizia de
amendare a Protocolului D privind definirea noțiunii de
produse originare și metodele de cooperare administrativă,

în cadrul Acordului de comerț liber dintre România și
Turcia, semnat la Ankara la 29 aprilie 1997, ratificat prin
Legea nr. 218/1997, cu modificările și completările
ulterioare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

TEODOR VIOREL MELEȘCANU

București, 25 octombrie 2005.
Nr. 308.
*) Decizia Comitetului mixt România—Turcia nr. 12/2005 se publică ulterior în Monitorul Oficial al României, Partea I, nr. 997 bis în afara
abonamentului, care se poate achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PREȘEDINTELE ROMÂNIEI

DECRET
privind promulgarea Legii pentru aprobarea
Deciziei Comitetului mixt România—Turcia nr. 12/2005
referitoare la decizia de amendare a Protocolului D
privind definirea noțiunii de produse originare și metodele
de cooperare administrativă, în cadrul Acordului
de comerț liber dintre România și Turcia,
semnat la Ankara la 29 aprilie 1997
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Deciziei
Comitetului mixt România—Turcia nr. 12/2005 referitoare la decizia de
amendare a Protocolului D privind definirea noțiunii de produse originare și
metodele de cooperare administrativă, în cadrul Acordului de comerț liber
dintre România și Turcia, semnat la Ankara la 29 aprilie 1997, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 24 octombrie 2005.
Nr. 1.021.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 525
din 11 octombrie 2005

referitoare la excepția de neconstituționalitate a dispozițiilor art. 2 alin. 2
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2 alin. 2 din Codul de
procedură penală, excepție ridicată de Alexandru Manța în
Dosarul nr. 1.382/2005 al Înaltei Curți de Casație și Justiție —
Secția penală.
La apelul nominal se prezintă personal autorul excepției
și avocatul acestuia, doamna Silvia Tudor, cu delegație la
dosar, și se constată lipsa celeilalte părți, față de care
procedura de citare a fost legal îndeplinită.
Reprezentantul autorului excepției de neconstituționalitate
solicită admiterea acesteia, reiterând motivele existente în
notele scrise la dosar.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece în procesul penal regula generală
este cea a oficialității. Fără a aduce în vreun fel atingere
dispozițiilor constituționale invocate, legiuitorul, în
considerarea unor rațiuni de politică penală, a instituit, cu
titlu de excepție, posibilitatea ca, în anumite situații,
punerea în mișcare a acțiunii penale să se facă numai la
plângerea prealabilă a persoanei vătămate. De altfel,
asupra constituționalității prevederilor legale criticate Curtea
s-a mai pronunțat prin Decizia nr. 158/1999, care își
păstrează valabilitatea și în prezenta cauză.
C U R T E A,

având în vedere actele și lucrările dosarului, constată
următoarele:
Prin Încheierea din 12 iulie 2005, pronunțată în Dosarul
nr. 1.382/2005, Înalta Curte de Casație și Justiție — Secția
penală a sesizat Curtea Constituțională cu excepția de
neconstituționalitate a prevederilor art. 2 alin. 2 din Codul
de procedură penală.
Excepția a fost ridicată de Alexandru Manța în dosarul
cu numărul de mai sus, având ca obiect soluționarea unei
cauze penale aflate în calea de atac a recursului.
În motivarea excepției de neconstituționalitate autorul
acesteia susține că ocrotirea și garantarea proprietății
private presupun respectarea dreptului petiționarului de a
dispune în mod liber de bunurile sale, de a exercita în
mod exclusiv și suveran toate acțiunile care se impun
pentru protecția proprietății sale, inclusiv acțiunea penală.
Prin urmare, existența a două sisteme diferite cu privire la

punerea în mișcare a acțiunii penale, atunci când este
vorba de bunuri care aparțin proprietății private, vine în
contradicție cu prevederile constituționale invocate. În opinia
sa, dincolo de orice alte rațiuni de politică penală, autorul
consideră că stingerea conflictului penal ar trebui să fie
guvernată de principiul disponibilității atunci când vizează
infracțiuni contra patrimoniului privat, soluție care este
preferabilă celei oficiale.
Prin urmare, autorul excepției solicită completarea
textului legal criticat în sensul că dispozițiile privitoare la
oficialitatea procesului penal să nu se aplice în cauzele în
care bunul ce formează obiectul material al infracțiunii este
proprietate privată, cum s-ar putea întâmpla la infracțiunile
de delapidare, furt etc., cazuri în care prevederile
referitoare la cerința plângerii prealabile și la posibilitatea
împăcării părților ar trebui să fie operante.
Înalta Curte de Casație și Justiție — Secția penală
opinează că excepția de neconstituționalitate este
neîntemeiată, deoarece, în realitate, autorul consideră că
art. 2 alin. 2 din Codul de procedură penală contravine
art. 44 alin. (2) din Legea fundamentală, întrucât nu
prevede și pentru infracțiunea de delapidare ca acțiunea
penală să se pună în mișcare numai la plângerea prealabilă
a persoanei vătămate, așa cum se reglementează în cazul
infracțiunilor de abuz de încredere, distrugere și tulburare
de posesie. Această împrejurare nu este însă de natură a
leza în vreun fel prevederea constituțională invocată,
deoarece, în cazul infracțiunii de delapidare, spre deosebire
de celelalte infracțiuni comparative menționate, situația este
diferită, întrucât subiectul activ are și calitatea de funcționar
căruia i s-a încredințat administrarea patrimoniului societății
comerciale. Or, necesitatea apărării relațiilor specifice a
impus un regim deosebit și este dreptul legiuitorului de a
opta pentru regula urmăririi, judecării și sancționării din
oficiu a infracțiunii de delapidare.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece principiul oficialității înscris în
art. 2 alin. 2 din Codul de procedură penală este o cerință
și o continuare firească a principiului legalității înscris în
alin. 1 al aceluiași articol. Oficialitatea procesului penal
constituie o regulă de bază, care privește întregul curs al
desfășurării procesului penal și ține sub incidența sa toate
actele necesare acestei desfășurări, cu excepția acelora în
privința cărora legea dispune altfel.
Nu se poate susține că protecția constituțională a
proprietății private este lezată prin îndeplinirea din oficiu a
actelor necesare derulării procesului penal. Dimpotrivă,
urmărirea penală din oficiu a infracțiunilor contra
patrimoniului asigură o protecție mai energică a proprietății,
fiind deci în interesul proprietarului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 997/10.XI.2005

Oficialitatea procesului penal nu este fără limite, putând
fi restrânsă sau înlăturată atunci când, de exemplu, legea
cere, pentru punerea în mișcare a acțiunii penale,
încuviințări sau autorizări prealabile sau când aceasta este
condiționată de existența plângerii prealabile.
Avocatul Poporului consideră că excepția de
neconstituționalitate este neîntemeiată, deoarece prevederile
art. 2 alin. 2 din Codul de procedură penală nu conțin
norme contrare dispozițiilor art. 44 alin. (2) din Legea
fundamentală. Astfel, legea penală și cea procesual penală
consacră principiul oficialității, apreciind că valori sociale
importante pot fi mai eficient ocrotite prin intervenția directă
a statului și prin îndeplinirea din oficiu a actelor necesare
desfășurării procesului penal. De asemenea, nu se poate
susține că protecția constituțională a proprietății private este
lezată prin îndeplinirea din oficiu a actelor necesare
derulării procesului penal. Dimpotrivă, urmărirea penală din
oficiu a infracțiunilor contra patrimoniului asigură o protecție
mai energică a proprietății, fiind deci chiar în interesul
proprietarului.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 2 alin. 2 din Codul de procedură penală, cu
următorul conținut:
îActele necesare desfășurării procesului penal se
îndeplinesc din oficiu, afară de cazul când prin lege se dispune
altfel.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 44 alin. (2) referitoare la garantarea
și ocrotirea proprietății private în mod egal, indiferent de
titular.
Examinând excepția de neconstituționalitate, Curtea
constată că asupra constituționalității prevederilor art. 2
alin. 2 din Codul de procedură penală s-a mai pronunțat

prin Decizia nr. 158 din 14 octombrie 1999, publicată în
Monitorul Oficial al României, Partea I, nr. 64 din 14
februarie 2000, prilej cu care a statuat că acestea sunt
constituționale. Astfel, potrivit definiției date în art. 17 alin. 1
din Codul penal, îInfracțiunea este fapta care prezintă pericol
social, săvârșită cu vinovăție și prevăzută de legea penală“.
Existența pericolului social impune măsuri adecvate de
apărare a societății, a intereselor generale, a ordinii de
drept, sens în care autoritățile statului, abilitate de lege,
trebuie să acționeze, indiferent dacă persoana fizică sau
juridică lezată prin fapta concretă o solicită sau nu.
Principiile legalității și oficialității procesului penal,
înscrise în art. 2 din Codul de procedură penală, sunt în
sensul dispozițiilor constituționale ale art. 1 alin. (5) din
Constituție, potrivit cărora îÎn România, respectarea
Constituției, a supremației sale și a legilor este obligatorie“, și
ale art. 126 alin. (2), în conformitate cu care îCompetența
instanțelor judecătorești și procedura de judecată sunt
prevăzute numai prin lege.“
Legiuitorul român a optat pentru regula generală de
urmărire, judecare și sancționare din oficiu a infracțiunilor,
ca fapte antisociale. Este dreptul constituțional al
legiuitorului de a stabili și anumite excepții de la această
regulă generală. Astfel, s-a prevăzut ca în anumite cazuri,
datorită caracterului și conținutului concret al faptelor,
statutului special al autorului faptei ori al persoanei
vătămate sau relațiilor speciale dintre făptuitor și persoana
lezată, punerea în mișcare a acțiunii penale să fie
condiționată de existența plângerii prealabile a persoanei
vătămate. Generalizarea acestei condiționări ar împiedica
însă, în mod evident, protecția eficientă a societății, a
intereselor generale față de faptele care prezintă pericol
social, prevăzute de legea penală.
Legea penală și cea procesual penală consacră
principiul oficialității, apreciind că valori sociale importante
pot fi mai eficient ocrotite prin intervenția directă a statului
și prin îndeplinirea din oficiu a actelor necesare desfășurării
procesului penal. De asemenea, nu se poate susține că
protecția constituțională a proprietății private este lezată
prin îndeplinirea din oficiu a actelor necesare derulării
procesului penal. Dimpotrivă, urmărirea penală din oficiu a
infracțiunilor contra patrimoniului asigură o protecție mai
energică a proprietății, fiind deci chiar în interesul
proprietarului.
Deoarece până în prezent nu au intervenit elemente noi
de natură să determine schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2 alin. 2 din Codul de procedură penală, excepție
ridicată de Alexandru Manța în Dosarul nr. 1.382/2005 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

5

CURTEA CONSTITUȚIONALĂ

D E C I Z I A Nr. 526
din 11 octombrie 2005

referitoare la excepția de neconstituționalitate a dispozițiilor art. II alin. (2)
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. II alin. (2) din Ordonanța de
urgență a Guvernului nr. 65/2004 pentru modificarea
Codului de procedură civilă, excepție ridicată de Elena
Moisescu și Ion Vintilescu în Dosarul nr. 624/2005 al Curții
de Apel București — Secția a III-a civilă și pentru cauze
cu minori și de familie.
La apelul nominal răspunde personal autorul excepției,
Elena Moisescu, precum și apărătorul ales al ambilor
autori, cu delegație la dosar, constatându-se lipsa celorlalte
părți, față de care procedura de citare a fost legal
îndeplinită.
Reprezentantul autorilor excepției de neconstituționalitate
susține că dispozițiile legale criticate aduc atingere liberului
acces la justiție, deoarece permit ca reformarea unei
hotărâri judecătorești să se soluționeze de aceeași instanță
care s-a pronunțat anterior asupra cauzei.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece asupra dispozițiilor legale criticate
Curtea Constituțională s-a mai pronunțat prin Decizia
nr. 361/2005, ocazie cu care a constatat că sunt
constituționale. Deoarece până în prezent nu au intervenit
elemente noi, de natură să determine schimbarea
jurisprudenței, considerentele deciziei mai sus amintite își
păstrează valabilitatea și în prezenta cauză.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2005, pronunțată în Dosarul
nr. 624/2005, Curtea de Apel București — Secția a III-a
civilă și pentru cauze cu minori și de familie a sesizat
Curtea Constituțională cu excepția de neconstituționalitate
a prevederilor art. 2 alin. (2) din Legea nr. 493/2004 privind
aprobarea Ordonanței de urgență a Guvernului nr. 65/2004
pentru modificarea Codului de procedură civilă.
Excepția a fost ridicată de Elena Moisescu și Ion
Vintilescu în dosarul cu numărul de mai sus, având ca
obiect anularea unui titlu de proprietate în calea de atac a
recursului.

În motivarea excepției de neconstituționalitate, autorii
acesteia susțin că dispozițiile legale criticate, potrivit cărora
normele privitoare la competență sunt de imediată aplicare,
contravin art. 21 alin. (1) și (2) din Constituție, deoarece
legiuitorul s-a îndepărtat de soluția consacrată de Codul de
procedură civilă, așa cum a fost modificat prin Ordonanța
de urgență a Guvernului nr. 138/2000. Astfel, potrivit
art. 725 alin. 2 din Codul de procedură civilă, îProcesele în
curs de judecată la data schimbării competenței instanțelor
legal învestite vor continua să fie judecate de acele instanțe. În
caz de casare cu trimitere, dispozițiile legii noi privitoare la
competență sunt pe deplin aplicabile“. Or, în raport de aceste
dispoziții, legiuitorul nu a luat în considerare riscul ca, prin
noua reglementare, o cale de atac să fie judecată de
aceeași instanță care a pronunțat hotărârea atacată.
Această împrejurare este, în opinia autorilor, de natură a
bloca accesul liber la justiție în ce privește exercitarea
căilor de atac de reformare, de esența cărora este
împrejurarea că hotărârea judecătorească este supusă
controlului judiciar, pe calea apelului ori recursului, la
instanța superioară celei care a pronunțat hotărârea
atacată.
Curtea de Apel București — Secția a III-a civilă opinează
că excepția de neconstituționalitate este întemeiată,
deoarece liberul acces la justiție presupune, între altele,
posibilitatea efectivă oferită justițiabilului de a supune o
hotărâre judecătorească controlului unei instanțe superioare.
Or, recursul, ca și cale de atac legală, nu se poate abate
de la această regulă, deoarece instanța de control nu
poate fi aceeași instanță care a pronunțat hotărârea
atacată.
Prin dispozițiile tranzitorii criticate de autorii excepției se
neagă dreptul liberului acces la justiție, câtă vreme
modificarea competenței de soluționare a recursului —
intervenită în timpul soluționării cauzei — a făcut ca cele
două căi de atac, diferite ca natură și conținut, să fie
soluționate de către aceeași instanță.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, deoarece, potrivit art. 126 alin. (2) și
art. 129 din Constituție, legiuitorul ordinar este îndreptățit să
adopte reguli de procedură și competență a instanțelor
judecătorești cu caracter general sau special ori de
aplicabilitate tranzitorie. Legea nr. 493/2004 a urmărit
deblocarea activității instanței supreme, survenită printr-o
reglementare anterioară potrivit căreia i se atribuise
competența exclusivă de judecare a recursurilor, iar
dispozițiile legale criticate au în vedere folosirea căii de
atac a recursului în condițiile legii, și nu în afara ei, nefiind

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 997/10.XI.2005

de natură a aduce atingere în vreun fel liberului acces la
justiție.
Avocatul Poporului consideră că excepția de
neconstituționalitate este neîntemeiată, deoarece legiuitorul,
în considerarea unor situații particulare, poate institui reguli
speciale de procedură, precum și modalități specifice de
exercitare a drepturilor procedurale. Judecătorul spune
dreptul, dar numai în formele și condițiile procedurale
instituite de lege.
Totodată, în raport de obiectul și natura diferitelor litigii,
a drepturilor, libertăților și intereselor legitime ce urmează a
fi apărate prin acțiuni în justiție, legiuitorul, potrivit
prevederilor art. 126 alin. (2) din Constituție, poate elabora
norme diferite privind procedura de sesizare a instanțelor
judecătorești și de judecată, cu condiția să nu îngrădească
exercițiul dreptului de acces liber la justiție. Or, dispozițiile
legale criticate, prin care s-a stabilit competența instanțelor
în judecarea căilor de atac, nu contravin normelor și
principiilor consacrate de Legea fundamentală.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Deși instanța de contencios constituțional a fost sesizată
cu dispozițiile art. 2 alin. (2) din Legea nr. 493/2004, se
poate constata că acest act normativ are articol unic și se
referă la modificarea art. II alin. (2) din Ordonanța de
urgență a Guvernului nr. 65/2004. Prin urmare, obiectul
excepției de neconstituționalitate îl constituie dispozițiile
art. II alin. (2) din Ordonanța de urgență a Guvernului
nr. 65/2004 pentru modificarea Codului de procedură civilă,
publicată în Monitorul Oficial al României, Partea I, nr. 840

din 14 septembrie 2004, așa cum a fost modificat prin
Legea nr. 493/2004 privind aprobarea Ordonanței de
urgență a Guvernului nr. 65/2004 pentru modificarea
Codului de procedură civilă, publicată în Monitorul Oficial al
României, Partea I, nr. 1.071 din 18 noiembrie 2004, care
au următorul conținut: îCăile de atac se judecă de instanțele
competente, potrivit prezentei ordonanțe de urgență.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 alin. (1) și (2) privind exercitarea
neîngrădită a dreptului oricărei persoane de a se adresa
justiției pentru apărarea drepturilor, a libertăților și
intereselor legitime.
Examinând excepția de neconstituționalitate, Curtea
constată că asupra constituționalității art. II alin. (2) din
Ordonanța de urgență a Guvernului nr. 65/2004, așa cum
a fost modificat prin Legea nr. 493/2004, s-a mai pronunțat
prin Decizia nr. 361 din 5 iulie 2005, publicată în Monitorul
Oficial al României, Partea I, nr. 761 din 22 august 2005,
prilej cu care a statuat că acestea sunt constituționale.
Astfel, dispozițiile legale criticate reglementează modificarea
competenței de soluționare a căilor de atac și aplicarea de
îndată a noilor norme.
Așadar, acestea sunt norme de procedură iar, potrivit
prevederilor art. 126 alin. (2) și art. 129 din Legea
fundamentală, este la latitudinea legiuitorului reglementarea
competenței, a procedurii și a căilor de atac.
Pe de altă parte, Curtea constată că din dispozițiile și
principiile constituționale nu reiese competența instanței
supreme de a soluționa toate recursurile.
În realitate, este vorba despre reglementarea unor
situații tranzitorii, reglementare care nu îngrădește accesul
liber la justiție, întrucât căile de atac respective — apelul și
recursul — se soluționează de complete diferite,
asigurându-se astfel respectarea tuturor drepturilor și
garanțiilor procesuale ale părților.
Deoarece până în prezent nu au intervenit elemente noi,
de natură să determine schimbarea acestei jurisprudențe,
considerentele deciziei mai sus amintite își păstrează
valabilitatea și în prezenta cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (2) din Ordonanța de urgență a Guvernului
nr. 65/2004 pentru modificarea Codului de procedură civilă, excepție ridicată de Elena Moisescu și Ion Vintilescu în
Dosarul nr. 624/2005 al Curții de Apel București— Secția a III-a civilă.
Definitivă și general obligatorie.
Pronunțată în ședința publică din data de 11 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

HOTĂRÂRI

ALE

GUVERNULUI

7

ROMÂNIEI

GUVERNUL ROMÂNIEI

HOTĂRÂRE
privind sprijinirea activităților de voluntariat în domeniul serviciilor de îngrijire la domiciliu
pentru persoanele vârstnice
În temeiul art. 108 din Constituția României, republicată, și având în vedere dispozițiile Legii voluntariatului
nr. 195/2001, cu modificările și completările ulterioare,
Guvernul României

adoptă prezenta hotărâre.

Art. 1. — Prezenta hotărâre stabilește unele măsuri
vizând facilitarea implicării voluntarilor în furnizarea
serviciilor de îngrijire la domiciliu pentru persoanele
vârstnice, sensibilizarea acestora față de problemele
persoanelor vârstnice și participarea cetățenilor la viața
comunității.
Art. 2. — Poate desfășura activități de voluntariat în
domeniul serviciilor de îngrijire la
domiciliu pentru
persoanele vârstnice, pe baza consimțământului liber
exprimat, orice persoană a cărei instruire corespunde
domeniului de asistență socială.
Art. 3. — (1) În vederea desfășurării activităților de
voluntariat în furnizarea serviciilor de îngrijire la domiciliu
pentru persoanele vârstnice, se încheie, în condițiile legii,
un contract de voluntariat între voluntar și organizația
gazdă, astfel cum este definită la art. 2 lit. c) din Legea
voluntariatului nr. 195/2001, cu modificările și completările
ulterioare, denumită în continuare furnizor de servicii de
îngrijire la domiciliu pentru persoanele vârstnice.
(2) Modelul contractului de voluntariat este prevăzut în
anexa nr. 1.
(3) Încheierea și derularea contractului de voluntariat nu
pot aduce atingere contractului pentru acordarea de servicii
sociale, încheiat, conform legii, între furnizorul de servicii
sociale și beneficiarul de servicii sociale.
Art. 4. — (1) Recrutarea voluntarilor se realizează de
către furnizorul de servicii de îngrijire la domiciliu pentru
persoanele vârstnice, pe baza unei cereri de înscriere și a
unui interviu, cu respectarea principiilor prevăzute la art. 3
din Legea nr. 195/2001, cu modificările și completările
ulterioare.
(2) Cererea de înscriere este însoțită de următoarele
documente:
a) copie de pe actul de identitate;
b) curriculum vitae al solicitantului;
c) scrisoare de motivație;
d) dovada privind pregătirea profesională și nivelul de
instruire sau, după caz, adeverință școlară care să ateste
anul de studii, pentru elevi și studenți;
e) recomandare din partea responsabilului de pregătire
practică din instituția de învățământ la care elevii și
studenții sunt înscriși, care să ateste seriozitatea acestora;
f) adeverință medicală eliberată de medicul de familie,
care să ateste faptul că persoana solicitantă este aptă de
a desfășura acțiuni în domeniu;
g) cazier judiciar.
Art. 5. — În cadrul serviciilor de îngrijire la domiciliu
pentru persoanele vârstnice, voluntarul poate desfășura
serviciile de îngrijire social-medicală, de natură socială,
prevăzute la art. 35 alin. (2) din Ordonanța Guvernului
nr. 68/2003 privind serviciile sociale, aprobată cu modificări

și completări prin Legea nr. 515/2003, cu modificările și
completările ulterioare, precum și alte servicii, în
conformitate cu pregătirea profesională a voluntarului și cu
tipurile de afecțiuni pe care le prezintă persoanele
vârstnice, conform legii și cu acordul îndrumătorului care
coordonează și supraveghează activitatea de voluntariat.
Art. 6. — (1) În vederea desfășurării serviciilor
prevăzute la art. 5, voluntarul are dreptul de a beneficia de
cursuri de instruire specifice și de îndrumare din partea
furnizorului de servicii sociale.
(2) În desfășurarea activităților pentru care a încheiat
contractul, voluntarul are următorele responsabilități:
a) să sesizeze în cel mai scurt timp posibil furnizorul de
servicii sociale asupra oricăror aspecte care pot avea un
impact negativ asupra persoanelor vârstnice, observate în
timpul activității;
b) să nu pretindă de la persoana vârstnică asistată
foloase materiale, indiferent de natura acestora;
c) să respecte programul stabilit de comun acord cu
furnizorul de servicii sociale, precum și cu persoana
vârstnică, beneficiară a serviciului de îngrijire la domiciliu;
d) să înștiințeze periodic furnizorul de servicii sociale cu
privire la activitatea desfășurată.
Art. 7. — (1) Activitățile desfășurate de voluntari sunt
coordonate și monitorizate de către furnizorul de servicii de
îngrijire la domiciliu pentru persoanele vârstnice.
(2) Furnizorul de servicii de îngrijire la domiciliu pentru
persoanele vârstnice prevăzut la alin. (1) eliberează
voluntarului o legitimație care să îi ateste calitatea de
voluntar, prevăzută în anexa nr. 2.
Art. 8. — (1) După încheierea perioadei de voluntariat,
furnizorul de servicii de îngrijire la domiciliu pentru
persoanele vârstnice eliberează voluntarului un certificat
nominal prin care sunt recunoscute serviciile de îngrijire la
domiciliu pentru persoanele vârstnice desfășurate de
voluntar, precum și experiența și aptitudinile dobândite de
acesta.
(2) Modelul certificatului nominal de voluntar în domeniul
serviciilor de îngrijire la domiciliu este prevăzut în anexa
nr. 3.
Art. 9. — (1) În vederea sprijinirii activităților de
voluntariat în furnizarea serviciilor de îngrijire la domiciliu
pentru persoanele vârstnice, consiliile locale și județene,
respectiv consiliile sectoarelor municipiului București, pot
stabili și percepe, în condițiile legii, tarife de închiriere a
spațiilor, diminuate cu cel puțin 50% din valoarea curentă a
acestora, de la asociațiile și fundațiile care îndeplinesc
cumulativ următoarele condiții:
a) își desfășoară activitatea în spații ale unității
administrativ-teritoriale respective;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 997/10.XI.2005

b) furnizează servicii de îngrijire la domiciliu pentru
persoanele vârstnice;
c) pun la dispoziție cel puțin 10 voluntari, pe o perioadă
de minimum 6 luni pe an, pentru implicarea lor în
programele de furnizare de servicii de îngrijire la domiciliu
pentru persoanele vârstnice aflate în evidența serviciilor
publice de asistență socială, organizate la nivel județean
sau local.
(2) În vederea desfășurării activității de voluntariat în
domeniul serviciilor de îngrijire la domiciliu pentru
persoanele vârstnice, conform alin. (1) lit. c), direcțiile
generale de asistență socială și protecția copilului sau,

după caz, serviciile publice de asistență socială încheie
convenții de parteneriat cu asociațiile și fundațiile prevăzute
la alin. (1), în condițiile legii.
Art. 10. — Activitatea voluntarilor prevăzuți la art. 9
alin. (1) lit. c) este coordonată și monitorizată împreună cu
un îndrumător din cadrul direcțiilor generale de asistență
socială și protecția copilului sau, după caz, din cadrul
seriviciilor publice de asistență socială organizate la nivel
local, beneficiare ale activității de voluntariat.
Art. 11. — Anexele nr. 1—3*) fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
p. Ministrul sănătății,
Virgil Păunescu,
secretar de stat
p. Ministrul educației și cercetării,
Dumitru Miron,
secretar de stat
p. Ministrul finanțelor publice,
Claudiu Doltu,
secretar de stat
București, 27 octombrie 2005.
Nr. 1.317.
*) Anexele nr. 1—3 sunt reproduse în facsimil.
ANEXA Nr. 1

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 997/10.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

11
ANEXA Nr. 2

ANEXA Nr. 3

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 997/10.XI.2005
GUVERNUL ROMÂNIEI

HOTĂRÂRE
pentru modificarea anexelor nr. 1—3 la Hotărârea Guvernului
nr. 941/2002 privind organizarea și funcționarea
Agenției Române pentru Conservarea Energiei
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexele nr. 1—3 la Hotărârea Guvernului
nr. 941/2002 privind organizarea și funcționarea Agenției Române pentru
Conservarea Energiei, publicată în Monitorul Oficial al României, Partea I,
nr. 673 din 11 septembrie 2002, cu modificările ulterioare, se modifică și se
înlocuiesc cu anexele nr. 1—3 care fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Iuliu Winkler,
ministru delegat pentru comerț
p. Ministrul finanțelor publice,
Claudiu Doltu,
secretar de stat

București, 3 noiembrie 2005.
Nr. 1.347.

ANEXA Nr. 1
FILIALELE TERITORIALE

ale Agenției Române pentru Conservarea Energiei (ARCE)
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.

Denumirea
filialei teritoriale

ARCE București
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE
ARCE

Bacău
Brașov
Cluj-Napoca
Constanța
Craiova
Deva
Galați
Iași
Oradea
Ploiești
Pitești
Sibiu
Suceava
Târgu Mureș
Timișoara

Raza de activitate

municipiul București, județele: Ilfov, Giurgiu și
Teleorman
județele: Bacău, Neamț și Vrancea
județele: Brașov și Covasna
județele: Cluj, Sălaj și Bistrița-Năsăud
județele: Constanța, Ialomița și Călărași
județele: Dolj, Mehedinți și Gorj
județele: Hunedoara și Caraș-Severin
județele: Galați, Brăila și Tulcea
județele: Iași și Vaslui
județele: Bihor, Maramureș și Satu Mare
județele: Prahova, Buzău și Dâmbovița
județele: Argeș, Vâlcea și Olt
județele: Sibiu și Alba
județele: Suceava și Botoșani
județele: Mureș și Harghita
județele: Timiș și Arad

PDF compression, OCR, web-optimization with CVISION's PdfCompressor

13

STRUCTURA ORGANIZATORICĂ

a Agenției Române pentru Conservarea Energiei

ANEXA Nr. 21)

MONITORUL OFICIAL AL ROMÂNIEI, PARTEA I, Nr. 997/10.XI.2005

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 997/10.XI.2005
ANEXA Nr. 3
NORMATIV

privind parcul auto pentru Agenția Română pentru Conservarea Energiei
Autoturisme

— câte un autoturism pentru fiecare filială teritorială,
în scopul realizării acțiunilor de control la agenții
economici pentru aplicarea prevederilor Legii
nr. 199/2000 privind utilizarea eficientă a energiei,
republicată, cu modificările ulterioare;
— câte un autoturism pentru fiecare filială teritorială,
în scopul realizării activității de supraveghere a
pieței;
— două autoturisme pentru conducerea Agenției
Române pentru Conservarea Energiei.

NOTĂ:

Consumul lunar pentru fiecare autoturism prevăzut pentru conducerea
Agenției Române pentru Conservarea Energiei este de 300 l/autoturism.
Consumul lunar pentru fiecare autoturism din dotarea filialelor teritoriale
este de 250 l/autoturism (benzină) sau de 150 l/autoturism (motorină).

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 764/2005
privind suplimentarea bugetului Ministerului Culturii și Cultelor, precum și alocarea unei sume
pentru județul Suceava din Fondul de rezervă bugetară la dispoziția Guvernului,
prevăzut în bugetul de stat pe anul 2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 764/2005
privind suplimentarea bugetului Ministerului Culturii și
Cultelor, precum și alocarea unei sume pentru județul
Suceava din Fondul de rezervă bugetară la dispoziția
Guvernului, prevăzut în bugetul de stat pe anul 2005,
publicată în Monitorul Oficial al României, Partea I, nr. 654
din 22 iulie 2005, se modifică și se completează după cum
urmează:
1. Articolul 1 va avea următorul cuprins:
îArt. 1. — Se aprobă suplimentarea bugetului
Ministerului Culturii și Cultelor la capitolul 59.01 «Cultură,
religie și acțiuni privind activitatea sportivă și de tineret»,
titlul «Transferuri», cu suma de 300 mii lei (RON) din
Fondul de rezervă bugetară la dispoziția Guvernului,

prevăzut în bugetul de stat pe anul 2005, pentru finalizarea
lucrărilor de construcții la noua biserică de pe lângă
monumentul istoric Biserica «Tăierea Capului Sfântului Ioan
Botezătorul» din comuna Arbore, județul Suceava, conform
listei de lucrări prevăzute în anexa care face parte
integrantă din prezenta hotărâre.“
2. Hotărârea Guvernului nr. 764/2005 se completează
cu anexa îLista lucrărilor necesare pentru finalizarea
construcției noii biserici de pe lângă monumentul istoric
Biserica «Tăierea Capului Sfântului Ioan Botezătorul» din
comuna Arbore, județul Suceava“, având conținutul
prevăzut în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul finanțelor publice,
Claudiu Doltu,
secretar de stat
București, 3 noiembrie 2005.
Nr. 1.351.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/10.XI.2005

15
ANEXĂ

LISTA

lucrărilor necesare pentru finalizarea construcției noii biserici de pe lângă monumentul istoric Biserica
îTăierea Capului Sfântului Ioan Botezătorul“ din comuna Arbore, județul Suceava
— Ferestre, două rânduri de uși la intrare, ușă dublă la
altar
— Pavaj în curtea bisericii
— Amenajarea drumului de acces de la șosea
— Instalația electrică în biserica nouă și racord la
energia electrică
— Instalația de paratrăsnet
— Lambriu interior din lemn, cu izolație de vată
minerală

— Lambriu exterior din lemn, cu izolație de poliester
— Trepte: la intrare în biserică, la urcare la cafas și la
altar
— Două centrale termice împreună cu clădirea aferentă,
calorifere, 3 grupuri sanitare și camera praznicar
— Policandre, catapeteasma cu icoane
— Mobilier în biserică: scaun arhieresc, două tetrapoduri
și strane
— Pardoseala în biserică

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind modificarea și completarea Ordinului ministrului finanțelor publice nr. 520/2005
pentru aprobarea Instrucțiunilor de corectare a erorilor materiale din deconturile de taxă
pe valoarea adăugată
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul art. 48 și 82 din Ordonanța Guvernului nr. 92/2003 privind Codul de procedură fiscală, republicată, cu
modificările și completările ulterioare,
ministrul finanțelor publice emite următorul ordin:
Art. I. — Anexa nr. 1 la Ordinul ministrului finanțelor
publice nr. 520/2005 pentru aprobarea Instrucțiunilor de
corectare a erorilor materiale din deconturile de taxă pe
valoarea adăugată, publicat în Monitorul Oficial al
României, Partea I, nr. 408 din 13 mai 2005, se înlocuiește
cu anexa la prezentul ordin.
Art. II. — Direcția generală de gestiune a impozitelor și
contribuțiilor din cadrul Agenției Naționale de Administrare

Fiscală, Direcția generală a tehnologiei informației din
cadrul Ministerului Finanțelor Publice, precum și direcțiile
generale ale finanțelor publice județene și a municipiului
București și Direcția generală de administrare a marilor
contribuabili vor lua măsuri pentru ducerea la îndeplinire a
prevederilor prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 2 noiembrie 2005.
Nr. 1.638.
ANEXĂ
(Anexa nr. 1 la Ordinul nr. 520/2005)
INSTRUCȚIUNI

de corectare a erorilor materiale din deconturile de taxă pe valoarea adăugată
1. Deconturile de taxă pe valoarea adăugată depuse de
către persoanele impozabile pot fi corectate din punct de
vedere al erorilor materiale de către organul fiscal
competent, la inițiativa acestuia sau la solicitarea
plătitorului.
2. Prin procedura de corectare de către organul fiscal
competent a deconturilor de taxă pe valoarea adăugată
depuse pot fi corectate erori materiale de tipul:
— erori de transcriere, cum sunt:

• preluarea eronată a sumelor din jurnale;
• inversarea unor cifre din sumele trecute în decont;
• preluarea eronată a datelor din decontul perioadei
fiscale anterioare (declararea eronată a soldului de plată
din decontul perioadei fiscale anterioare, înscris la
rândul 22 din decontul de taxă pe valoarea adăugată);
— înregistrarea în decont a diferențelor de taxă pe
valoarea adăugată de plată, constatate de organele de
control, contrar reglementărilor legale în materie;

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 997/10.XI.2005

— erori provenind din înscrierea în decontul de taxă pe
valoarea adăugată a sumelor solicitate la rambursare în
perioada anterioară.
3. Corectarea erorilor materiale din decontul de taxă pe
valoarea adăugată se poate face în cadrul termenului de
prescripție de 5 ani de la data de 1 ianuarie a anului
următor celui în care a fost depus decontul supus
corectării.
Depunerea solicitării de corectare a erorilor materiale
din decontul de taxă pe valoarea adăugată după expirarea
termenului de prescripție constituie o recunoaștere
voluntară a taxei pe valoarea adăugată de plată și a
diferențelor de taxă pe valoarea adăugată de plată astfel
stabilite, acestea fiind considerate legal datorate.
4. Corectarea decontului de taxă pe valoarea adăugată,
potrivit prezentelor instrucțiuni, nu este posibilă pentru
perioade fiscale care au fost supuse inspecției fiscale sau
pentru care este în curs de derulare o inspecție fiscală.
5. Corectarea erorilor materiale din decontul de taxă pe
valoarea adăugată se realizează de compartimentul de
analiză a deconturilor cu sume negative de taxă pe
valoarea adăugată cu opțiune de rambursare, denumit în
continuare compartiment de specialitate.
6. Corectarea erorilor materiale din decontul de taxă pe
valoarea adăugată, din inițiativa organului fiscal, se poate
efectua astfel:
a) în cazul în care în decontul depus se poate identifica
tipul erorii (respectiv eroare de calcul sau preluarea
eronată a sumelor din decontul perioadei anterioare sau
din evidențele de TVA), corectarea se va efectua, din
proprie inițiativă, de compartimentul de specialitate;
b) dacă în decont se constată erori a căror cauză nu
poate fi stabilită, compartimentul de specialitate va notifica
în scris plătitorului și va solicita prezența plătitorului la
sediul său, cu documente justificative, pentru a da
informații și lămuriri necesare corectării erorilor semnalate.
Solicitarea va cuprinde în mod obligatoriu:
• data, ora și locul stabilite pentru prezența plătitorului;
• baza legală a solicitării;
• scopul solicitării;
• documentele pe care urmează să le prezinte plătitorul
(necesare corectării erorilor).
7. În cazul corectării erorilor materiale din decontul de
taxă pe valoarea adăugată, la solicitarea plătitorului, se
procedează astfel:
a) plătitorul depune solicitarea de corectare a erorilor
materiale la registratura organului fiscal competent sau la
poștă, prin scrisoare recomandată;
b) compartimentul de specialitate va comunica în scris
plătitorului data, ora și locul la care trebuie să se prezinte,
precum și documentele necesare justificării erorilor.
8.1. În vederea corectării erorilor materiale din decontul
de taxă pe valoarea adăugată, compartimentul de
specialitate, pe baza constatărilor proprii sau în baza
documentelor prezentate de plătitor, întocmește un referat
în care înscrie constatările referitoare la erorile pentru care

s-a solicitat corectarea decontului de taxă pe valoarea
adăugată, precum și modul în care se vor corecta aceste
erori.
8.2. În baza referatului, organul fiscal emite decizia de
corectare.
Decizia de corectare este structurată conform modelului
decontului de taxă pe valoarea adăugată și se
completează numai la rândurile care au suferit modificări
cu diferențele în plus sau în minus față de suma declarată
inițial, conform anexei nr. 2 la ordin.
Decizia de corectare se semnează de șeful
compartimentului de specialitate și se aprobă de
conducătorul organului fiscal.
Decizia de corectare se întocmește în două exemplare,
din care un exemplar se comunică plătitorului, iar cel de-al
doilea exemplar se arhivează la dosarul fiscal al acestuia.
8.3. Modificările din decizia de corectare se operează
de organul fiscal în Registrul jurnal obligații declarate la
bugetul general consolidat, iar ulterior se operează în
evidența analitică pe plătitori.
9.1. În situația în care, în urma corectării erorilor,
rezultă o sumă negativă de taxă pe valoarea adăugată,
plătitorul o va prelua în decontul perioadei fiscale
următoare, la secțiunea îRegularizări“, rândul îSoldul sumei
negative a taxei pe valoarea adăugată reportată din
perioada precedentă, pentru care nu s-a solicitat
rambursare“.
9.2. În situația în care, în urma corectării erorilor, rezultă
o sumă pozitivă de taxă pe valoarea adăugată, plătitorul o
va prelua în decontul perioadei fiscale următoare, la
secțiunea îRegularizări“, rândul îSoldul TVA de plată din
decontul perioadei fiscale pecedente neachitată până la
data depunerii decontului de TVA“. Termenul de plată a
diferenței pozitive de taxă pe valoarea adăugată se
stabilește, potrivit reglementărilor legale, în funcție de data
comunicării deciziei de corectare sau a înștiințării, după
caz.
10.1. Se consideră eroare materială și situația în care
persoana impozabilă, înregistrată ca plătitor de taxă pe
valoarea adăugată, care poate solicita rambursarea soldului
sumei negative a taxei pe valoarea adăugată din perioada
fiscală de raportare, nu a bifat, prin omisiune, caseta
corespunzătoare din decontul de taxă pe valoarea
adăugată din perioada fiscală de raportare.
10.2. Persoana impozabilă care se află în situația
prevăzută la pct. 10.1 poate solicita corectarea erorii
materiale prin depunerea unei declarații pe propria
răspundere, din care să rezulte constatarea situației,
precum și exprimarea intenției persoanei în cauză de a
îndrepta eroarea materială. Declarația se depune până la
data depunerii decontului de taxă pe valoarea adăugată
aferent perioadei fiscale următoare, dar nu mai târziu de
termenul legal pentru depunerea acestui decont.
10.3. Termenul de soluționare a solicitărilor de
rambursare a sumei negative este de 45 de zile de la
data depunerii declarației menționate la pct. 10.2.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 997/10.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064096]
ISSN 1453—4495

PDF compression, OCR, web-optimization with CVISION's PdfCompressor

