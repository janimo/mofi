PARTEA

Anul 173 (XVII) — Nr. 491

I

Vineri, 10 iunie 2005

LEGI, DECRETE, HOTĂRÂRI ȘI ALTE ACTE
SUMAR
Pagina

Nr.

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE
Decizia nr. 174 din 24 martie 2005 referitoare la excepția
de neconstituționalitate a dispozițiilor art. 12
alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002,
precum și ale art. 9 alin. (7) din Legea bugetului
de stat pe anul 2004 nr. 507/2003.........................
Decizia nr. 234 din 21 aprilie 2005 referitoare la excepția
de neconstituționalitate a prevederilor art. 62 și
ale art. 63 alin. 1 din Codul de procedură penală

DECIZII

ALE

448.

— Hotărâre privind deșeurile de echipamente
electrice și electronice ..............................................

5–13

ACTE ALE CONSILIULUI CONCURENȚEI
93.
1–3

— Ordin pentru punerea în aplicare a
Regulamentului privind ajutorul de stat pentru
producția cinematografică și de televiziune ............

13–16

´
3–5

CURȚII

Rectificări .............................................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 174
din 24 martie 2005

referitoare la excepția de neconstituționalitate a dispozițiilor art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3) din Legea bugetului
de stat pe anul 2003 nr. 631/2002, precum și ale art. 9 alin. (7) din Legea bugetului de stat
pe anul 2004 nr. 507/2003
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 12 alin. (4) din Legea
bugetului de stat pe anul 2002 nr. 743/2001, ale art. 10

alin. (3) din Legea bugetului de stat pe anul 2003
nr. 631/2002, precum și ale art. 9 alin. (7) din Legea
bugetului de stat pe anul 2004 nr. 507/2003, excepție
ridicată de Sarolta Gábor în Dosarul nr. 1.970/2004 al
Tribunalului Covasna.
La apelul nominal lipsesc părțile, față de care procedura
de citare este legal îndeplinită.
Magistratul-asistent referă asupra cauzei și arată că
Ministerul Justiției, în calitate de parte în proces, a depus
la dosar note scrise cu privire la inadmisibilitatea excepției
de neconstituționalitate.
Președintele Curții Constituționale dispune să se facă
apelul și în dosarele nr. 142D/2005, nr. 143D/2005 și
nr. 151D/2005, care au ca obiect aceeași excepție de

2

MONITORUL OFICIAL AL ROMÂNIEI, PARTEA I, Nr. 491/10.VI.2005

neconstituționalitate, ridicată în fața Tribunalului Covasna de
Liviu Raicea în Dosarul nr. 1.971/2004, de Simona Ghica
în Dosarul nr. 1.974/2004 și de Ana Maria Mândrean în
Dosarul nr. 1.982/2004.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor,
având în vedere obiectul identic al excepțiilor de
neconstituționalitate ridicate.
Reprezentantul Ministerului Public este de acord cu
conexarea cauzelor.
În temeiul art. 53 alin. (5) din Legea nr. 47/1992,
Curtea dispune conexarea dosarelor nr. 142D/2005,
nr. 143D/2005 și nr. 151D/2005 la Dosarul nr. 141D/2005,
care este primul înregistrat.
Reprezentantul Ministerului Public pune concluzii de
respingere a excepției ca fiind inadmisibilă. În acest sens
arată că dispozițiile Ordonanței de urgență a Guvernului
nr. 177/2002 au abrogat prevederile Legii nr. 50/1996, care
reglementau drepturile salariale ale magistraților și
personalului de specialitate juridică asimilat acestora. În
continuare arată că, în cazul în care nu ar fi existat
această cauză de inadmisibilitate, excepția ar fi fost
neîntemeiată, întrucât drepturile salariale nu constituie un
drept fundamental garantat de Constituție.
C U R T E A,

având în vedere actele și lucrările dosarelor, constată
următoarele:
Prin încheierile din 10 februarie 2005, pronunțate în
dosarele nr. 1.970/2004, nr. 1.971/2004, nr. 1.974/2004 și
nr. 1.982/2004, Tribunalul Covasna a sesizat Curtea
Constituțională cu excepția de neconstituționalitate a
dispozițiilor art. 12 alin. (4) din Legea bugetului de stat pe
anul 2002 nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002, precum și ale
art. 9 alin. (7) din Legea bugetului de stat pe anul 2004
nr. 507/2003, excepție ridicată de Sarolta Gábor, Liviu
Raicea, Simona Ghica și Ana Maria Mândrean, judecători,
în cauze ce au ca obiect pretenții pentru drepturi salariale.
În motivarea excepției de neconstituționalitate autorii
acesteia susțin că, potrivit art. 41 1 alin. 2 din Legea
nr. 50/1996, introdus prin Ordonanța de urgență a
Guvernului nr. 83/2000, magistrații și celelalte categorii de
personal salarizat, potrivit acestei legi, pe perioada
concediului de odihnă, au dreptul, pe lângă indemnizația
de concediu, și la o primă egală cu indemnizația brută sau
cu salariul de bază brut din luna anterioară plecării în
concediu. Acest drept legal nu a fost acordat în practică
datorită faptului că aplicarea art. 411 din Legea nr. 50/1996
a fost suspendată prin legile bugetului de stat pe
anii 2002, 2003 și 2004. Consideră că prin dispozițiile
legale criticate a fost restrâns exercițiul dreptului legal la
prima de concediu, fără a exista vreuna dintre situațiile
prevăzute de art. 53 din Constituție, în care, prin lege, se
poate restrânge exercițiul unor drepturi.
Tribunalul Covasna apreciază că dispozițiile legale
criticate înu sunt în contradicție cu prevederile Legii
fundamentale, întrucât în speță nu este vorba de
suspendarea unui drept constituțional, ci a unui drept
instituit printr-o lege specială“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Președintele Camerei Deputaților consideră că, întrucât
excepția de neconstituționalitate ridicată nu este motivată și
în cuprinsul acesteia nu se indică prevederea sau principiul
constituțional pe care dispozițiile legale indicate l-ar încălca,
aceasta este inadmisibilă.
Guvernul consideră că excepția de neconstituționalitate
ridicată privește dispoziții legale temporare, care au fost în
vigoare în cursul anilor la care se referă. Întrucât, în
conformitate cu prevederile art. 146 din Constituție și cu
cele ale art. 29 alin. (1) din Legea nr. 47/1992, Curtea
Constituțională decide numai asupra unei legi sau
ordonanțe ori a unei dispoziții dintr-o lege sau ordonanță
în vigoare, apreciază că excepția este inadmisibilă. Invocă
în acest sens jurisprudența Curții Constituționale, respectiv
Decizia nr. 61/2002, publicată în Monitorul Oficial al
României, Partea I, nr. 269 din 23 aprilie 2002, și Decizia
nr. 283/2004, publicată în Monitorul Oficial al României,
Partea I, nr. 889 din 29 septembrie 2004.
Avocatul Poporului apreciază că, potrivit principiului
anualității bugetului de stat, care este de natură
constituțională, în conformitate cu prevederile art. 138 din
Legea fundamentală, textele de lege criticate nu mai sunt
în vigoare, astfel încât în cauză sunt incidente dispozițiile
art. 29 alin. (1) din Legea nr. 47/1992. Invocă în acest
sens jurisprudența Curții Constituționale, respectiv deciziile
nr. 21/2003, nr. 61/2002 și nr. 283/2004, și consideră că
excepția de neconstituționalitate ridicată este inadmisibilă.
Președintele Senatului nu a comunicat punctul său de
vedere cu privire la excepția de neconstituționalitate
ridicată.
C U R T E A,

examinând încheierile de sesizare, punctele de vedere ale
președintelui Camerei Deputaților, Guvernului și Avocatului
Poporului, rapoartele întocmite de judecătorul-raportor,
concluziile procurorului și dispozițiile de lege criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 12 alin. (4) din Legea bugetului de stat pe
anul 2002 nr. 743/2001, publicată în Monitorul Oficial al
României, Partea I, nr. 784 din 11 decembrie 2001, cele
ale art. 10 alin. (3) din Legea bugetului de stat pe
anul 2003 nr. 631/2002, publicată în Monitorul Oficial al
României, Partea I, nr. 863 din 29 noiembrie 2002, precum
și cele ale art. 9 alin. (7) din Legea bugetului de stat pe
anul 2004 nr. 507/2003, publicată în Monitorul Oficial al
României, Partea I, nr. 853 din 2 decembrie 2003,
dispoziții prin care s-a suspendat, succesiv până la
31 decembrie 2004, acordarea primelor de concediu pentru
toate categoriile de personal pentru care acest drept a fost
prevăzut în legi speciale.
Autorii excepției susțin că dispozițiile legale criticate
încalcă prevederile art. 53 din Constituție, care au
următorul conținut: î(1) Exercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.

MONITORUL OFICIAL AL ROMÂNIEI, PARTEA I, Nr. 491/10.VI.2005
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate, Curtea
Constituțională constată că aceasta este inadmisibilă și, în
consecință, urmează a fi respinsă pentru următoarele
considerente:
Dispozițiile legale criticate prin excepția de
neconstituționalitate nu mai sunt în vigoare, având în
vedere că legile bugetului de stat sunt anuale, în
conformitate cu prevederile art. 138 din Constituție.
Prin art. 50 alin. (2) din Ordonanța de urgență a
Guvernului nr. 177/2002, publicată în Monitorul Oficial al
României, Partea I, nr. 924 din 18 decembrie 2002,
aprobată și modificată prin Legea nr. 347/2003, publicată

3

în Monitorul Oficial al României, Partea I, nr. 525 din
22 iulie 2003, au fost expres abrogate dispozițiile
referitoare la salarizarea și alte drepturi ale magistraților și
personalului de specialitate juridică asimilat acestora, din
Legea nr. 50/1996.
În această situație legile bugetului de stat pe anii 2003,
2004 și 2005 nu au preluat dispoziția privind suspendarea
dreptului la prima de concediu pentru magistrați, întrucât
acest drept nu mai era prevăzut în favoarea magistraților.
Nemaifiind în vigoare nici dispoziția legală care a prevăzut
dreptul și nici dispozițiile referitoare la suspendarea
dreptului respectiv, excepția apare ca fiind inadmisibilă în
sensul prevederilor art. 29 alin. (1) și (6) din Legea
nr. 47/1992, potrivit cărora îCurtea Constituțională decide
asupra excepțiilor ridicate în fața instanțelor judecătorești [...]
privind neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare [...].“

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 12 alin. (4) din Legea bugetului
de stat pe anul 2002 nr. 743/2001, ale art. 10 alin. (3) din Legea bugetului de stat pe anul 2003 nr. 631/2002, precum
și ale art. 9 alin. (7) din Legea bugetului de stat pe anul 2004 nr. 507/2003, excepție ridicată în fața Tribunalului
Covasna de Sarolta Gábor în Dosarul nr. 1.970/2004, de Liviu Raicea în Dosarul nr. 1.971/2004, de Simona Ghica în
Dosarul nr. 1.974/2004 și de Ana Maria Mândrean în Dosarul nr. 1.982/2004.
Definitivă și general obligatorie.
Pronunțată în ședința publică din data de 24 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

CURTEA CONSTITUȚIONALĂ

D E C I Z I A Nr. 234
din 21 aprilie 2005

referitoare la excepția de neconstituționalitate a prevederilor art. 62 și ale art. 63 alin. 1
din Codul de procedură penală
Ioan Vida
Constantin Doldur
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 62 și ale art. 63 alin. 1 din
Codul de procedură penală, excepție ridicată de Georgeta
Ion în Dosarul nr. 2.951/2004 al Judecătoriei Slobozia.
La apelul nominal răspunde Georgeta Ion, personal,
lipsă fiind celelalte părți, față de care procedura de citare
este legal îndeplinită.

Cauza fiind în stare de judecată, autorul excepției
susține admiterea acesteia, astfel cum a fost formulată în
fața instanței de judecată, arătând că aplicarea legii s-a
făcut în mod greșit și nu se îndeplinește cerința termenului
rezonabil în legătură cu judecarea cauzei la instanța de
judecată, întrucât dispozițiile art. 62 și ale art. 63 alin. 1
din Codul de procedură penală ar trebui să facă referire și
la termenul în care se administrează probele în procesul
penal.
Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, față de susținerile autorului excepției referitoare
la diferențele de aplicare a dispozițiilor Codului de
procedură penală și având în vedere prevederile art. 2
alin. (3) din Legea nr. 47/1992.

4

MONITORUL OFICIAL AL ROMÂNIEI, PARTEA I, Nr. 491/10.VI.2005
C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2004, pronunțată în
Dosarul nr. 2.951/2004, Judecătoria Slobozia a sesizat
Curtea Constituțională cu excepția de neconstituționalitate
a prevederilor art. 62 și ale art. 63 alin. 1 din Codul de
procedură penală, excepție ridicată de Georgeta Ion într-o
cauză penală având ca obiect soluționarea plângerii
formulate de aceasta împotriva unei rezoluții a procurorului
de neîncepere a urmăririi penale față de numiții Ionescu
Tiberiu Dan, Cristescu Nicolae, Mateescu Elena și
Gheorghe Rafael.
În motivarea excepției de neconstituționalitate autorul
acesteia susține că art. 6 din Convenția pentru apărarea
drepturilor omului și a libertăților fundamentale, al cărui
scop principal este de a asigura un proces echitabil, se
aplică și procedurilor inițiate în faza anterioară judecății, iar
natura echitabilă a procesului poate fi serios prejudiciată
prin nedezvăluirea unor probe în timpul cercetării sau prin
administrarea defectuoasă a probelor, datorită raporturilor
existente între cei care efectuează cercetarea penală și
persoanele cercetate.
Judecătoria Slobozia, exprimându-și opinia, arată că
excepția de neconstituționalitate este neîntemeiată,
deoarece dispozițiile art. 62 și ale art. 63 alin. 1 din Codul
de procedură penală se referă la noțiunea de îprobă“ în
procesul penal, la relevanța ei informativă asupra tuturor
laturilor penale și la obligația organelor de urmărire penală
și a instanței de judecată de a administra toate probele în
vederea aflării adevărului și, prin urmare, nu contravin
prevederilor constituționale și nici celor din actele
internaționale invocate de autoarea excepției.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, arătând că prevederile constituționale
pretins a fi încălcate nu au legătură cu dispozițiile art. 62
și ale art. 63 alin. 1 din Codul de procedură penală, care
sunt texte cu aplicabilitate generală, cuprinzând principii
privind probele, iar nu dispoziții privind o anumită
procedură derulată într-o anumită fază a procesului penal.
Dispozițiile legale criticate se referă la noțiunea de probă
în procesul penal, la relevanța ei informativă asupra tuturor
laturilor penale și la obligația organelor de urmărire penală
și a instanței de judecată de a administra toate probele în
aflarea adevărului. În ceea ce privește situația de fapt din
speță, apreciază că aceasta este de competența exclusivă
a instanței de judecată, fiind o problemă de aplicare a
legii.
Avocatul Poporului consideră că excepția de
neconstituționalitate este neîntemeiată, întrucât dispozițiile
legale criticate nu instituie privilegii sau discriminări pe
considerente arbitrare și se aplică în mod egal tuturor
părților procesului penal. Principiul egalității nu înseamnă
uniformitate, așa încât, dacă la situații egale trebuie să
corespundă un tratament egal, la situații diferite tratamentul
nu poate fi decât diferit, astfel cum s-a pronunțat și Curtea
Constituțională prin Decizia nr. 77/2003.
În ceea ce privește critica de neconstituționalitate
raportată la dispozițiile art. 11 alin. (2) și ale art. 20
alin. (2) din Constituție, precum și la art. 6 paragraful 1 din
Convenția pentru apărarea drepturilor omului și a libertăților

fundamentale, constată că textele legale criticate asigură
îndeplinirea exigențelor unei societăți democratice. În acest
sens arată că nici procurorul, nici instanța de judecată
nu-și poate întemeia soluția numai pe anumite probe,
selectiv alese, întrucât chiar art. 63 din Codul de procedură
penală prevede că probele nu au valoare dinainte stabilită,
ci trebuie să se examineze și să se aprecieze totalitatea
probelor administrate, să se coroboreze și să se
stabilească cele care sunt pertinente pentru soluționarea
cauzei sub toate aspectele și cele pe care se poate
întemeia o convingere corectă și o soluție justă.
Pe de altă parte, apreciză că prevederile criticate sunt
norme de procedură, pe care legiuitorul are competența să
le adopte, în deplină concordanță cu art. 126 alin. (2) din
Constituție.
Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, susținerile părții
prezente, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 62 și ale art. 63 alin. 1 din Codul de
procedură penală, dispoziții care au următorul conținut:
— Art. 62: îÎn vederea aflării adevărului, organul de
urmărire penală și instanța de judecată sunt obligate să
lămurească cauza sub toate aspectele, pe bază de probe.“;
— Art. 63 alin. 1: îConstituie probă orice element de fapt
care servește la constatarea existenței sau inexistenței unei
infracțiuni, la identificarea persoanei care a săvârșit-o și la
cunoașterea împrejurărilor necesare pentru justa soluționare a
cauzei.“
În motivarea excepției de neconstituționalitate autorul
acesteia arată că dispozițiile legale criticate sunt contrare
prevederilor constituționale ale art. 16 alin. (2), potrivit
cărora îNimeni nu este mai presus de lege“, precum și celor
ale art. 11 alin. (2) și art. 20 alin. (2), referitoare la
tratatele internaționale privind drepturile omului și dreptul
intern. De asemenea, autorul excepției susține că
dispozițiile legale criticate încalcă și prevederile art. 6
paragraful 1 și ale art. 13 din Convenția pentru apărarea
drepturilor omului și a libertăților fundamentale, referitoare
la dreptul la un proces echitabil și la recursul efectiv la o
cale de atac.
Analizând excepția de neconstituționalitate ridicată,
Curtea observă că autorul acesteia susține, în esență, că
în cadrul procesului penal în care este parte au intervenit
anumite incidente, cum ar fi înedezvăluirea unor probe în
timpul cercetării“ și îadministrarea defectuoasă a probelor“,
datorită îraporturilor existente între cei care efectuează
cercetarea penală și persoanele cercetate“, ceea ce
contravine dreptului la un proces echitabil.
Având în vedere că aceste susțineri vizează, în
realitate, modul de aplicare a dispozițiilor legale criticate de
către organele de urmărire penală, Curtea constată că
aceste aspecte sunt de competența instanței de judecată
și că nu intră în atribuțiile Curții Constituționale examinarea

MONITORUL OFICIAL AL ROMÂNIEI, PARTEA I, Nr. 491/10.VI.2005
aplicării legii de către organele de urmărire penală. Astfel,
în conformitate cu prevederile art. 2 alin. (3) din Legea
nr. 47/1992, îCurtea Constituțională se pronunță numai asupra
constituționalității actelor cu privire la care a fost sesizată“.
În ceea ce privește susținerile autorului excepției în
sensul că dispozițiile art. 62 și ale art. 63 alin. 1 din Codul
de procedură penală ar trebui să facă referire și la

5

termenul în care se administrează probele în procesul
penal, Curtea constată că, potrivit art. 2 alin. (3) din Legea
nr. 47/1992, nu poate modifica sau completa prevederile
supuse controlului de constituționalitate. Având în vedere
aceste dispoziții legale, susținerile autorului excepției sunt,
și sub acest aspect, inadmisibile.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 62 și ale art. 63 alin. 1 din
Codul de procedură penală, excepție ridicată de Georgeta Ion în Dosarul nr. 2.951/2004 al Judecătoriei Slobozia.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind deșeurile de echipamente electrice și electronice
În temeiul prevederilor art. 108 din Constituția României, republicată, și ale art. 54 pct.1 lit. f) din Ordonanța de
urgență a Guvernului nr. 78/2000 privind regimul deșeurilor, aprobată cu modificări și completări prin Legea nr. 426/2001,
Guvernul României adoptă prezenta hotărâre.
Obiective
Art. 1. — (1) Prezenta hotărâre are ca obiectiv
prevenirea producerii de deșeuri de echipamente electrice
și electronice, denumite în continuare DEEE, precum și
refolosirea, reciclarea și alte forme de valorificare a
acestora, astfel încât să se reducă volumul de deșeuri
eliminate.
(2) Prezenta hotărâre urmărește îmbunătățirea
performanțelor privind protecția mediului și sănătății
populației prin acțiunile desfășurate de toți operatorii
implicați în ciclul de viață al echipamentelor electrice și
electronice, ca de exemplu: producători, importatori,
distribuitori, consumatori și, în particular, acei operatori
economici care sunt direct implicați în tratarea deșeurilor de
echipamente electrice și electronice.
Domeniul de aplicare
Art. 2. — (1) Prezenta hotărâre se aplică categoriilor de
echipamente electrice și electronice prevăzute în anexa
nr. 1A, cu condiția ca acestea să nu fie parte componentă
a unui alt tip de echipament ce nu intră sub incidența
prezentei hotărâri.
(2) Produsele incluse în categoriile menționate la
alin. (1) sunt prevăzute în anexa nr. 1B.
(3) Prezenta hotărâre se aplică fără a se aduce atingere
legislației naționale privind cerințele de securitate și

sănătate, precum și legislației naționale privind gestionarea
deșeurilor.
(4) Fac excepție de la prevederile prezentei hotărâri
echipamentele care au legătură cu protecția intereselor
privind securitatea națională, armele, munițiile și materialele
de război.
(5) Echipamentele similare celor prevăzute la alin. (4),
care nu sunt destinate scopurilor cu specific militar, se
supun prevederilor prezentei hotărâri.
Definiții
Art. 3. — În sensul prezentei hotărâri, termenii și
expresiile de mai jos semnifică după cum urmează:
a) echipamente electrice și electronice sau EEE —
echipamentele care funcționează pe bază de curenți
electrici sau câmpuri electromagnetice și echipamentele de
generare, transport și de măsurare a acestor curenți și
câmpuri, incluse în categoriile prevăzute în anexa nr. 1A și
destinate utilizării la o tensiune mai mică sau egală cu
1.000 volți curent alternativ și 1.500 volți curent continuu;
b) deșeuri de echipamente electrice și electronice sau
DEEE — echipamentele electrice și electronice care
constituie deșeuri conform prevederilor Ordonanței de
urgență a Guvernului nr. 78/2000 privind regimul deșeurilor,
aprobată cu modificări și completări prin Legea

6

MONITORUL OFICIAL AL ROMÂNIEI, PARTEA I, Nr. 491/10.VI.2005

nr. 426/2001, inclusiv toate componentele, subansamblele
și produsele consumabile, parte integrantă a echipamentului
în momentul în care acestea devin deșeuri;
c) prevenire — măsurile care urmăresc atât reducerea
cantității și nocivității DEEE asupra mediului, cât și a
materialelor și substanțelor pe care acestea le conțin;
d) refolosire — orice operațiune prin care DEEE sau
componentele acestora sunt utilizate în același scop pentru
care au fost concepute, inclusiv utilizarea în continuare a
echipamentelor sau componentelor acestora predate la
punctele de colectare, la distribuitori, la reciclatori ori la
producători;
e) reciclare — reprelucrarea, într-un proces de
producție, a materialelor conținute în deșeuri, în același
scop ca cel inițial sau în alte scopuri, cu excepția
valorificării energiei. Prin valorificarea de energie se înțelege
utilizarea deșeurilor combustibile pentru producerea de
energie prin incinerare directă, împreună cu alte deșeuri
sau separat, dar cu valorificarea căldurii;
f) valorificare — oricare dintre operațiunile aplicabile
prevăzute în anexa nr. IIB la Ordonanța de urgență a
Guvernului nr. 78/2000, aprobată cu modificări și completări
prin Legea nr. 426/2001;
g) eliminare — oricare dintre operațiunile aplicabile
prevăzute în anexa nr. IIA la Ordonanța de urgență a
Guvernului nr. 78/2000, aprobată cu modificări și completări
prin Legea nr. 426/2001;
h) tratare — orice operațiune efectuată după predarea
DEEE unei instalații pentru depoluare, demontare,
sfărâmare, valorificare sau pregătire pentru eliminare,
precum și orice altă operațiune efectuată pentru
valorificarea și/sau eliminarea DEEE;
i) producător — orice persoană fizică sau juridică,
indiferent de tehnica de vânzare utilizată, inclusiv prin
comunicare la distanță, în conformitate cu Ordonanța
Guvernului nr. 130/2000 privind protecția consumatorilor la
încheierea și executarea contractelor la distanță, aprobată
cu modificări și completări prin Legea nr. 51/2003, care:
(i) produce și comercializează EEE sub propria
marcă; sau
(ii) revinde sub propria marcă echipamente produse
de alți furnizori, un revânzător nefiind considerat
producător atunci când marca producătorului
figurează pe echipament conform pct. (i); sau
(iii) importă ori exportă, cu titlu profesional, EEE din
sau în România.
Persoana fizică sau juridică care asigură exclusiv o
finanțare în cadrul sau ca urmare a unui acord de
finanțare nu este considerată producător decât dacă
desfășoară totodată una dintre activitățile prevăzute la
pct. (i)—(iii);
j) distribuitor — orice persoană care furnizează pe baze
comerciale EEE unei persoane care urmează să le
utilizeze;
k) DEEE provenite de la gospodării particulare — DEEE
provenite de la gospodării particulare și surse comerciale,
industriale, instituționale și alte surse care, datorită naturii
și cantității lor, sunt similare celor provenite de la
gospodării particulare;
l) substanță sau preparat periculos — orice substanță
sau preparat definit potrivit dispozițiilor art. 7 din Ordonanța
de urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobată cu modificări prin Legea
nr. 451/2001, și ale Hotărârii Guvernului nr. 92/2003 pentru
aprobarea Normelor metodologice privind clasificarea,
etichetarea și ambalarea preparatelor chimice periculoase;

m) contract de finanțare — orice acord sau contract de
împrumut, leasing, închiriere ori vânzare referitor la orice
echipament, indiferent de faptul că acordul ori contractul
respectiv sau orice acord ori contract colateral prevede ori
nu efectuarea sau posibilitatea efectuării unui transfer de
proprietate privind echipamentul în cauză;
n) deșeuri istorice — DEEE provenite de la EEE
introduse pe piață înainte de 1 ianuarie 2007.
Proiectarea produsului
Art. 4. — (1) Producătorii introduc în fabricație acele
EEE ale căror proiecte iau în considerație următoarele
aspecte:
a) să faciliteze operațiunile de demontare și valorificare
a componentelor;
b) să prevadă posibilități de refolosire și reciclare a
DEEE, a componentelor și materialelor lor.
(2) Este interzis producătorilor să obstrucționeze
refolosirea DEEE prin impunerea unor caracteristici
specifice de proiectare sau prin procedee specifice de
fabricare, cu excepția cazului în care aceste caracteristici
specifice de proiectare sau procedee specifice de fabricare
prezintă avantaje determinante în ceea ce privește protecția
mediului și/sau cerințele de securitate.
Colectarea selectivă
Art. 5. — (1) Autoritățile administrației publice locale au
obligația de a colecta separat DEEE de la gospodăriile
particulare și de a pune la dispoziția producătorilor spațiile
necesare pentru înființarea punctelor de colectare selectivă
a acestora.
(2) În vederea reducerii cantității de DEEE eliminate ca
deșeuri municipale nesortate și pentru atingerea unui nivel
ridicat de colectare selectivă, posesorii trebuie să predea
DEEE pe care le dețin, conform prevederilor alin. (1) sau
la punctele de colectare constituite în acest scop.
(3) În vederea colectării selective a DEEE provenite de
la gospodăriile particulare, producătorii trebuie să asigure
înființarea:
a) până la 31 decembrie 2005 a cel puțin:
(i) un punct de colectare în fiecare județ;
(ii) un punct de colectare în fiecare oraș cu peste
100.000 de locuitori;
(iii) 6 puncte de colectare în municipiul București;
b) până la 31 decembrie 2006 a cel puțin un punct de
colectare în fiecare oraș cu peste 20.000 de locuitori.
(4) Punctele de colectare prevăzute la alin. (3) se
amplasează în locuri și la distanțe care să asigure un
acces ușor, ținând seama în special de densitatea
populației.
(5) Punctele de colectare au obligația de a prelua
DEEE de la posesorii finali și distribuitori gratuit sau contra
unei compensații care ține seama de valoarea
componentelor reutilizabile din componența acestora.
(6) Distribuitorii care introduc pe piață noi produse sunt
obligați să asigure condiții pentru preluarea DEEE gratuit
sau contra unei compensații care ține seama de valoarea
componentelor reutilizabile din componența acestora și în
sistem unu la unu, dacă echipamentul predat este de tip
echivalent și a îndeplinit aceleași funcții ca echipamentul
achiziționat.
(7) Fără a prejudicia aplicarea prevederilor alin. (3) și (6),
producătorii pot organiza și exploata sisteme individuale
sau colective de preluare a DEEE provenite de la
gospodăriile particulare, în scopul respectării obiectivelor
prezentei hotărâri.

MONITORUL OFICIAL AL ROMÂNIEI, PARTEA I, Nr. 491/10.VI.2005
(8) Luând în considerație normele în materie de
sănătate și securitate, DEEE care prezintă riscuri prin
contaminare pentru securitatea și sănătatea personalului din
punctele de colectare pot fi refuzate la colectare.
(9) Pentru categoria de DEEE prevăzute la alin. (8) se
stabilesc măsuri specifice, aprobate prin ordin al ministrului
mediului și gospodăririi apelor, în termen de 90 de zile de
la data publicării în Monitorul Oficial al României, Partea I,
a prezentei hotărâri.
(10) În situația în care rezultă necesitatea stabilirii unor
prevederi specifice referitoare la predarea DEEE în
conformitate cu prevederile alin. (3) și (6) pentru DEEE
care nu conțin componente esențiale sau dacă acestea
conțin alte deșeuri decât DEEE, aceste prevederi se
aprobă prin ordin comun al ministrului economiei și
comerțului și ministrului mediului și gospodăririi apelor.
(11) Pentru alte tipuri de DEEE decât cele provenite de
la gospodăriile particulare și fără să fie prejudiciată
aplicarea dispozițiilor art. 9, producătorii sunt obligați să
asigure colectarea acestor deșeuri.
(12) Producătorii sunt obligați să urmărească ca toate
DEEE colectate conform prevederilor alin. (3), (6) și (11)
să fie transportate la instalațiile de tratare autorizate
conform art. 6, cu excepția cazului în care aparatele sunt
refolosite în întregime. Producătorii urmăresc ca refolosirea
preconizată să nu conducă la încălcarea prevederilor
prezentei hotărâri, în special ale art. 6 și 7. Colectarea și
transportul DEEE colectate selectiv se efectuează astfel
încât să optimizeze refolosirea și reciclarea componentelor
sau aparatelor întregi care pot fi refolosite sau reciclate.
(13) Până la 31 decembrie 2008 rata medie anuală de
colectare selectivă de DEEE pe cap de locuitor provenite
de la gospodăriile particulare este de 4,00 kg, cu
următoarele obiective intermediare:
a) până la 31 decembrie 2006, a cel puțin 2 kg/locuitor;
b) până la 31 decembrie 2007, a cel puțin 3 kg/locuitor.
Tratarea
Art. 6. — (1) Pentru a asigura respectarea art. 5
alin. (1) din Ordonanța de urgență a Guvernului
nr. 78/2000, aprobată cu modificări și completări prin
Legea nr. 426/2001, tratarea DEEE cuprinde cel puțin
îndepărtarea tuturor lichidelor, precum și o tratare selectivă
în conformitate cu anexa nr. 2.
(2) În scopul asigurării protecției mediului se pot adopta
standarde minimale de calitate pentru tratarea DEEE
colectate. În acest caz Ministerul Mediului și Gospodăririi
Apelor informează Comisia Europeană în vederea publicării lor.
(3) Operatorii economici efectuează operațiuni de tratare
a DEEE numai dacă dețin autorizație de mediu potrivit
art. 91 din Ordonanța de urgență a Guvernului nr. 78/2000,
aprobată cu modificări și completări prin Legea
nr. 426/2001.
(4) Operatorii economici autorizați pentru operațiuni de
tratare a deșeurilor au obligația să respecte cerințele
tehnice prevăzute în anexa nr. 3, referitoare la depozitarea
și tratarea DEEE colectate.
(5) Operațiunea de tratare poate fi realizată, de
asemenea, în afara României sau în afara Comunității
Europene, în măsura în care transportul DEEE respectă
prevederile Regulamentului Consiliului (CEE) nr. 259/93 din
1 februarie 1993 privind supravegherea și controlul
transporturilor de deșeuri în interiorul, la intrarea și la
ieșirea din Comunitatea Europeană. DEEE exportate din
Comunitatea Europeană în conformitate cu Regulamentul
Consiliului (CEE) nr. 259/93, cu Regulamentul Consiliului
(CE) nr. 1.420/1999 din 29 aprilie 1999 de stabilire a

7

normelor și procedurilor comune aplicabile transporturilor de
anumite tipuri de deșeuri către anumite țări nemembre ale
OCDE și cu Regulamentul Comisiei (CE) nr. 1.547/1999
din 12 iulie 1999 de stabilire a procedurilor de control care
trebuie aplicate, conform Regulamentului Consiliului (CEE)
nr. 259/93, transporturilor de anumite tipuri de deșeuri
către anumite țări care nu intră sub incidența Deciziei
OCDE C(92) 39 final nu se iau în calcul pentru
îndeplinirea obligațiilor și obiectivelor prevăzute la art. 7
alin. (1) și (2) din prezenta hotărâre decât dacă
exportatorul poate dovedi că operațiunea de recuperare,
refolosire și/sau reciclare s-a desfășurat în condiții
echivalente cu cerințele prevăzute în prezenta hotărâre.
(6) Se recomandă operatorilor economici care
efectuează operațiuni de tratare DEEE să aibă în vedere
prevederile Ordinului ministrului agriculturii, pădurilor, apelor
și mediului nr. 50/2004 privind Stabilirea procedurii de
organizare și coordonare a schemelor de management de
mediu și audit (EMAS) în vederea participării voluntare a
organizațiilor la aceste scheme.
Valorificare
Art. 7. — (1) Producătorii, terții care acționează în
numele lor sau organizațiile colective iau cele mai potrivite
măsuri pentru îndeplinirea următoarelor obiective de
valorificare, reutilizare și reciclare a DEEE colectate selectiv
potrivit dispozițiilor art. 5:
a) pentru DEEE incluse în categoriile 1 și 10 din anexa
nr. 1A:
(i) la 31 decembrie 2006 rata de valorificare trebuie
să crească până la minimum de 40% din
greutatea medie pe aparat;
(ii) la 31 decembrie 2007 rata de valorificare trebuie
să crească până la minimum de 60% din
greutatea medie pe aparat;
(iii) la 31 decembrie 2008 rata de valorificare trebuie
să crească până la minimum de 80% din
greutatea medie pe aparat;
(iv) la 31 decembrie 2006 rata de refolosire și de
reciclare a componentelor, materialelor și
substanțelor trebuie să crească până la minimum
de 37,5% din greutatea medie pe aparat;
(v) la 31 decembrie 2007 rata de refolosire și de
reciclare a componentelor, materialelor și
substanțelor trebuie să crească până la minimum
de 56% din greutatea medie pe aparat;
(vi) la 31 decembrie 2008 rata de refolosire și de
reciclare a componentelor, materialelor și
substanțelor trebuie să crească până la minimum
de 75% din greutatea medie pe aparat;
b) pentru DEEE incluse în categoriile 3 și 4 din anexa
nr. 1A:
(i) la 31 decembrie 2006 rata de valorificare trebuie
să crească până la minimum de 37,5% din
greutatea medie pe aparat;
(ii) la 31 decembrie 2007 rata de valorificare trebuie
să crească până la minimum de 56% din
greutatea medie pe aparat;
(iii) la 31 decembrie 2008 rata de valorificare trebuie
să crească până la minimum de 75% din
greutatea medie pe aparat;
(iv) la 31 decembrie 2006 rata de refolosire și de
reciclare a componentelor, materialelor și
substanțelor trebuie să crească până la minimum
de 32,5% din greutatea medie pe aparat;
(v) la 31 decembrie 2007 rata de refolosire și de
reciclare a componentelor, materialelor și

8

MONITORUL OFICIAL AL ROMÂNIEI, PARTEA I, Nr. 491/10.VI.2005

substanțelor trebuie să crească până la minimum
de 48,75% din greutatea medie pe aparat;
(vi) la 31 decembrie 2008 rata de refolosire și de
reciclare a componentelor, materialelor și
substanțelor trebuie să crească până la minimum
de 65% din greutatea medie pe aparat;
c) pentru DEEE incluse în categoriile 2, 5, 6, 7 și 9 din
anexa nr. 1A:
(i) la 31 decembrie 2006 rata de valorificare trebuie
să crească până la minimum de 35% din
greutatea medie pe aparat;
(ii) la 31 decembrie 2007 rata de valorificare trebuie
să crească până la minimum de 52,5% din
greutatea medie pe aparat;
(iii) la 31 decembrie 2008 rata de valorificare trebuie
să crească până la minimum de 70% din
greutatea medie pe aparat;
(iv) la 31 decembrie 2006 rata de refolosire și de
reciclare a componentelor, materialelor și
substanțelor trebuie să crească până la minimum
de 25% din greutatea medie pe aparat;
(v) la 31 decembrie 2007 rata de refolosire și de
reciclare a componentelor, materialelor și
substanțelor trebuie să crească până la minimum
de 37,5% din greutatea medie pe aparat;
(vi) la 31 decembrie 2008 rata de refolosire și de
reciclare a componentelor, materialelor și
substanțelor trebuie să crească până la minimum
de 50% din greutatea medie pe aparat;
d) pentru lămpile cu descărcare în gaz rata de
refolosire și de reciclare a componentelor, materialelor și
substanțelor trebuie să crească după cum urmează:
(i) minimum de 40% din greutatea lămpilor, până la
31 decembrie 2006;
(ii) minimum de 60% din greutatea lămpilor, până la
31 decembrie 2007;
(iii) minimum de 80% din greutatea lămpilor, până la
31 decembrie 2008.
(2) Valorificarea DEEE se face acordându-se prioritate
refolosirii echipamentelor întregi.
(3) În scopul urmăririi realizării obiectivelor prevăzute la
alin. (1) producătorii sau organizațiile colective au obligația
să țină, într-un registru constituit special în acest scop, o
evidență a cantității de DEEE, de componente, materiale și
substanțe ale acestora la intrarea și ieșirea din instalația
de tratare și/sau la intrarea în instalația de valorificare ori
de reciclare. Modul de evidență a gestionării și de
raportare a informațiilor este stabilit prin ordin comun al
ministrului mediului și gospodăririi apelor și ministrului
economiei și comerțului, în termen de 90 de zile de la
intrarea în vigoare a prezentei hotărâri.
(4) Producătorii sau terții care acționează în numele lor
sunt obligați să organizeze colectarea, valorificarea și
reciclarea DEEE, pentru a îndeplini obligațiile prevăzute la
art. 5 alin. (13) și la art. 7 alin. (1), în una dintre următoarele
modalități:
a) individual, utilizând propriile resurse;
b) transferarea acestor responsabilități, pe bază de
contract, către operatorul economic legal constituit, denumit
în continuare organizație colectivă, autorizată în acest scop
de Ministerul Mediului și Gospodăririi Apelor.
(5) Procedura și criteriile de autorizare a organizației
colective se stabilesc prin ordin comun al ministrului
economiei și comerțului și ministrului mediului și
gospodăririi apelor, în termen de 90 de zile de la data
publicării în Monitorul Oficial al României, Partea I, a
prezentei hotărâri.

(6) Ministerul Economiei și Comerțului și Ministerul
Mediului și Gospodăririi Apelor propun teme de cercetare
pentru dezvoltarea de noi tehnologii de valorificare, tratare
și reciclare a DEEE în cadrul programelor sectoriale de
cercetare.
Finanțarea gestionării DEEE
provenite de la gospodăriile particulare
Art. 8. — (1) Producătorii au obligația să finanțeze
sistemele de colectare, tratare, valorificare și eliminare
nepoluantă a deșeurilor istorice provenite de la gospodăriile
particulare și depozitate la punctele de colectare instituite
potrivit dispozițiilor art. 5 alin. (3) și (6).
(2) Pentru echipamentele introduse pe piață după
31 decembrie 2006 producătorii sunt responsabili cu
finanțarea operațiunilor prevăzute la alin. (1) privind
deșeurile provenite din propriile produse. Producătorul
poate opta să își îndeplinească această obligație fie
individual, fie participând la un sistem colectiv.
(3) La introducerea pe piață a unui aparat producătorii
depun o garanție care să demonstreze că gestionarea
tuturor DEEE este finanțată și că produsele sunt marcate
corespunzător potrivit dispozițiilor art. 11 alin. (2). Această
garanție asigură autoritățile implicate că operațiunile
prevăzute la alin. (1) privind produsul respectiv sunt
finanțate. Garanția poate fi sub forma unei participări a
producătorului la sisteme adecvate de finanțare a
gestionării DEEE, a unei asigurări de reciclare sau a unui
cont bancar blocat.
(4) Costurile de colectare, tratare și eliminare
nepoluantă nu se evidențiază separat la momentul vânzării
de noi produse.
(5) Finanțarea costurilor de gestionare a deșeurilor
istorice este asigurată prin unul sau mai multe sisteme la
care toți producătorii existenți pe piață în momentul
generării costurilor contribuie în mod proporțional, de
exemplu în funcție de cota lor de piață pe tip de
echipament.
(6) Până la data de 13 februarie 2011, la vânzarea de
noi produse producătorii pot informa cumpărătorii în
legătură cu costurile de colectare, tratare și eliminare
nepoluantă a DEEE provenite din produsele prevăzute în
anexa nr. 1A, cu excepția produselor din categoria 1 a
aceleiași anexe, pentru care data este 13 februarie 2013.
Aceste costuri nu depășesc costurile reale generate de
operațiunile de colectare, tratare și eliminare nepoluantă.
(7) Producătorii care furnizează EEE prin mijloace de
comunicare la distanță sunt obligați să respecte cerințele
prezentului articol pentru echipamentul furnizat în statul
membru al Uniunii Europene în care domiciliază
cumpărătorul echipamentului respectiv.
Finanțarea gestionării DEEE provenite
de la alți utilizatori decât gospodăriile particulare
Art. 9. — (1) Începând cu data de 1 ianuarie 2007
costurile legate de colectarea, tratarea, valorificarea și
eliminarea nepoluantă a DEEE provenite de la utilizatori,
alții decât gospodăriile particulare, și generate de produsele
introduse pe piață se suportă de către producători.
(2) Pentru deșeurile istorice finanțarea costurilor de
gestionare trebuie să fie asigurată de către producători,
după cum urmează:
a) în cazul deșeurilor istorice înlocuite cu noi
echipamente echivalente sau cu noi echipamente care
îndeplinesc aceeași funcție, finanțarea costurilor de
gestionare trebuie să fie asigurată de producătorii acestor
produse la introducerea lor pe piață. Utilizatorii, alții decât

MONITORUL OFICIAL AL ROMÂNIEI, PARTEA I, Nr. 491/10.VI.2005
gospodăriile particulare, pot să participe, parțial sau în
totalitate, la finanțarea costurilor de gestionare a acestei
categorii de deșeuri;
b) în cazul altor deșeuri istorice decât cele prevăzute la
lit. a), finanțarea costurilor de gestionare trebuie să fie
asigurată de utilizatori, alții decât gospodăriile particulare.
(3) Fără să se încalce prevederile prezentei hotărâri,
producătorii și utilizatorii, alții decât gospodăriile particulare,
pot încheia acorduri care stabilesc alte metode de
finanțare.
Informații pentru utilizatori
Art. 10. — (1) Producătorii sunt obligați să furnizeze
utilizatorilor de EEE din gospodăriile particulare toate
informațiile necesare în legătură cu:
a) obligația de a nu elimina DEEE ca deșeuri
municipale nesortate și de a colecta selectiv aceste DEEE;
b) sistemele de predare și colectare puse la dispoziția
lor;
c) rolul utilizatorilor în refolosirea, reciclarea și celelalte
forme de valorificare a DEEE;
d) efectele potențiale asupra mediului și sănătății umane
ca urmare a prezenței substanțelor periculoase în
echipamentele electrice și electronice;
e) semnificația simbolului prevăzut în anexa nr. 4.
(2) Ministerul Economiei și Comerțului, Ministerul
Mediului și Gospodăririi Apelor și autoritățile administrației
publice locale promovează campanii de informare și
educare a consumatorilor pentru a-i încuraja să faciliteze
procesul de refolosire, tratare și valorificare a DEEE.
(3) În scopul reducerii la minimum a eliminării DEEE ca
deșeuri municipale nesortate și pentru a facilita colectarea
lor selectivă, producătorii trebuie să aplice pe
echipamentele electrice și electronice fabricate după data
de 31 decembrie 2006 simbolul prevăzut în anexa nr. 4.
(4) În cazul în care datorită dimensiunii echipamentului
sau a modului de funcționare a acestuia aplicarea
simbolului pe echipament nu este posibilă, simbolul
respectiv trebuie aplicat pe ambalaj, pe instrucțiunile de
utilizare și pe certificatul de garanție al echipamentului
electric și electronic în cauză.
(5) Producătorii și/sau distribuitorii au obligația de a
furniza toate informațiile prevăzute la alin. (1) și (3), în
instrucțiunile de utilizare sau la punctul de vânzare.
Informații pentru instalațiile de tratare
Art. 11. — (1) Pentru a facilita refolosirea și tratarea
adecvată și în condiții de protecție a mediului a DEEE,
precum și întreținerea, îmbunătățirea, repararea și
reciclarea acestora, producătorii sunt obligați să furnizeze,
pentru fiecare tip nou de EEE introdus pe piață, în termen
de un an de la introducerea pe piață a echipamentului,
informații referitoare la refolosire și tratare.
(2) Informațiile prevăzute la alin. (1) trebuie să cuprindă
date referitoare la componentele și materialele ce intră în
componența EEE, precum și localizarea substanțelor și
preparatelor periculoase conținute în aceste echipamente.
(3) Producătorii de EEE au obligația de a pune aceste
informații la dispoziția centrelor de refolosire, instalațiilor de
tratare și de reciclare, sub forma unor manuale, pe suport
de hârtie sau electronic pe CD-ROM sau prin Internet.
(4) Producătorii care introduc pe piață EEE după
31 decembrie 2006 trebuie să poată fi identificați în mod
clar prin etichetele aplicate pe echipamente. Un marcaj
specific va trebui să arate faptul că echipamentele au fost
introduse pe piață după această dată.

9

(5) Prevederile referitoare la marcajul specific prevăzute
la alin. (4) vor fi stabilite prin ordin comun al ministrului
mediului și gospodăririi apelor și ministrului economiei și
comerțului, până la 30 iulie 2006.
Informații și întocmirea de rapoarte
Art. 12. — (1) Până la data de 31 decembrie 2005
Ministerul Mediului și Gospodăririi Apelor întocmește un
registru al producătorilor și importatorilor în care sunt
centralizate anual informații, inclusiv estimări, cu privire la:
a) cantitățile și categoriile de EEE introduse pe piață;
b) cantitățile și categoriile de EEE care au fost colectate
prin toate mijloacele și refolosite, reciclate și recuperate;
c) greutatea sau numărul deșeurilor colectate exportate.
(2) Producătorii au obligația de a se înscrie până la
data de 31 aprilie 2006 în registrul menționat la alin. (1),
primind un număr de înregistrare ce va fi comunicat de
aceștia tuturor rețelelor comerciale prin care sunt vândute
EEE.
(3) Pot introduce pe piață EEE numai producătorii
înregistrați în registrul prevăzut la alin. (1).
(4) Producătorii de EEE au obligația să furnizeze
informații despre cantitățile și categoriile de EEE introduse
pe piață, conform cerințelor prevăzute la alin. (1).
(5) Producătorii care furnizează EEE prin mijloace de
comunicare la distanță transmit Ministerului Mediului și
Gospodăririi Apelor informații în conformitate cu cerințele
prevăzute la alin. (4) și la art. 8 alin. (7).
(6) Ministerul Mediului și Gospodăririi Apelor transmite
informațiile Comisiei Europene o dată la 2 ani, în termen
de 18 luni de la sfârșitul perioadei acoperite. Prima
raportare acoperă perioada 2007—2008. Sunt avute în
vedere în special operațiunile de tratare prevăzute la art. 6
alin. (5).
(7) Ministerul Mediului și Gospodăririi Apelor transmite
Comisiei Europene, o dată la 3 ani, un raport privind
aplicarea prevederilor prezentei hotărâri. Acest raport se
redactează pe baza unui chestionar sau a unei schițe
primite de la Comisia Europeană. Raportul este pus la
dispoziție Comisiei Europene în termen de 9 luni de la
sfârșitul perioadei de 3 ani la care acesta se referă.
(8) Ministerul Mediului și Gospodăririi Apelor va întocmi
primul raport trienal pentru perioada 2007—2009.
Inspecția și controlul. Sancțiuni
Art. 13. — (1) Constituie contravenții și se sancționează
după cum urmează:
a) nerespectarea prevederilor art. 5 alin. (2), cu amendă
de la 5.000.000 lei la 10.000.000 lei pentru persoanele
fizice și cu amendă de la 25.000.000 lei la 50.000.000 lei
pentru persoanele juridice;
b) nerespectarea prevederilor art. 11 alin. (1) și (2), cu
amendă de la 25.000.000 lei la 50.000.000 lei;
c) nerespectarea prevederilor art. 5 alin. (5) și (6),
art. 7 alin. (3), art. 8 alin. (7), art. 10 alin. (3), (4) și (5) și
ale art. 11 alin. (3) și (4), cu amendă de la 50.000.000 lei
la 75.000.000 lei;
d) nerespectarea prevederilor art. 9 alin. (2) lit. b), cu
amendă de la 100.000.000 lei la 200.000.000 lei;
e) nerespectarea prevederilor art. 5 alin. (3), art. 8
alin. (1), art. 9 alin. (2) lit. a) și ale art. 12 alin. (2) și (4),
cu amendă de la 100.000.000 lei la 200.000.000 lei și cu
suspendarea temporară a activității operatorului economic
până la conformarea cu prevederile prezentei hotărâri.

10

MONITORUL OFICIAL AL ROMÂNIEI, PARTEA I, Nr. 491/10.VI.2005

(2) Constatarea contravențiilor prevăzute la alin. (1) și
aplicarea sancțiunilor se fac de către personalul
împuternicit al:
a) Gărzii Naționale de Mediu, pentru nerespectarea
prevederilor art. 5 alin. (2), (3), (5) și (6), art. 7 alin. (3),
art. 8 alin. (1), art. 9 alin. (2), art. 11 alin. (1), (2) și (3) și
ale art. 12 alin. (2) și (4);
b) Autorității Naționale pentru Protecția Consumatorilor,
pentru nerespectarea prevederilor art. 10 alin. (3), (4) și (5)
și ale art. 11 alin. (4).
(3) Dispozițiile referitoare la contravenții, prevăzute la
alin. (1) și (2), se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.

Dispoziții finale
Art. 14. — Anexele nr. 1A, 1B, 2, 3 și 4 fac parte
integrantă din prezenta hotărâre.
Transpunere
Art. 15. — (1) Prezenta hotărâre transpune Directiva
nr. 2002/96/EC privind deșeurile de echipamente electrice
și electronice, publicată în Jurnalul Oficial al Comunităților
Europene (JOCE) nr. L037 din 13 februarie 2003 și
Directiva nr. 2003/108/EC de modificare a Directivei
nr. 2002/96/EC privind deșeurile de echipamente electrice
și electronice, publicată în Jurnalul Oficial al Comunităților
Europene (JOCE) nr. L345 din 31 decembrie 2003.
(2) Prezenta hotărâre intră în vigoare la 30 de zile de
la data publicării în Monitorul Oficial al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Attila Demeter,
secretar de stat
Ministrul mediului și gospodăririi apelor,
Sulfina Barbu
Ministrul administrației și internelor,
Vasile Blaga
p. Ministrul integrării europene,
Adrian Ciocănea,
secretar de stat
Președintele Autorității Naționale
pentru Protecția Consumatorilor,
Cătălin Florin Teodorescu
București, 19 mai 2005.
Nr. 448.
ANEXA Nr. 1A
CATEGORII

de echipamente electrice și electronice reglementate de prezenta hotărâre
1. Aparate de uz casnic de mari dimensiuni
2. Aparate de uz casnic de mici dimensiuni
3. Echipamente informatice și de telecomunicații
4. Echipamente de larg consum
5. Echipamente de iluminat
6. Unelte electrice și electronice (cu excepția uneltelor
industriale fixe de mari dimensiuni)

7. Jucării, echipamente sportive și de agrement
8. Dispozitive medicale (cu excepția tuturor produselor
implantate și infectate)
9. Instrumente de supraveghere și control
10. Distribuitoare automate
ANEXA Nr. 1B

LISTA

cuprinzând produsele care trebuie luate în considerare în sensul prezentei hotărâri și care sunt cuprinse
în categoriile enumerate în anexa nr. 1A
1. Aparate de uz casnic de mari dimensiuni
a) Aparate frigorifice mari
b) Frigidere
c) Congelatoare
d) Alte aparate mari utilizate pentru refrigerarea,
conservarea și păstrarea produselor alimentare
e) Mașini de spălat rufe
f) Uscătoare de haine
g) Mașini de spălat vase
h) Mașini de gătit

i) Sobe electrice
j) Plite electrice
k) Cuptoare cu microunde
l) Alte aparate de uz casnic de mari dimensiuni utilizate
pentru gătit și prelucrarea alimentelor
m) Aparate electrice de încălzit
n) Radiatoare electrice
o) Alte aparate de uz casnic de mari dimensiuni utilizate
pentru încălzirea camerelor, a paturilor și a scaunelor și
fotoliilor

MONITORUL OFICIAL AL ROMÂNIEI, PARTEA I, Nr. 491/10.VI.2005
p) Ventilatoare electrice
q) Aparate de aer condiționat
r) Alte echipamente de ventilare, de ventilare pentru
evacuare și de climatizare.
2. Aparate de uz casnic de mici dimensiuni
a) Aspiratoare
b) Aparate de curățat covoare
c) Alte aparate de curățat
d) Aparate de cusut, tricotat, țesut și alte prelucrări ale
textilelor
e) Fiare de călcat și alte aparate de călcat, calandrat și
alte forme de întreținere a îmbrăcămintei
f) Aparate de prăjit pâine
g) Friteuze
h) Mașini de măcinat cafea, filtre de cafea și
echipamente de deschis sau sigilat recipiente ori ambalaje
i) Cuțite electrice
j) Aparate de tuns părul, uscătoare de păr, periuțe de
dinți, aparate de ras, aparate pentru masaj și alte aparate
de îngrijire corporală
k) Ceasuri deșteptătoare, ceasuri de mână și alte
echipamente de măsurat, indicat sau înregistrat timpul
l) Cântare
3. Echipamente informatice și de telecomunicații
Prelucrare centralizată a datelor:

a) Unități centrale
b) Minicalculatoare
c) Imprimante
Informatică personală:

a) Calculatoare personale (inclusiv unitate centrală,
mouse, monitor și tastatură)
b) Calculatoare portabile (inclusiv unitate centrală,
mouse, monitor și tastatură)
c) Calculatoare mici portabile (calculatoare foarte mici,
portabile cu ecran sensibil — notebook)
d) Calculatoare electronice
e) Imprimante
f) Fotocopiatoare
g) Mașini de scris electrice și electronice
h) Calculatoare de buzunar și de birou
i) Alte produse și echipamente de colectat, stocat,
prelucrat, prezentat sau comunicat informații prin mijloace
electronice
Terminale și sisteme pentru utilizatori:

a) Faxuri
b) Telexuri
c) Telefoane
d) Telefoane publice
e) Telefoane fără fir
f) Telefoane celulare
g) Roboți telefonici
h) Alte produse sau echipamente de transmis sunete,
imagini ori alte informații prin telecomunicație
4. Echipamente de larg consum
a) Aparate de radio
b) Televizoare
c) Camere video
d) Aparate video
e) Aparate de înaltă fidelitate
f) Amplificatoare audio
g) Instrumente muzicale
h) Alte produse sau echipamente de înregistrat sau
reprodus sunete ori imagini, inclusiv semnale sau alte

11

tehnologii de propagare a sunetului ori imaginii, altfel decât
prin telecomunicații
5. Echipamente de iluminat
a) Aparate de iluminat pentru lămpi fluorescente, cu
excepția aparatelor casnice de iluminat
b) Lămpi fluorescente drepte
c) Lămpi fluorescente compacte
d) Lămpi cu descărcare în gaze de înaltă intensitate,
inclusiv lămpi cu vapori de sodiu la înaltă presiune și lămpi
cu halogenuri metalice
e) Lămpi cu vapori de sodiu la joasă presiune
f) Alte materiale de iluminat sau echipamente de difuzat
ori controlat lumina, cu excepția becurilor cu filament
6. Unelte electrice și electronice (cu excepția uneltelor
industriale fixe de mari dimensiuni)
a) Mașini de găurit
b) Ferăstraie
c) Mașini de cusut
d) Echipamente de strunjit, de frezat, de șlefuit, de
polizat, de tăiat cu ferăstrăul, de tăiat, de forfecat, de
perforat, de găurit, de ștanțat, de fălțuit, de îndoit sau
destinate altor operațiuni de prelucrare a lemnului, metalului
sau altor materiale
e) Dispozitive pentru nituit, pentru fixat cu cuie sau
pentru înșurubat sau de extragere a niturilor, cuielor,
șuruburilor sau pentru alte utilizări similare
f) Dispozitive pentru sudură, pentru lipit sau pentru
utilizări similare
g) Echipamente de pulverizat, de împrăștiat, de
dispersat sau alte operațiuni de tratare a substanțelor
lichide sau gazoase prin alte mijloace
h) Unelte de tuns iarba sau pentru alte activități de
grădinărit
7. Jucării, echipamente sportive și de agrement
a) Trenuri electrice sau mașini de cursă în miniatură
b) Console portabile de jocuri video
c) Jocuri video
d) Calculatoare pentru ciclism, scufundare, cros, canotaj
etc.
e) Echipamente sportive cu componente electrice sau
electronice
f) Automate cu monede
8. Dispozitive medicale (cu excepția tuturor produselor
implantate sau infectate)
a) Echipamente de radioterapie
b) Echipamente de cardiologie
c) Dializoare
d) Ventilatoare pulmonare
e) Echipamente de medicină nucleară
f) Echipamente de laborator pentru diagnosticare in-vitro
g) Analizoare
h) Aparate frigorifice
i) Teste de fecundare
j) Alte aparate de detectare, prevenire, supraveghere,
tratare, alinare a bolilor, rănilor sau incapacităților
9. Instrumente de supraveghere și control
a) Detectoare de fum
b) Regulatoare de căldură
c) Termostate
d) Aparate de măsurat, cântărit sau reglat de uz casnic
ori utilizate ca echipamente de laborator
e) Alte instrumente de supraveghere și control utilizate
în instalații industriale (de exemplu în panourile de control)

12

MONITORUL OFICIAL AL ROMÂNIEI, PARTEA I, Nr. 491/10.VI.2005

10. Distribuitoare automate
a) Distribuitoare automate de băuturi calde
b) Distribuitoare automate de sticle sau doze calde ori
reci

c)
d)
e)
largă

Distribuitoare automate de produse solide
Distribuitoare automate de bani
Toate aparatele care furnizează automat o gamă
de produse.
ANEXA Nr. 2

TRATAREA SELECTIVĂ

a materialelor și componentelor deșeurilor de echipamente electrice și electronice în conformitate cu art. 6 alin. (1)
din hotărâre
1. Se impune îndepărtarea cel puțin a următoarelor
substanțe, preparate și componente din orice deșeu de
echipamente electrice și electronice care face obiectul unei
colectări selective:
a) condensatoarele care conțin policlorobifenil (PCB), în
conformitate cu Hotărârea Guvernului nr. 173/2000 pentru
reglementarea regimului special privind gestiunea și
controlul bifenililor policlorurați și ai altor compuși similari
(PCB/PCT);
b) componentele care conțin mercur, precum întrerupătoarele
sau lămpile cu retroiluminare;
c) bateriile;
d) plăcile de circuit imprimat ale telefoanelor mobile, în
general, și alte dispozitive, dacă suprafața plăcii de circuit
imprimat este mai mare de 10 cm2;
e) cartușele de toner, lichid sau sub formă de pastă,
precum și tonerele de culoare;
f) materialele plastice care conțin materiale bromurate
nepropagatoare de flacără;
g) deșeurile de azbest și componentele care conțin
azbest;
h) tuburile catodice;
i) clorofluorocarburile (CFC), hidroclorofluorocarburile
(HCFC) sau hidrofluorocarburile (HFC), hidrocarburile (HC);
j) lămpile cu descărcare în gaze;
k) ecranele cu cristale lichide (împreună cu carcasa lor,
dacă este cazul) cu o suprafață mai mare de 100 cm2 și
toate ecranele retroiluminate cu lămpi de gaz cu
descărcare;
l) cablurile electrice externe;
m) componentele care conțin fibre ceramice refractare
precum cele descrise în Hotărârea Guvernului nr. 490/2002
pentru aprobarea Normelor metodologice de aplicare a
Ordonanței de urgență a Guvernului nr. 200/2000 privind
clasificarea, etichetarea și ambalarea substanțelor și
preparatelor chimice periculoase;
n) componentele care conțin substanțe radioactive, cu
excepția componentelor care nu depășesc în cantitate

valorile de scutire stabilite prin Ordinul președintelui
Comisiei Naționale pentru Controlul Activităților Nucleare
nr. 14/2000 pentru aprobarea Normelor fundamentale de
securitate radiologică, cu completările ulterioare, și Ordinul
ministrului sănătății și familiei nr. 944/2001 pentru
aprobarea Normelor privind supravegherea medicală a
persoanelor expuse profesional la radiații ionizante, cu
completările ulterioare;
o) condensatorii electrolitici care conțin substanțe
periculoase (înălțime > 25 mm, diametru > 25 mm sau
volum similar în mod proporțional).
Aceste substanțe, preparate și componente sunt
eliminate sau valorificate în conformitate cu art. 5 din
Ordonanța de urgență a Guvernului nr. 78/2000 privind
regimul deșeurilor, aprobată cu modificări și completări prin
Legea nr. 426/2001.
2. Următoarele componente ale DEEE care fac obiectul
unei colectări selective trebuie să fie tratate în felul
următor:
a) tuburile catodice: se îndepărtează învelișul fluorescent;
b) echipamentele ce conțin gaze care epuizează stratul
de ozon sau care prezintă un potențial de încălzire globală
a climei (PIGC) mai mare de 15, precum cele din spume
sau din circuitele de refrigerare: gazele se extrag și se
tratează în mod corespunzător. Gazele care epuizează
stratul de ozon se tratează potrivit dispozițiilor Ordonanței
Guvernului nr. 89/1999 privind regimul comercial și
introducerea unor restricții la utilizarea hidrocarburilor
halogenate ce distrug stratul de ozon, aprobată cu
modificări prin Legea nr. 159/2000;
c) lămpile de gaz cu descărcare: se îndepărtează
mercurul.
3. Ținând cont de considerentele ecologice și de
oportunitatea refolosirii și reciclării, prevederile pct. 1 și 2
se aplică astfel încât să nu împiedice refolosirea și
reciclarea nepoluantă a componentelor sau a aparatelor
întregi.

ANEXA Nr. 3
CERINȚE TEHNICE

în conformitate cu art. 6 alin. (4) din hotărâre
1. Pentru locuri de depozitare, inclusiv depozitare
temporară, a DEEE înainte de tratarea lor (fără să aducă
atingere prevederilor Ordonanței de urgență a Guvernului
nr. 78/2000 privind regimul deșeurilor, aprobată cu
modificări și completări prin Legea nr. 426/2001):
a) suprafețe impermeabile pentru zonele adecvate,
prevăzute cu instalații de colectare a pierderilor prin
scurgere și, dacă este cazul, cu decantoare și epuratoaredegresatoare;

b) prelate rezistente la intemperii pentru zonele
adecvate.
2. Pentru locuri de tratare a DEEE:
a) cântare de măsurare a greutății deșeurilor tratate;
b) suprafețe impermeabile și prelate rezistente la
intemperii pentru zonele adecvate, prevăzute cu instalații de
colectare a pierderilor prin scurgere și, dacă este cazul, cu
decantoare și epuratoare-degresatoare;

13

MONITORUL OFICIAL AL ROMÂNIEI, PARTEA I, Nr. 491/10.VI.2005
c) spații de depozitare adecvată pentru piesele detașate
demontate;
d) containere adecvate pentru depozitarea bateriilor, a
condensatorilor cu conținut de PCB/PCT și a altor deșeuri

periculoase precum deșeurile radioactive;
e) echipamente de tratare a apei, în conformitate cu
reglementările în materie de sănătate și mediu.

ANEXA Nr. 4
SIMBOL

pentru marcarea echipamentelor electrice și electronice
Simbolul care indică faptul că echipamentele electrice și electronice fac obiectul unei colectări
separate reprezintă o pubelă cu roți barată cu două linii în formă de X, ca în imaginea de mai
jos. Simbolul trebuie să fie tipărit vizibil, lizibil și durabil.

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
pentru punerea în aplicare a Regulamentului privind ajutorul de stat
pentru producția cinematografică și de televiziune
În baza:
— Decretului nr. 57/2004 privind numirea membrilor Plenului Consiliului Concurenței;
— prevederilor art. 28 alin. (1) din Legea concurenței nr. 21/1996, cu modificările și completările ulterioare și ale
art. 22 alin. (1) și (2) din Legea nr. 143/1999 privind ajutorul de stat, cu modificările și completările ulterioare;
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței, se pune în aplicare Regulamentul privind
ajutorul de stat pentru producția cinematografică și de
televiziune, cuprins în anexa care face parte integrantă din
prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde

București, 25 mai 2005.
Nr. 93.

14

MONITORUL OFICIAL AL ROMÂNIEI, PARTEA I, Nr. 491/10.VI.2005
ANEXĂ

REGULAMENT
privind ajutorul de stat pentru producția cinematografică și de televiziune
În temeiul art. 28 alin. (1) din Legea concurenței nr. 21/1996, cu modificările și completările ulterioare, și al
art. 22 alin. (1) din Legea nr. 143/1999 privind ajutorul de stat, cu modificările și completările ulterioare,
Consiliul Concurenței adoptă prezentul regulament.
Introducere
Producțiile audiovizuale și cele cinematografice, în
special, joacă un rol important în promovarea culturii și
pentru buna funcționare a democrației, datorită influenței pe
care acestea o au asupra societății.
În ceea ce privește domeniul audiovizual la nivel
comunitar, în anul 1998 au fost stabilite criteriile de analiză
a ajutoarelor de stat acordate sub formă de schemă,
acestea rămânând valabile până în prezent.
Necesitatea de a elabora criterii de analiză a ajutoarelor
de stat acordate în favoarea producțiilor care contribuie la
promovarea culturii rezultă din natura dublă a acestora. Pe
de o parte, acestea sunt bunuri economice, care pot oferi
posibilitatea creării de locuri de muncă și creșterii bunăstării
economice, iar pe de altă parte, acestea sunt bunuri
culturale cu influențe reale asupra societății în ansamblul
său.
Conform Legii nr. 143/1999 privind ajutorul de stat, cu
modificările și completările ulterioare, denumită în
continuare lege, ajutoarele de stat sunt considerate
incompatibile cu mediul concurențial normal. Totuși, potrivit
dispozițiilor art. 14 alin. (1) lit. h) din lege, Consiliul
Concurenței poate autoriza ajutoare de stat pentru
promovarea culturii și conservarea patrimoniului cultural în
cazul în care asemenea măsuri nu afectează mediul
concurențial și aplicarea corespunzătoare a acordurilor
internaționale la care România este parte.
În general, producțiile cinematografice și de televiziune
au o durată de exploatare ridicată, putând fi oferite prin
diverse canale de distribuție. În condițiile în care pot
demonstra aportul lor la promovarea pe scară largă a
culturii, ajutoarele de stat pentru producția cinematografică
și de televiziune pot fi considerate compatibile cu mediul
concurențial. Astfel de ajutoare de stat trebuie să susțină
creația unui produs audiovizual și nu dezvoltarea unei
activități industriale.
Scop
Art. 1. — Prezentul regulament stabilește criteriile de
analiză a ajutoarelor de stat acordate în domeniul
producției cinematografice și de televiziune.
Compatibilitatea ajutoarelor de stat acordate
în domeniul producției cinematografice și de televiziune
cu prevederile Legii nr. 143/1999
Art. 2. — Ajutoarele de stat destinate producției
cinematografice și de televiziune pot fi autorizate dacă sunt
îndeplinite cumulativ condițiile prevăzute la art. 3 și 4.
Art. 3. — Ajutoarele de stat destinate producției
cinematografice și de televiziune trebuie să respecte
principiul liberei concurențe, al libertății de stabilire a
persoanelor, al liberei circulații a mărfurilor și a serviciilor
și al nediscriminării în ceea ce privește naționalitatea
beneficiarilor.
Art. 4. — (1) În cadrul analizei ajutoarelor de stat
notificate, Consiliul Concurenței va urmări îndeplinirea
condițiilor specifice prevăzute la alin. (2)—(5).
(2) Ajutorul de stat trebuie să fie destinat realizării unor
producții cinematografice și de televiziune, care sunt

cuprinse în categoria de produse culturale, conform
criteriilor stabilite de legislația în cauză.
(3) Producătorii trebuie să fie liberi să aloce cel puțin
20% din bugetul filmului sau al producției de televiziune
pentru a fi cheltuit în alte state membre ale Uniunii
Europene sau semnatare ale Acordului Central-European
pentru Comerț Liber, fără ca aceasta să aibă drept
consecință reducerea sumei ajutorului de stat. Această
condiție este îndeplinită dacă beneficiarilor nu li se impune
să cheltuiască pe teritoriul României mai mult de 80% din
bugetul filmului sau producției de televiziune, pentru care
este acordat ajutorul de stat.
(4) Intensitatea ajutorului de stat nu trebuie să
depășească 50% din bugetul producției. Această limită
poate fi depășită în cazul filmelor îdificile“ și cu buget
redus. Criteriile în funcție de care un film este definit ca
fiind îdificil“ sau cu buget redus vor fi stabilite de Centrul
Național al Cinematografiei.
(5) Este interzisă acordarea de ajutoare de stat
suplimentare destinate activităților specifice producției
cinematografice (de exemplu, postproducție), pentru a
garanta ca ajutorul de stat să aibă un efect de incintare
neutră, astfel încât efectul de atragere a acestor activități
specifice să fie evitat.
Art. 5. — (1) Toate categoriile de costuri care compun
bugetul total al unei producții cinematografice sau de
televiziune reprezintă costuri eligibile, iar producătorii trebuie
să fie liberi să aleagă categoriile de cheltuieli care să fie
efectuate pe teritoriul statelor membre ale Uniunii Europene
sau semnatare ale Acordului Central-European pentru
Comerț Liber.
(2) Întreprinderile care activează în domeniul producției
cinematografice și de programe de televiziune pot beneficia
și de ajutoare de stat orizontale (cum ar fi: ajutorul de stat
pentru întreprinderi mici și mijlocii, ajutorul de stat regional,
ajutorul de stat pentru ocuparea forței de muncă, ajutorul
de stat pentru instruirea angajaților, ajutorul de stat pentru
cercetare-dezvoltare), în conformitate cu prevederile
reglementărilor specifice în domeniul ajutorului de stat. În
acest caz, cumulul ajutoarelor de stat, raportate la aceleași
costuri eligibile, nu poate depăși intensitatea maximă
prevăzută la art. 4 alin. (4).
Art. 6. — Fondurile alocate direct producătorilor din
cadrul programelor comunitare sau din alte fonduri
supranaționale nu reprezintă ajutor de stat în măsura în
care statul nu dispune de putere discreționară asupra
acestora.
Art. 7. — În vederea notificării ajutoarelor de stat
conform prezentului regulament se vor completa formularul
de notificare a ajutorului de stat, prevăzut în anexa nr. 1 la
Regulamentul privind forma, conținutul și alte detalii ale
notificării unui ajutor de stat, pus în aplicare prin Ordinul
Consiliului Concurenței nr. 528/2004, publicat în Monitorul
Oficial al României, Partea I, nr. 82 din 25 ianuarie 2005,
și formularul prevăzut în anexa care face parte integrantă
din prezentul regulament, referitor la informațiile
suplimentare privind ajutorul de stat pentru producții
cinematografice și de televiziune.

15

MONITORUL OFICIAL AL ROMÂNIEI, PARTEA I, Nr. 491/10.VI.2005
Prevederi finale
Art. 8. — (1) Prezentul regulament transpune în
legislația românească pct. 2.3 din Comunicarea Comisiei
către Consiliu, Parlamentul European, Comitetul Economic
și Social și Comitetul Regiunilor privind anumite aspecte
juridice legate de producțiile cinematografice și alte
producții audiovizuale, publicată în Jurnalul Oficial al
Comunităților Europene (JOCE) nr. C 43 din 16 februarie
2002 și partea III.9 din anexa nr. 1 la Regulamentul
Comisiei nr. 794/2004 din 21 aprilie 2004 referitor la

punerea în aplicare a Regulamentului Consiliului (EC)
nr. 659/1999 din 22 martie 1999 privind regulile de punere
în aplicare a art. 93 din Tratatul CE, publicat în Jurnalul
Oficial al Uniunii Europene nr. L 140 din 30 aprilie 2004.
(2) Anexa
regulament.

face

parte

integrantă

din

prezentul

(3) Prezentul regulament va fi pus în aplicare prin ordin
al președintelui Consiliului Concurenței și va fi publicat în
Monitorul Oficial al României, Partea I.

ANEXĂ
la regulament

FORMULAR
pentru informații suplimentare privind ajutorul de stat pentru producții cinematografice și de televiziune
1. Ajutorul de stat
1.1. Descrieți cât mai precis scopul acordării ajutorului de stat și obiectivul acestuia, pentru fiecare măsură în
parte, dacă este cazul.
1.2. Precizați dacă ajutorul de stat este destinat susținerii directe a unui produs cultural (de cinema sau de
televiziune).
1.3. Menționați prevederile care garantează că rezultatul producției pentru care se acordă ajutorul de stat este un
produs cultural:
.........................................................................................................................................................................................................
.........................................................................................................................................................................................................
1.4. Are ajutorul de stat ca efect susținerea investițiilor într-un sector industrial?
2. Condiții de eligibilitate
2.1. Indicați condițiile de eligibilitate pentru ajutorul de stat propus a se acorda:
.........................................................................................................................................................................................................
.........................................................................................................................................................................................................
2.2. Beneficiarii:
2.2.1. Se face distincție, în cadrul schemei, între diferite categorii de beneficiari (cum ar fi persoane fizice sau
juridice, producători dependenți ori independenți etc.)*)?
.........................................................................................................................................................................................................
.........................................................................................................................................................................................................
2.2.2. Se face distincție, în cadrul schemei, între diferite categorii de beneficiari în funcție de naționalitate sau de
locul de reședință*)?
.........................................................................................................................................................................................................
.........................................................................................................................................................................................................
2.2.3. În cazul stabilirii pe teritoriul României, precizați dacă beneficiarii sunt obligați să respecte orice alte condiții
în afară de aceea de a fi reprezentat de o agenție permanentă*).
2.2.4. În cazul în care ajutorul are o componentă fiscală, precizați dacă beneficiarul are alte obligații sau trebuie
să îndeplinească și alte condiții decât aceea de a înregistra venituri care sunt impozabile pe teritoriul României.
3. Principiul teritorializării
3.1. Indicați dacă există orice fel de obligație de alocare a ajutorului de stat pe teritoriul României sau într-o
regiune a acesteia.
3.2. Este necesară respectarea unui procent minim de acoperire teritorială pentru a fi eligibil pentru a primi ajutor
de stat?
3.3. Acoperirea teritorială este calculată în funcție de bugetul total al producției sau în funcție de valoarea
ajutorului de stat care se va acorda?
3.4. Se aplică principiul teritorializării anumitor categorii de cheltuieli din bugetul producției?
3.5. Este variabilă valoarea absolută a ajutorului în funcție de cheltuielile care se fac pe teritoriul României?
3.6. Este intensitatea ajutorului direct proporțională cu gradul efectiv de acoperire teritorială?
3.7. Este ajutorul de stat proporțional cu gradul de acoperire teritorială?
4. Costurile eligibile
4.1. Menționați care sunt categoriile de costuri care pot fi luate în considerare pentru determinarea valorii
ajutorului de stat.
4.2. Au toate costurile eligibile o legătură directă cu producția cinematografică sau de televiziune?
*) Se va completa doar în cazul ajutoarelor de stat sub formă de schemă.

16

MONITORUL OFICIAL AL ROMÂNIEI, PARTEA I, Nr. 491/10.VI.2005

5. Intensitatea ajutorului
5.1. Indicați dacă schema prevede posibilitatea atingerii unei intensități a ajutorului de stat mai mare de 50% din
bugetul producției în cazul filmelor îdificile" sau cu buget redus.
În cazul ajutorului de stat individual se va preciza dacă filmul face parte din categoria filmelor îdificile" sau cu
buget redus.
5.2. Dacă da, indicați care sunt aceste categorii de filme.
5.3. Menționați dacă ajutorul de stat poate fi cumulat cu ajutoare acordate în cadrul altor scheme de ajutor de
stat sau cu alte tipuri de ajutor și, dacă este cazul, ce prevederi limitează un asemenea cumul pentru ca pragul maxim
al intensității ajutorului de stat acordat pentru același produs cultural să nu fie depășit.
6. Compatibilitatea
Justificați compatibilitatea ajutorului de stat cu prevederile prezentului regulament.
7. Alte informații
Menționați orice alte informații pe care le considerați necesare pentru evaluarea măsurilor în cauză, în
conformitate cu prevederile prezentului regulament.

´
RECTIFICĂRI
În anexa la Ordinul președintelui Agenției Naționale de Control al Exporturilor nr. 177/2005 privind
aprobarea Normelor metodologice referitoare la declarațiile industriale prevăzute de Legea nr. 56/1997 pentru
aplicarea prevederilor Convenției privind interzicerea dezvoltării, producerii, stocării și folosirii armelor chimice
și distrugerea acestora, republicată, publicat în Monitorul Oficial al României, Partea I, nr. 435 din 23 mai
2005, se face următoarea rectificare:
— la art. 4 lit. c), în loc de: î... deșeuri de fabricație ale substanțelor chimice din listele nr. 2 și/sau nr. 3..."
se va citi: î... deșeuri de fabricație, substanțe chimice din listele nr. 2 și/sau nr. 3...".

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 491/10.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|017443]
ISSN 1453—4495

