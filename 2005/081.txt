PARTEA

Anul 173 (XVII) — Nr. 81

I

Marți, 25 ianuarie 2005

LEGI, DECRETE, HOTĂRÂRI ȘI ALTE ACTE
SUMAR
Pagina

Nr.

DECIZII ALE CURȚII CONSTITUȚIONALE
Decizia nr. 442 din 26 octombrie 2004 referitoare la
excepția de neconstituționalitate a dispozițiilor
art. 220 alin. 1 din Codul penal..............................
Decizia nr. 541 din 7 decembrie 2004 referitoare la
excepția de neconstituționalitate a prevederilor
art. 96 lit. c) și d) din Legea nr. 8/1996 privind
dreptul de autor și drepturile conexe ......................

DECIZII

ALE

ACTE ALE CONSILIULUI NAȚIONAL
AL AUDIOVIZUALULUI
— Decizie pentru modificarea și completarea
Deciziei președintelui Consiliului Național al
Audiovizualului nr. 249 din 1 iulie 2004 privind
protecția copiilor în cadrul serviciilor de programe .....

6

REPUBLICĂRI
Ordonanța de urgență a Guvernului nr. 120/2002 privind
aprobarea Sistemului de susținere și promovare
a exportului cu finanțare de la bugetul de stat .....

7–8

20.
1–2

3–5

CURȚII

Pagina

CONSTITUȚIONALE

CURTEA CONSTITUȚIONALĂ

D E C I Z I A Nr. 442
din 26 octombrie 2004

referitoare la excepția de neconstituționalitate a dispozițiilor art. 220 alin. 1 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 220 alin. 1 din Codul penal, excepție
ridicată de Antonie Lupulescu în Dosarul nr. 122/2004 al
Judecătoriei Făget.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.

Reprezentantul Ministerului Public pune concluzii de
respingere a excepției de neconstituționalitate, motivând că
textul de lege criticat ocrotește cu mijloacele dreptului penal
starea de posesie, fără a încălca dispozițiile constituționale
invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 25 mai 2004, pronunțată în Dosarul
nr. 122/2004, Judecătoria Făget a sesizat Curtea
Constituțională cu excepția de neconstituționalitate a
prevederilor art. 220 alin. 1 din Codul penal. Excepția a
fost ridicată de Antonie Lupulescu în dosarul cu numărul
de mai sus, având ca obiect plângerea penală formulată
de acesta împotriva inculpatului Toma Lupulescu, pentru
săvârșirea infracțiunii de tulburare de posesie.
În motivarea excepției de neconstituționalitate autorul
susține că prevederile legale criticate încalcă dispozițiile
art. 44 alin. (2) teza întâi din Constituție, deoarece

2

MONITORUL OFICIAL AL ROMÂNIEI, PARTEA I, Nr. 81/25.I.2005

garantarea prin Legea fundamentală a dreptului de
proprietate privată presupune implicit și garantarea
atributelor acestuia — posesia, folosința și dispoziția, or,
proprietarul care dorește să folosească bunul său, în
situația în care acesta se află în posesia unui terț, riscă
să fie sancționat penal.
Judecătoria Făget opinează în sensul că excepția de
neconstituționalitate este neîntemeiată, întrucât prin textul
criticat s-a urmărit ocrotirea posesiei legitime asupra
bunurilor, ceea ce nu aduce atingere dreptului de
proprietate garantat de Constituție.
Potrivit dispozițiilor art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului pentru a-și exprima punctele de vedere asupra
excepției de neconstituționalitate ridicate.
Guvernul consideră că excepția de neconstituționalitate
este neîntemeiată, arătând că dispozițiile art. 220 din Codul
penal trebuie interpretate în corelație cu celelalte dispoziții
legale prin care se apără dreptul de proprietate. Textul de
lege criticat constituie expresia voinței legiuitorului de a
apăra dreptul menționat prin mijloacele dreptului penal,
puse la dispoziție persoanelor în scopul apărării împotriva
atacurilor îndreptate asupra patrimoniului lor. îÎn ipoteza în
care un terț ocupă un imobil care face obiectul dreptului
de proprietate al altei persoane, pe lângă mijloacele de
drept penal instituite prin dispozițiile art. 220 din Codul
penal, titularul dreptului de proprietate are la îndemână
acțiunea în revendicare pentru a redobândi posesia,
întrucât este de principiu că nimănui nu-i este permis să
își facă singur dreptate.“
Avocatul Poporului apreciază că excepția de
neconstituționalitate este neîntemeiată, motivând că
dispozițiile legale criticate apără și ocrotesc posesia
legitimă asupra bunurilor imobile, prin incriminarea faptei de
tulburare de posesie. Acestea constituie, totodată, expresia
voinței legiuitorului de a apăra, prin mijloace de drept
penal, drepturile și libertățile fundamentale consfințite prin
Constituție, printre care se numără și dreptul de proprietate
privată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2) și ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 220 alin. 1 din Codul penal, republicat în
Monitorul Oficial al României, Partea I, nr. 65 din 16 aprilie
1997, având următorul cuprins: îOcuparea, în întregime sau
în parte, fără drept, a unui imobil aflat în posesia altuia, se
pedepsește cu închisoare de la o lună la 2 ani sau cu amendă.“
Aceste dispoziții sunt considerate de autorul excepției ca
fiind neconstituționale în raport cu prevederile art. 44
alin. (2) teza întâi din Constituție, potrivit cărora
îProprietatea privată este garantată și ocrotită în mod egal de
lege, indiferent de titular“.
Examinând excepția de neconstituționalitate, Curtea
reține că, potrivit art. 1.846 alin. 2 din Codul civil,
îPosesiunea este deținerea unui lucru sau folosirea de un
drept, exercitată, una sau alta, de noi înșine sau de altul în
numele nostru“.
În sistemul Codului civil posesiunea constituie baza
drepturilor reale și este semnul exterior al existenței lor.
Este, așadar, o instituție deosebit de importantă, ocrotirea
sa constituind, în primul rând, garantarea dreptului de
proprietate. Se explică astfel ocrotirea posesiei atât prin
mijloace de drept civil — acțiunile posesorii —, cât și prin
sancționarea penală a actelor de tulburare de posesie, în
condițiile prevăzute de art. 220 din Codul penal.
Faptul că însuși proprietarul bunului poate fi subiect
activ al infracțiunii de tulburare de posesie nu încalcă
prevederile art. 44 alin. (2) teza întâi din Constituție privind
garantarea și ocrotirea în mod egal de lege a dreptului de
proprietate privată, indiferent de titular, așa cum fără temei
susține autorul excepției, ci constituie aplicarea consecventă
a principiului ordinii de drept, potrivit căruia nimănui nu-i
este permis să-și facă singur dreptate.
Proprietarul care consideră că posesia exercitată de o altă
persoană asupra unui bun al său este nelegitimă are
posibilitatea să-și apere dreptul de proprietate prin acțiunea în
revendicare și prin celelalte mijloace prevăzute de legea civilă.
Curtea Constituțională s-a mai pronunțat asupra
constituționalității textului de lege criticat, prin Decizia
nr. 124 din 21 mai 1997, rămasă definitivă prin Decizia
nr. 714 din 19 decembrie 1997, ambele publicate în
Monitorul Oficial al României, Partea I, nr. 105 din
6 martie 1998, și prin Decizia nr. 31 din 31 ianuarie 2002,
publicată în Monitorul Oficial al României, Partea I, nr. 125
din 15 februarie 2002, respingând de fiecare dată excepția
de neconstituționalitate ridicată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 220 alin. 1 din Codul penal, excepție ridicată de
Antonie Lupulescu în Dosarul nr. 122/2004 al Judecătoriei Făget.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

MONITORUL OFICIAL AL ROMÂNIEI, PARTEA I, Nr. 81/25.I.2005

3

CURTEA CONSTITUȚIONALĂ

D E C I Z I A Nr. 541
din 7 decembrie 2004

referitoare la excepția de neconstituționalitate a prevederilor art. 96 lit. c) și d)
din Legea nr. 8/1996 privind dreptul de autor și drepturile conexe
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 96 lit. c) și d) din Legea
nr. 8/1996 privind dreptul de autor și drepturile conexe,
excepție ridicată de Societatea Comercială îLeo Burnett &
Target Advertising“ — S.A. din București în Dosarul
nr. 2.035/2003 al Curții de Apel București — Secția a III-a
civilă.
La apelul nominal răspunde autorul excepției, prin
avocat, precum și părțile Adriana Doina Șchiopu, prin
avocat, Societatea Comercială îPagini Aurii“ — S.A., prin
consilier juridic, și Societatea pentru Drepturi de Autor în
Cinematografie — Audiovizual Dacin Sara, prin avocat.
Lipsesc părțile Societatea Comercială îMessages Media Pro
Pictures“ — S.A., precum și Centrul Român pentru
Administrarea Drepturilor Artiștilor Interpreți (CREDIDAM),
față de care procedura de citare a fost legal îndeplinită.
Curtea dispune a se face apelul și în dosarele
nr. 399D/2004 și nr. 400D/2004, având același obiect ca și
Dosarul nr. 365D/2004. Excepția de neconstituționalitate a
fost ridicată de același autor în Dosarul nr. 243/2002 al
Tribunalului București — Secția a IV-a civilă și, respectiv,
în Dosarul nr. 245/2002 al aceleiași instanțe.
La apelul nominal răspunde autorul excepției, prin
avocat, precum și părțile Mircea Diaconu, prin avocat,
Valeria Cotescu, prin avocat, Societatea Comercială îPagini
Aurii“ — S.A., prin consilier juridic, și Societatea pentru
Drepturi de Autor în Cinematografie — Audiovizual Dacin
Sara, prin avocat. Lipsesc părțile Societatea Comercială
îMessages Media Pro Pictures“ — S.A., precum și Centrul
Român pentru Administrarea Drepturilor Artiștilor Interpreți
(CREDIDAM), față de care procedura de citare a fost legal
îndeplinită.
Curtea, având în vedere că excepțiile de
neconstituționalitate care fac obiectul dosarelor
nr. 365D/2004, nr. 399D/2004 și nr. 400D/2004 au conținut
identic, pune în discuție, din oficiu, problema conexării
cauzelor.
Reprezentantul Ministerului Public este de acord cu
măsura conexării, pentru aceleași considerente.
Părțile prezente nu se opun măsurii conexării cauzelor.
Față de aceste susțineri, Curtea, în temeiul art. 53
alin. (5) din Legea nr. 47/1992 privind organizarea și
funcționarea Curții Constituționale, dispune conexarea

dosarelor nr. 399D/2004 și nr. 400D/2004 la Dosarul
nr. 365D/2004.
Cauza fiind în stare de judecată, președintele acordă
cuvântul pe fond.
Reprezentantul autorului excepției de neconstituționalitate
susține admiterea acesteia astfel cum a fost formulată. În
esență, arată că dispozițiile art. 96 lit. c) din Legea
nr. 8/1996, reglementând un drept conex dreptului de autor,
împiedică în fapt exploatarea atributelor dreptului de autor
în cazul operelor colective, lăsând la aprecierea titularului
dreptului conex posibilitatea utilizării operei respective.
Partea Adriana Doina Șchiopu, prin avocat, susține
respingerea excepției ca neîntemeiată, arătând că
prevederile legale criticate trebuie corelate cu cele
prevăzute de art. 3 alin. (2) din Legea nr. 8/1996, potrivit
cărora pot beneficia de protecția acordată autorului,
persoanele fizice și persoanele juridice, altele decât autorul,
în cazurile expres prevăzute de lege. Se mai arată că
recunoașterea în favoarea artiștilor interpreți sau executanți
a unor drepturi morale nu este de natură a împiedica
exercitarea atributelor dreptului de autor, între care și acela
de a pretinde paternitatea operei.
Partea Mircea Diaconu, prin avocat, arată că prevederile
art. 96 lit. d) din Legea nr. 8/1996 au fost abrogate expres
prin Legea nr. 285/2004, astfel încât excepția de
neconstituționalitate a devenit inadmisibilă. În ceea ce
privește prevederile art. 96 lit. c), solicită respingerea
excepției ca neîntemeiată, arătând că acestea nu încalcă
dispozițiile constituționale referitoare la dreptul de
proprietate privată și la obligația statului de a asigura
protecția dreptului de autor. Se susține, în acest sens, că
orice drept recunoscut prin lege trebuie exercitat cu bunăcredință, iar instituirea unor drepturi conexe dreptului de
autor în favoarea artiștilor interpreți sau executanți nu este
de natură a restrânge dreptul regizorului, titular al dreptului
de autor al unei opere cinematografice.
Partea Valeria Cotescu, prin avocat, susține respingerea
excepției de neconstituționalitate a prevederilor art. 96 lit. c)
din Legea nr. 8/1996 ca fiind neîntemeiată. Se arată că
dispozițiile art. 44 din Constituție se referă la dreptul de
proprietate privată, inclusiv la proprietatea intelectuală. În
mod corespunzător, dispozițiile art. 135 alin. (2) lit. c) din
Constituție, utilizând sintagma îdrept de autor“, au în
vedere atât drepturile de autor, cât și drepturile conexe.
Prevederile art. 96 lit. c) din Legea nr. 8/1996,
reglementând anumite drepturi personale nepatrimoniale ale
titularului dreptului conex dreptului de autor, respectiv ale
artistului interpret sau executant, delimitează sfera de
aplicare și întinderea exercițiului dreptului de autor
aparținând regizorului sau producătorului unei opere
cinematografice. Față de aceste considerente nu se poate
susține că orice limitare a unui drept, prin recunoașterea
legală a unor dezmembrăminte ori a unor drepturi conexe,
este neconstituțională. Prevederile art. 96 lit. c) din Legea
nr. 8/1996 reprezintă un mod de determinare a însuși
conținutului dreptului de autor și a limitelor de exercitare a
acestui drept, în deplină concordanță cu art. 44 alin. (1)

4

MONITORUL OFICIAL AL ROMÂNIEI, PARTEA I, Nr. 81/25.I.2005

teza a doua din Constituție. În ceea ce privește dispozițiile
art. 135 alin. (2) lit. c) din Constituție, se arată că acesta
asigură o protecție suplimentară a drepturilor de autor, în
contextul obligației statului de a proteja valorile culturale și
artistice, iar prevederile legale criticate sunt în deplină
concordanță cu aceste dispoziții constituționale.
Reprezentantul Societății Comerciale îPagini Aurii“ —
S.A. solicită admiterea excepției de neconstituționalitate,
arătând că prevederile legale criticate încalcă dispozițiile
art. 44 alin. (1) și ale art. 135 alin. (2) lit. c) din
Constituție.
Societatea pentru Drepturi de Autor în Cinematografie —
Audiovizual Dacin Sara, prin avocat, susține admiterea
acesteia astfel cum a fost formulată prin notele scrise
depuse la dosar.
Reprezentantul Ministerului Public arată că prevederile
art. 96 lit. d) din Legea nr. 8/1996 privind dreptul de autor
și drepturile conexe au fost abrogate expres prin dispozițiile
art. I pct. 57 din Legea nr. 285/2004, astfel încât excepția
de neconstituționalitate a devenit inadmisibilă. În ceea ce
privește dispozițiile art. 96 lit. c) din Legea nr. 8/1996,
pune concluzii de respingere a acesteia ca neîntemeiată,
arătând că dreptul de autor și drepturile conexe dreptului
de autor coexistă, fără a aduce vreo atingere dispozițiilor
art. 135 alin. (2) lit. c) din Constituție. Se mai arată că
dispozițiile constituționale cuprinse în art. 44 nu sunt
incidente în cauză.
C U R T E A,

având în vedere actele și lucrările dosarelor, constată
următoarele:
Prin Încheierile din 17 mai 2004 și din 25 iunie 2004,
pronunțate în dosarele nr. 2.035/2003, nr. 243/2002 și
nr. 245/2002, Curtea de Apel București — Secția a III-a
civilă și Tribunalul București — Secția a IV-a civilă au
sesizat Curtea Constituțională cu excepția de
neconstituționalitate a prevederilor art. 96 lit. c) și d) din
Legea nr. 8/1996 privind dreptul de autor și drepturile
conexe.
Excepția a fost ridicată, în toate cele trei dosare, de
către Societatea Comercială îLeo Burnett & Target
Advertising“ — S.A.
În motivarea excepției de neconstituționalitate, autorul
acesteia susține că prevederile art. 96 lit. c) și d) din
Legea nr. 8/1996 încalcă dispozițiile art. 44 alin. (1) și ale
art. 135 alin. (2) lit. c) din Constituție. Se arată că
protecția dreptului de autor, prevăzută ca obligație a
statului în dispozițiile art. 135 alin. (2) lit. c) din Constituție,
reprezintă o aplicare, în materia dreptului de autor, a
prevederilor generale privind protecția proprietății cuprinse
în art. 44 alin. (1) din Constituție. În esență, se susține că
textul legal criticat, ce reglementează un drept conex al
dreptului de autor, respectiv acela prin care artistul interpret
sau executant se poate opune oricărei utilizări a prestației
sale, de natură a prejudicia grav onoarea ori reputația sa,
sau de a aduce prejudicii grave persoanei sale, încalcă
dreptul exclusiv al autorului operei de a decide cu privire
la utilizarea acesteia.
Curtea de Apel București — Secția a III-a civilă
consideră excepția de neconstituționalitate ca fiind
neîntemeiată. Se arată că îprotecția dreptului de autor își
găsește deplină garanție în dispozițiile constituționale
conferind titularului dreptului conex posibilitatea de a
pretinde respectarea acestui drept“.
Tribunalul București — Secția a IV-a civilă consideră
excepția de neconstituționalitate ca fiind neîntemeiată. Se

arată că scopul Legii nr. 8/1996 este de a aplica principiile
generale constituționale în domenii speciale, iar dispozițiile
legale criticate ocrotesc în egală măsură atât drepturile
patrimoniale și drepturile morale ale autorului operei, cât și
drepturile artiștilor interpreți sau executanți.
Potrivit art. 30 alin. (1) din Legea nr. 47/1992,
încheierile de sesizare au fost comunicate președinților
celor două Camere ale Parlamentului, Guvernului și
Avocatului Poporului, pentru a-și exprima punctele de
vedere asupra excepției de neconstituționalitate ridicate.
Guvernul apreciază că textul legal criticat
reglementează unele drepturi personal nepatrimoniale pe
care le are artistul interpret sau executant, drepturi ce nu
au valoare patrimonială, astfel încât nu se poate reține
încălcarea art. 44 alin. (1) din Constituție.
De asemenea, se arată că nu este încălcat nici art. 135
alin. (2) lit. c) din Constituție, deoarece, prin exercitarea
unui drept moral conex dreptului de autor, nu se aduce
atingere atributelor de ordin material pe care le comportă
dreptul de autor.
Avocatul Poporului arată că lit. d) a art. 96 din Legea
nr. 8/1996 a fost abrogată expres prin art. I pct. 57 din
Legea nr. 285/2004 pentru modificarea și completarea Legii
nr. 8/1996 privind dreptul de autor și drepturile conexe,
astfel încât excepția de neconstituționalitate referitoare la
acest text de lege a devenit inadmisibilă.
În ceea ce privește critica de neconstituționalitate a
prevederilor art. 96 lit. c) din Legea nr. 8/1996, se
consideră că acestea dau expresie îprincipiului
constituțional al garantării dreptului de proprietate, element
esențial în cadrul economiei de piață, bazată pe libera
inițiativă și concurență“, astfel încât excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 96 lit. c) și d) din Legea nr. 8/1996
privind dreptul de autor și drepturile conexe, publicată în
Monitorul Oficial al României, Partea I, nr. 60 din
26 martie 1996.
Prevederile legale criticate au următorul conținut:
— Art. 96: îArtistul interpret sau executant are următoarele
drepturi morale:
...........................................................................................
c) dreptul de a pretinde respectarea calității prestației sale
și de a se opune oricărei deformări, falsificări sau altei
modificări substanțiale a interpretării ori execuției sale sau
oricărei încălcări a drepturilor sale, care ar prejudicia grav
onoarea ori reputația sa;
d) dreptul de a se opune oricărei utilizări a prestației sale,
dacă prin această utilizare se aduc prejudicii grave persoanei
sale.“
În opinia autorului excepției de neconstituționalitate,
aceste prevederi legale contravin dispozițiilor constituționale

MONITORUL OFICIAL AL ROMÂNIEI, PARTEA I, Nr. 81/25.I.2005
cuprinse în art. 44 alin. (1) și art. 135 alin. (2) lit. c) din
Constituție, prevederi care au următorul conținut:
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“ ;
— Art. 135 alin. (2) lit. c): î(2) Statul trebuie să asigure:
...........................................................................................
c) stimularea cercetării științifice și tehnologice naționale, a
artei și protecția dreptului de autor;“.
Examinând excepția de neconstituționalitate, Curtea
reține următoarele:
I. Ulterior sesizării Curții Constituționale prin încheierile
din 17 mai 2004 și din 25 iunie 2004, prevederile art. 96
lit. d) din Legea nr. 8/1996 privind dreptul de autor și
drepturile conexe au fost abrogate expres prin dispozițiile
art. I pct. 57 din Legea nr. 285/2004 pentru modificarea și
completarea Legii nr. 8/1996 privind dreptul de autor și
drepturile conexe, publicată în Monitorul Oficial al
României, Partea I, nr. 587 din 30 iunie 2004. Prin urmare,
dispoziția legală criticată de autorul excepției de
neconstituționalitate nu mai este în vigoare. Pe cale de
consecință, în temeiul art. 29 alin. (1) din Legea
nr. 47/1992 privind organizarea și funcționarea Curții
Constituționale, excepția de neconstituționalitate a devenit
inadmisibilă și urmează a fi respinsă.
II. În ceea ce privește neconstituționalitatea dispozițiilor
art. 96 lit. c) din Legea nr. 8/1996, autorul excepției
susține că, prin reglementarea dreptului artistului interpret
sau executant de a se opune îoricărei deformări, falsificări
sau altei modificări substanțiale a interpretării ori execuției
sale sau oricărei încălcări a drepturilor sale, care ar
prejudicia grav onoarea ori reputația sa“, este încălcat
dreptul exclusiv al autorului de a decide cu privire la
utilizarea operei sale.
Aceste susțineri nu pot fi primite, deoarece textul de
lege criticat este în deplină concordanță cu obligația
statului de a asigura protecția dreptului de autor, protecție
prevăzută de dispozițiile art. 135 alin. (2) lit. c) din
Constituție, deci și a drepturilor conexe, ai căror titulari
sunt artiștii interpreți sau executanți. Nu se poate susține
că prin protecția acordată titularului unui drept conex
dreptului de autor se încalcă drepturile autorului, a căror

5

protecție este reglementată, în egală măsură, prin
dispozițiile actului normativ în cauză (art. 10). De altfel,
Legea nr. 8/1996, modificată și completată, precizează
expres, prin dispozițiile art. 92 alin. (1) că îDrepturile
conexe dreptului de autor nu aduc atingere drepturilor autorilor.
Nici o dispoziție a prezentului titlu nu trebuie interpretată în
sensul unei limitări a exercițiului dreptului de autor“. Mai mult,
chiar există o corelare perfectă între cele două texte ale
Legii nr. 8/1996, respectiv a art. 10 lit. d) și a art. 96
lit. c), texte ce reglementează protecția drepturilor personale
nepatrimoniale ale titularului dreptului de autor sau ale
moștenitorilor acestuia [art. 11 alin. (2) din Legea
nr. 8/1996] și, respectiv, protecția acordată titularilor
drepturilor conexe dreptului de autor și succesorilor
acestora [art. 97 alin. (2) din lege] și care sunt în
concordanță cu dispozițiile art. 135 alin. (2) lit. c) din
Constituție, referitoare la obligația statului de a asigura î(...)
protecția dreptului de autor“, deci și a drepturilor conexe
ale artiștilor interpreți sau executanți, pentru apărarea
onoarei ori reputației acestora.
Nu se poate reține nici încălcarea dispozițiilor art. 44
alin. (1) din Constituție. Aceste dispoziții constituționale,
reglementând garantarea dreptului de proprietate, se referă
implicit și la garantarea dreptului de proprietate intelectuală,
care include dreptul de autor și drepturile conexe, precum
și proprietatea industrială. Obiectul dreptului de autor îl
constituie operele de creație intelectuală din domeniul
literar, științific și artistic, iar titularul creației intelectuale are
atât drepturi patrimoniale, cât și drepturi morale,
(personale-nepatrimoniale), ceea ce face ca dreptul de
autor să fie calificat ca un drept complex. Autorul excepției
se referă însă, în mod expres, la un drept personal
nepatrimonial al artistului interpret sau executant,
reglementat prin prevederile art. 96 lit. c) din Legea
nr. 8/1996, și anume dreptul de a se opune oricărei
modificări substanțiale a interpretării ori execuției sale sau
oricărei încălcări a drepturilor sale, care ar prejudicia grav
onoarea ori reputația sa, și nu la un drept patrimonial, cum
ar fi cel prevăzut de art. 98 din Legea nr. 8/1996. Prin
urmare, dispozițiile art. 44 alin. (1) din Constituție nu au
incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge ca devenită inadmisibilă excepția de neconstituționalitate a dispozițiilor art. 96 lit. d) din Legea
nr. 8/1996 privind dreptul de autor și drepturile conexe, excepție ridicată de Societatea Comercială îLeo Burnett & Target
Advertising“ — S.A. din București, în Dosarul nr. 2.035/2003 al Curții de Apel București — Secția a III-a civilă și în
dosarele nr. 243/2002 și nr. 245/2002 ale Tribunalului București — Secția a IV-a civilă.
2. Respinge ca neîntemeiată excepția de neconstituționalitate a dispozițiilor art. 96 lit. c) din Legea nr. 8/1996
privind dreptul de autor și drepturile conexe, excepție ridicată de același autor în aceleași dosare ale acelorași instanțe.
Definitivă și general obligatorie.
Pronunțată în ședința publică din data de 7 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

6

MONITORUL OFICIAL AL ROMÂNIEI, PARTEA I, Nr. 81/25.I.2005

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru modificarea și completarea Deciziei președintelui Consiliului Național al Audiovizualului
nr. 249 din 1 iulie 2004 privind protecția copiilor în cadrul serviciilor de programe
Având în vedere dubla calitate a Consiliului Național al Audiovizualului, de garant al interesului public și de unică
autoritate de reglementare în domeniul programelor audiovizuale,
ținând seama de necesitatea adaptării reglementării în domeniul protecției minorilor la noile condiții tehnice de
distribuție digitală a serviciilor de programe, de pe platformele satelitare de televiziune DTH — Direct To Home,
în temeiul prevederilor art. 10 alin. (3) lit. e) și ale art. 17 alin. (1) lit. d), coroborate cu dispozițiile art. 39 din
Legea audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia președintelui Consiliului Național
al Audiovizualului nr. 249 din 1 iulie 2004 privind protecția
copiilor în cadrul serviciilor de programe, publicată în
Monitorul Oficial al României, Partea I, nr. 668 din 26 iulie
2004, se modifică și se completează după cum urmează:
1. Alineatul (2) al articolului 24 va avea următorul
cuprins:
î(2) Serviciile de programe care conțin producțiile
audiovizuale prevăzute la art. 19 lit. f), denumite în
continuare servicii de programe restricționate copiilor, pot fi
retransmise de către distribuitorii de servicii în condițiile
prevăzute la alin. (3) și (5), în cazul retransmisiei de tip
analogic, respectiv la alin. (4) și (5), în cazul retransmisiei
de tip digital.“
2. După alineatul (2) al articolului 24 se introduc
alineatele (3), (4) și (5) cu următorul cuprins:
î(3) Serviciile de programe restricționate copiilor pot fi
retransmise analogic numai în intervalul orar 1,00—5,00,
codat, și în cadrul pachetelor opționale.
(4) Serviciile de programe restricționate copiilor pot fi
retransmise digital, cu respectarea următoarelor condiții
tehnice și de informare a abonatului:
a) receptorul abonatului trebuie să fie prevăzut cu un
sistem de blocare a accesului, denumit în continuare
sistem de control parental, diferit de sistemul de control al
accesului la pachetele de servicii oferite;
b) sistemul de control parental trebuie să permită
accesul la serviciile de programe restricționate copiilor, în
baza unui cod personal format din cel puțin 4 cifre; cifrele
nu trebuie să fie vizibile pe ecran în momentul tastării;

c) sistemul de control parental trebuie să fie perfect
sincronizat cu programele din această categorie, trebuie să
rămână activ pe toată perioada în care se oferă aceste
categorii de programe, iar accesul trebuie să fie reblocat în
orice situație în care se modifică contextul vizionării
(schimbarea programului, trecerea sistemului de recepție în
stare de veghe, la schimbarea decodorului sau a cartelei
de acces, după realimentarea cu tensiune);
d) în cadrul instrucțiunilor de utilizare, distribuitorul de
servicii trebuie să explice, în termeni simpli și clari, modul
de funcționare a sistemului de control parental, necesitatea
stabilirii codului personal de acces și păstrarea
confidențialității acestuia;
e) în momentul punerii în funcțiune a sistemului de
recepție, distribuitorul de servicii are obligația să
stabilească, împreună cu abonatul, codul personal de acces
pentru fiecare dintre serviciile de programe restricționate
copiilor; se recomandă evitarea stabilirii codului «1234» sau
a unui cod format din aceeași cifră;
f) introducerea în oferta de servicii a unui nou serviciu
de programe restricționat copiilor va fi adusă la cunoștință
abonaților cu cel puțin 30 de zile înainte de modificarea
ofertei, precizându-se «Program interzis persoanelor sub
18 ani».
(5) Producțiile audiovizuale prevăzute la art. 19 lit. f) vor
fi însoțite permanent de semnul de avertizare reprezentând
un cerc, iar în interiorul acestuia, numărul 18 de culoare
albă, pe fond roșu; se interzice retransmiterea producțiilor
audiovizuale care prezintă imagini cu copii având un
comportament explicit sexual.“

Președintele Consiliului Național al Audiovizualului,
Ralu Filip

București, 18 ianuarie 2005.
Nr. 20.

MONITORUL OFICIAL AL ROMÂNIEI, PARTEA I, Nr. 81/25.I.2005

7

REPUBLICĂRI
O R D O N A N Ț A D E U R G E N Ț Ă A G U V E R N U L U I Nr. 120/2002*)
privind aprobarea Sistemului de susținere și promovare a exportului cu finanțare
de la bugetul de stat
Art. 1. — (1) Se aprobă Sistemul de susținere și
promovare a exportului cu finanțare de la bugetul de stat,
prevăzut în anexa care face parte integrantă din prezenta
ordonanță de urgență.
(2) Categoriile de activități finanțate de la bugetul de
stat în cadrul programelor prevăzute în anexă se
actualizează prin hotărâre a Guvernului, la propunerea
autorităților competente prevăzute la art. 2 alin. (1).
Art. 2. — (1) Sumele de la bugetul de stat pentru
susținerea și promovarea exportului se vor aproba distinct
în bugetele anuale ale Ministerului Economiei și Comerțului,
Ministerului Agriculturii, Pădurilor și Dezvoltării Rurale,
Ministerului Finanțelor Publice și Cancelariei PrimuluiMinistru, pentru Agenția Națională pentru Intreprinderi Mici
și Mijlocii și Cooperație.
(2) Sumele aprobate cu această destinație în bugetele
ordonatorilor principali de credite nu vor putea fi
redistribuite în vederea utilizării lor la alte capitole de
cheltuieli.
Art. 3. — (1) Mecanismele de acordare a sprijinului
financiar de la bugetul de stat pentru aplicarea Sistemului

de susținere și promovare a exportului cu finanțare de la
bugetul de stat se vor aproba, după caz, prin hotărâri ale
Guvernului, la propunerea autorităților prevăzute la art. 2
alin. (1).
(2) Propunerile de utilizare a sumelor prevăzute la art. 2
se vor stabili în sistem bipartit de către ordonatorii principali
de credite și patronatele de ramură, cu aprobarea
Consiliului de Export.
Art. 4. — Armonizarea activităților de elaborare și
aplicare unitară a strategiei și politicilor de stimulare și
promovare a exportului cu strategiile și politicile sectoriale,
precum și monitorizarea Sistemului de susținere și
promovare a exportului cu finanțare de la bugetul de stat
se realizează de către Consiliul de Export, structură
organizatorică la nivel național, cu caracter public-privat,
având în componență reprezentanți ai instituțiilor
guvernamentale, structurilor patronale și profesionale cu
atribuții și activitate în domeniul exportului, care se
înființează prin hotărâre a Guvernului, la propunerea
Ministerului Economiei și Comerțului.
ANEXĂ

SISTEMUL
de susținere și promovare a exportului cu finanțare de la bugetul de stat
I. Instrumente în administrarea EXIMBANK, conform
Legii nr. 96/2000 privind organizarea și funcționarea Băncii
de Export-Import a României EXIMBANK — S.A. și
instrumentele specifice de susținere a comerțului exterior,
cu modificările și completările ulterioare.
Comitetul Interministerial de Garanții și Credite de
Comerț Exterior va repartiza fondurile alocate anual prin
bugetul de stat pe instrumentele din administrarea Băncii
de Export-Import a României EXIMBANK — S.A., conform
Legii nr. 96/2000, cu modificările și completările ulterioare,
în funcție de necesitățile de susținere a exportului.
II. Instrumente în administrarea ministerelor de resort:
1. Programul de promovare a exportului, administrat de
Ministerul Economiei și Comerțului, prin care se vor
suporta, parțial sau total, din fonduri de la bugetul de stat
cheltuielile privind:
a) participarea la târguri și expoziții internaționale, cu
suportarea a 50% din cheltuielile privind transportul și
cazarea pentru un participant de la fiecare expozant, la

nivelul baremelor stabilite pentru instituțiile publice, precum
și suportarea totală a cheltuielilor privind transportul și
manipularea exponatelor, mostrelor și materialelor
publicitare, formalitățile vamale aferente acestora,
depozitarea ambalajelor aferente exponatelor pe perioada
desfășurării acțiunii promoționale, închirierea, construirea
și/sau amenajarea spațiului expozițional, transportul
materialelor aferente, cheltuielile generale pe perioada de
desfășurare a acțiunilor promoționale, cheltuielile de
reprezentare și de protocol, cheltuielile de deplasare pentru
persoanele care organizează și coordonează acțiunile,
inclusiv a unui reprezentant din partea patronatului de
ramură sau a asociației profesionale care contribuie la
realizarea acțiunii respective, cheltuielile pentru materialele
publicitare, de prezentare și promovare cu caracter
economic general și pentru mediatizarea prezenței
românești la acțiunile promoționale, cheltuielile aferente
comisionului prevăzut în contractul încheiat cu societatea
organizatoare a pavilioanelor naționale, standurilor

*) Republicată în temeiul art. II din Ordonanța Guvernului nr. 74/2004 pentru modificarea Ordonanței de urgență a Guvernului nr. 120/2002 privind
aprobarea Sistemului de susținere și promovare a exportului cu finanțare de la bugetul de stat, publicată în Monitorul Oficial al României, Partea I, nr. 774
din 24 august 2004, aprobată prin Legea nr. 419/2004, publicată în Monitorul Oficial al României, Partea I, nr. 993 din 28 octombrie 2004.
Ordonanța de urgență a Guvernului nr. 120/2002 a fost publicată în Monitorul Oficial al României, Partea I, nr. 727 din 4 octombrie 2002, a
fost aprobată prin Legea nr. 663/2002, publicată în Monitorul Oficial al României, Partea I, nr. 930 din 19 decembrie 2002, și a mai fost modificată prin
Legea nr. 511/2003 pentru modificarea și completarea Ordonanței de urgență a Guvernului nr. 120/2002 privind aprobarea Sistemului de susținere și
promovare a exportului cu finanțare de la bugetul de stat, publicată în Monitorul Oficial al României, Partea I, nr. 876 din 10 decembrie 2003.

8

MONITORUL OFICIAL AL ROMÂNIEI, PARTEA I, Nr. 81/25.I.2005

specializate pe produse și miniexpozițiilor, precum și alte
cheltuieli care se justifică a fi alocate pentru realizarea
târgurilor și expozițiilor internaționale, cu aprobarea
ordonatorului de credite;
b) organizarea de misiuni economice și acțiuni de
promovare a exporturilor în străinătate, cu suportarea a
50% din cheltuielile de transport și cazare pentru un
participant de la fiecare firmă, la nivelul baremelor stabilite
pentru instituțiile publice, precum și suportarea totală a
cheltuielilor privind transportul în interiorul țărilor de
destinație pentru persoanele care participă la acțiunile
respective, a cheltuielilor de deplasare pentru persoanele
care organizează și coordonează acțiunile, inclusiv a unui
reprezentant din partea patronatului de ramură sau a
asociației profesionale care contribuie la realizarea acțiunii
respective, a cheltuielilor pentru închirierea spațiilor aferente
întâlnirilor de afaceri și a dotărilor necesare desfășurării
acestora, cum sunt: TV, video, retroproiector, computer și
altele asemenea, a cheltuielilor de reprezentare și protocol,
a cheltuielilor pentru elaborarea și transportul materialelor
de promovare și de prezentare, cum sunt: cataloage,
pliante, ecusoane și altele asemenea, a cheltuielilor pentru
transportul mostrelor, a cheltuielilor pentru formalitățile
vamale aferente materialelor de promovare și de
prezentare, precum și mostrelor, a cheltuielilor pentru
mediatizarea acțiunilor pe plan local, a cheltuielilor aferente
comisionului prevăzut în contractul încheiat cu societatea
organizatoare a misiunilor economice și acțiunilor de
promovare, precum și alte cheltuieli care se justifică a fi
alocate pentru realizarea acțiunilor respective, cu aprobarea
ordonatorului de credite;
c) suportarea a 50% din cheltuielile de organizare și
funcționare a reprezentanțelor comerciale românești,
realizate prin parteneriat public-privat pe piețe de interes
pentru exportul românesc, înființate prin hotărâre a
Guvernului, la recomandarea Consiliului de Export;
d) realizarea de studii de piață și pe produse, inclusiv
pentru obiective complexe, pe baze concurențiale, în
conformitate cu legislația în vigoare, cu suportarea a 50%
din cheltuielile aferente;
e) realizarea pe baze concurențiale a buletinelor
informative privind oferta de export și distribuirea acestora
în străinătate și la ambasadele străine din România, cu
suportarea totală a cheltuielilor;

f) realizarea de acțiuni de publicitate și reclamă cu
caracter general, pe produse și grupe de produse, pe piețe
de interes pentru exportul românesc, pe baze
concurențiale, cu suportarea totală a cheltuielilor, inclusiv a
cheltuielilor pentru distribuirea materialelor de publicitate și
reclamă cu caracter general în străinătate și la ambasadele
străine din România.
Ministerul Economiei și Comerțului administrează
acțiunile de promovare a exportului prevăzute la lit. a) și b)
împreună cu Centrul Român pentru Promovarea
Comerțului, prin delegarea către acesta a operațiunilor de
încheiere, finanțare și derulare a contractelor de prestări de
servicii pentru realizarea acțiunilor respective.
2. Programul de sprijinire a întreprinderilor mici și
mijlocii pentru dezvoltarea exportului, administrat de către
Agenția Națională pentru Întreprinderi Mici și Mijlocii și
Cooperație, conform Legii nr. 346/2004 privind stimularea
înființării și dezvoltării întreprinderilor mici și mijlocii, cu
modificările ulterioare.
3. Programul de creștere a competitivității produselor
industriale, administrat de Ministerul Economiei și
Comerțului.
4. Programul de creștere a competitivității produselor
agroalimentare, administrat de Ministerul Agriculturii,
Pădurilor și Dezvoltării Rurale.
În cadrul programelor prevăzute la pct. 3 și 4 se vor
acoperi de la bugetul de stat, în proporție de până la 50%,
respectiv de până la 65% pentru întreprinderile mici și
mijlocii, cheltuielile agenților economici pentru:
a) implementarea și certificarea sistemelor de
management al calității și/sau a sistemelor de management
de mediu;
b) dotarea și/sau amenajarea laboratoarelor de testare
și etalonare, precum și acreditarea acestora, după caz;
c) înregistrarea și protejarea pe piața externă a mărcilor,
a brevetelor de invenție, a desenelor și modelelor
industriale românești.
III. Prime de export pentru produsele agroalimentare
eligibile conform Acordului privind agricultura — partea III,
secțiunea II — Subvenții la export, din cadrul Organizației
Mondiale a Comerțului, cu prioritate și într-o proporție mai
mare pentru produsele agroalimentare biologice certificate,
de origine vegetală și animală.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 81/25.I.2005 conține 8 pagini.

Prețul de vânzare 5.500 lei

ISSN 1453—4495

