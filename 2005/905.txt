Anul 173 (XVII) — Nr. 905

PARTEA

I

LEGI, DECRETE, HOTĂRÂRI ȘI ALTE ACTE

Marți, 11 octombrie 2005

SUMAR

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

245.

— Ordin al președintelui Autorității Naționale
pentru Persoanele cu Handicap privind aprobarea
Regulamentului de organizare și funcționare a
Autorității Naționale pentru Persoanele cu
Handicap, precum și a Regulamentului de
organizare și funcționare a Institutului Național
pentru Prevenirea și Combaterea Excluziunii
Sociale a Persoanelor cu Handicap ........................

1–15

Nr.

Pagina

1.341/C/1.375. — Ordin al ministrului justiției și al
ministrului finanțelor publice privind stabilirea
tarifelor pentru plata interpreților și traducătorilor
autorizați folosiți de Consiliul Superior al
Magistraturii, Ministerul Justiției, Parchetul de pe
lângă Înalta Curte de Casație și Justiție, Parchetul
Național Anticorupție, de organele de urmărire
penală, de instanțele judecătorești, de birourile
notarilor publici, de avocați și de executori
judecătorești ...............................................................

15–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PERSOANELE CU HANDICAP

ORDIN
privind aprobarea Regulamentului de organizare și funcționare
a Autorității Naționale pentru Persoanele cu Handicap, precum și a Regulamentului de organizare
și funcționare a Institutului Național pentru Prevenirea și Combaterea Excluziunii Sociale
a Persoanelor cu Handicap
Având în vedere prevederile art. 8 alin. (4), art. 9 alin. (6) și ale art. 12 alin. (4) și (5) din Ordonanța Guvernului
nr. 14/2003 privind înființarea, organizarea și funcționarea Autorității Naționale pentru Persoanele cu Handicap, aprobată
cu modificări și completări prin Legea nr. 239/2003, cu modificările și completările ulterioare, precum și ale art. 7 alin. (2)
lit. c) și ale art. 17 alin. (2) din Ordonanța de urgență a Guvernului nr. 64/2003 pentru stabilirea unor măsuri privind
înființarea, organizarea, reorganizarea sau funcționarea unor structuri din cadrul aparatului de lucru al Guvernului, a
ministerelor, a altor organe de specialitate ale administrației publice centrale și a unor instituții publice, aprobată cu
modificări prin Legea nr. 194/2004, cu modificările ulterioare,
președintele Autorității Naționale pentru Persoanele cu Handicap emite următorul ordin:
Art. 1. — Se aprobă Regulamentul de organizare și
funcționare a Autorității Naționale pentru Persoanele cu

Handicap și Regulamentul de organizare și funcționare a
Institutului Național pentru Prevenirea și Combaterea

2

MONITORUL OFICIAL AL ROMÂNIEI, PARTEA I, Nr. 905/11.X.2005

Excluziunii Sociale a Persoanelor cu Handicap, prevăzute
în anexele nr. 1 și 2 care fac parte integrantă din
prezentul ordin.
Art. 2. — Direcțiile, serviciile și birourile din cadrul
Autorității Naționale pentru Persoanele cu Handicap vor
duce la îndeplinire prevederile prezentului ordin.
Art. 3. — Pe data prezentului ordin se abrogă Ordinul
președintelui Autorității Naționale pentru Persoanele cu
Handicap nr. 121/2005 privind aprobarea regulamentelor de
organizare și funcționare a Autorității Naționale pentru

Persoanele cu Handicap, a Comisiei superioare de
expertiză medicală a persoanelor cu handicap pentru adulți,
a inspecțiilor regionale și a Institutului Național pentru
Prevenirea și Combaterea Excluziunii Sociale a Persoanelor
cu Handicap, publicat în Monitorul Oficial al României,
Partea I, nr. 674 din 28 iulie 2005, precum și orice alte
dispoziții contrare.
Art. 4. — Prezentul ordin va fi publicat în Monitorul
Oficial al României, Partea I.

Președintele Autorității Naționale pentru Persoanele cu Handicap,
Silviu George Didilescu
București, 14 septembrie 2005.
Nr. 245.
ANEXA Nr. 1

REGULAMENT
de organizare și funcționare a Autorității Naționale pentru Persoanele cu Handicap
PARTEA I
Organizarea și funcționarea Autorității Naționale
pentru Persoanele cu Handicap
Art. 1. — (1) Autoritatea Națională pentru Persoanele cu
Handicap, denumită în continuare Autoritatea, este
organizată și funcționează ca organ de specialitate al
administrației publice centrale, cu personalitate juridică, în
subordinea Ministerului Muncii, Solidarității Sociale și
Familiei.
(2) Autoritatea coordonează la nivel central activitățile de
protecție specială și de promovare a drepturilor persoanelor
cu handicap, elaborând politicile, strategiile și standardele
în domeniul promovării drepturilor persoanelor cu handicap,
asigurând urmărirea aplicării reglementărilor din domeniul
propriu și controlul activităților de protecție specială a
persoanelor cu handicap.
Art. 2. — Autoritatea este condusă de un președinte,
ajutat de un vicepreședinte, care sunt numiți prin decizie a
primului-ministru și sunt asimilați din punct de vedere al
salarizării și al celorlalte drepturi cu funcțiile de secretar de
stat și subsecretar de stat.
Art. 3. — Cheltuielile curente și de capital necesare
desfășurării activității Autorității sunt finanțate de la bugetul
de stat.
Art. 4. — Autoritatea exercită controlul asupra modului
în care sunt respectate și promovate de instituțiile publice
și de celelalte persoane fizice și juridice drepturile
persoanelor cu handicap, în conformitate cu legislația în
vigoare.
Art. 5. — În structura Autorității sunt cuprinse direcții
generale, direcții, servicii, birouri și Comisia superioară de
evaluare a persoanelor cu handicap pentru adulți, iar în
subordinea Autorității se află Institutul Național pentru
Prevenirea și Combaterea Excluziunii Sociale a Persoanelor
cu Handicap (INPCESPH).
Art. 6. — Încadrarea personalului din cadrul Autorității
se face prin concurs sau prin examen, în condițiile legii.
PARTEA a II-a
Funcțiile și atribuțiile Autorității Naționale
pentru Persoanele cu Handicap
Art. 7. — Autoritatea îndeplinește următoarele funcții:
a) funcția de strategie, prin care asigură fundamentarea,
elaborarea, supunerea spre aprobare Guvernului, precum și

aplicarea strategiei naționale în domeniu și a programelor
de reformă în domeniul protecției speciale a persoanelor cu
handicap, cu respectarea tratatelor internaționale la care
România este parte;
b) funcția de reglementare, prin care asigură elaborarea
cadrului normativ necesar în vederea realizării obiectivelor
Strategiei naționale privind protecția specială și integrarea
socială a persoanelor cu handicap și armonizării legislației
interne cu principiile și normele tratatelor internaționale la
care România este parte;
c) funcția de administrare, prin care asigură gestionarea
bunurilor din domeniul public și privat al statului, pe care le
are în administrare sau în folosință, după caz;
d) funcția de autoritate de stat, prin care exercită
controlul asupra modului în care sunt respectate și
promovate de instituțiile publice și de celelalte persoane
juridice drepturile persoanelor cu handicap, în conformitate
cu legislația în vigoare;
e) funcția de reprezentare, prin care asigură, în
domeniul său de activitate, reprezentarea pe plan intern și
extern a statului român.
Art. 8. — (1) În realizarea obiectivelor sale Autoritatea
îndeplinește următoarele atribuții principale:
a) elaborează și supune spre aprobare Guvernului, cu
avizul Ministerului Muncii, Solidarității Sociale și Familiei,
Strategia națională privind protecția specială și integrarea
socială a persoanelor cu handicap, în conformitate cu
principiile și normele internaționale;
b) organizează, coordonează și controlează realizarea
măsurilor de protecție specială a persoanelor cu handicap
și a strategiei naționale în domeniul respectiv;
c) inițiază, elaborează și avizează actele normative din
domeniul protecției speciale a persoanelor cu handicap;
d) acționează pentru promovarea alternativelor de tip
familial la protecția instituționalizată a persoanelor cu
handicap, prin dezvoltarea și diversificarea serviciilor de
recuperare și reintegrare ambulatorii;
e) analizează factorii carențiali, generatori ai
handicapului, și stabilește măsurile adecvate de prevenire a
apariției acestora;
f) monitorizează respectarea drepturilor persoanelor cu
handicap, realizarea accesibilităților, întocmește analize și
studii în domeniu și elaborează metodologii de aplicare a
măsurilor ce se impun pentru ameliorarea situației în
această materie;

MONITORUL OFICIAL AL ROMÂNIEI, PARTEA I, Nr. 905/11.X.2005
g) întocmește studii în vederea propunerii unor măsuri
de diversificare a resurselor economico-financiare, destinate
susținerii acțiunilor de protecție specială a persoanelor cu
handicap și creșterii eficienței în gestionarea acestor
resurse;
h) realizează îndrumarea și controlul în aplicarea și
respectarea legislației în domeniul protecției speciale a
persoanelor cu handicap, cu privire la aplicarea politicilor și
standardelor în activitatea instituțiilor de protecție specială
a persoanelor cu handicap, aflate în coordonarea sa;
i) organizează activitatea de selecție a personalului
pentru aparatul propriu și pentru structurile subordonate,
activitatea de evaluare periodică, precum și de
perfecționare a pregătirii profesionale a acestuia;
j) organizează activitatea de instruire a personalului din
cadrul instituțiilor de protecție specială a persoanelor cu
handicap, aflate în coordonare, în colaborare cu autoritățile
administrației publice locale;
k) inițiază, cu avizul Ministerului Muncii, Solidarității
Sociale și Familiei, implementează și evaluează proiectele
cu finanțare externă în domeniul protecției speciale a
persoanelor cu handicap;
l) finanțează și cofinanțează programe și proiecte în
domeniul protecției speciale a persoanelor cu handicap;
m) colaborează cu ministerele și cu celelalte organe de
specialitate ale administrației publice centrale din
subordinea Guvernului sau a ministerelor, cu autoritățile
administrației publice locale, precum și cu organizațiile
neguvernamentale, în acțiuni sociale comune de educație
și protecție specială a persoanelor cu handicap, în vederea
atenuării, limitării sau eliminării consecințelor handicapului,
precum și a reabilitării profesionale și integrării lor în
societate;
n) inițiază, negociază și încheie, prin împuternicirea
Guvernului, documente de cooperare internațională în
domeniul protecției persoanelor cu handicap;
o) dezvoltă un sistem de informare și consultanță
accesibil persoanelor cu handicap și familiilor acestora;
p) sprijină crearea unei rețele naționale de unități
protejate, ca parte a unei strategii globale de angajare în
muncă a persoanelor cu handicap;
q) elaborează, coordonează și monitorizează planurile
de acțiune privind implementarea strategiilor în domeniu;
r) urmărește implementarea planului național de acțiune
în acest domeniu;
s) asigură crearea și dezvoltarea unei baze de date
referitoare la persoanele cu handicap, compatibilă cu cea
a sistemului național de asistență socială;
t) elaborează standarde privind calitatea serviciilor oferite
persoanelor cu handicap;
u) evaluează necesarul și calitatea serviciilor, stabilește
planuri noi de dezvoltare a serviciilor pe baza nevoilor
reale din comunitate;
v) coordonează și evaluează activitatea comisiilor de
evaluare a persoanelor cu handicap pentru adulți,
informând despre aceasta autoritățile administrației publice
locale;
w) autorizează persoanele juridice de drept public sau
privat, cu avizul Ministerului Muncii, Solidarității Sociale și
Familiei, să desfășoare activități în domeniul protecției
speciale a persoanelor cu handicap;
x) realizează inspecții ale serviciilor prestate persoanelor
cu handicap în cadrul instituțiilor de protecție specială a
persoanelor cu handicap;
y) controlează modul de respectare a reglementărilor
legale în vigoare în domeniul protecției speciale a
persoanelor cu handicap;

3

z) participă în calitate de partener la diverse proiecte și
programe, cu finanțare națională și internațională, în
domeniul său de activitate.
(2) În îndeplinirea atribuțiilor de control ce îi revin,
Autoritatea are dreptul să solicite informații și documente,
în condițiile legii, de la orice persoană juridică publică sau
privată ori de la persoane fizice implicate în sfera sa de
competență, acestea având obligația de a le pune la
dispoziție în termen de 15 zile calendaristice de la data
solicitării.
(3) Autoritatea îndeplinește orice alte atribuții stabilite
prin acte normative în domeniul său de activitate.
PARTEA a III-a
Conducerea Autorității Naționale
pentru Persoanele cu Handicap
pe niveluri ierarhice
CAPITOLUL I
Președintele

Art. 9. — (1) Președintele conduce întreaga activitate a
Autorității și o reprezintă în raporturile cu Guvernul, cu
celelalte organe de specialitate ale administrației publice
centrale, cu autoritățile administrației publice locale, cu alte
instituții publice și private, precum și cu persoane juridice
și fizice, române sau străine.
(2) Președintele este ordonator secundar de credite
delegat, în condițiile stabilite prin ordin al ministrului muncii,
solidarității sociale și familiei.
(3) În exercitarea atribuțiilor sale, președintele emite
ordine și instrucțiuni.
(4) Președintele răspunde în fața Guvernului și a
ministrului muncii, solidarității sociale și familiei pentru
întreaga activitate a Autorității.
Art. 10. — Președintele Autorității îndeplinește
următoarele atribuții principale:
a) organizează, coordonează și controlează aplicarea
actelor normative emise potrivit legii în domeniul protecției
speciale a persoanelor cu handicap;
b) coordonează și controlează aplicarea strategiei
naționale în domeniu și a planului/planurilor național/
naționale de acțiune;
c) fundamentează și elaborează propuneri pentru
bugetul Autorității și răspunde, potrivit legii, de execuția
acestuia, fiind ordonator secundar de credite;
d) inițiază, negociază și încheie, prin împuternicirea
Guvernului, documente de cooperare internațională în
domeniul protecției speciale a persoanelor cu handicap;
e) urmărește și controlează aplicarea convențiilor și a
acordurilor internaționale, la care România este parte, în
domeniul de activitate al Autorității;
f) ia măsuri pentru comunicarea prin mediile potrivite
(radio, TV, Internet, publicații de specialitate, tipărituri
proprii etc.) a mesajelor ce contribuie la realizarea
strategiei și a planului național de acțiune în domeniu;
g) autorizează unitățile protejate din domeniul protecției
speciale a persoanelor cu handicap;
h) avizează organizațiile neguvernamentale din domeniul
protecției speciale a persoanelor cu handicap;
i) aprobă fișele posturilor de conducere, stabilind
atribuțiile, sarcinile și limitele de competență ale acestora;
j) organizează și coordonează activitatea de audit public
intern.
Art. 11. — Președintele Autorității îndeplinește și alte
atribuții specifice domeniului de activitate al Autorității,

4

MONITORUL OFICIAL AL ROMÂNIEI, PARTEA I, Nr. 905/11.X.2005

stabilite prin acte normative, prin decizie a primului-ministru
sau prin ordin al ministrului muncii, solidarității sociale și
familiei.
CAPITOLUL II
Cabinetul demnitarului

Art. 12. — Cabinetul demnitarului este un compartiment
organizatoric distinct, format din: director de cabinet,
asistent de cabinet, consilier personal, secretar personal și
curier personal.
Art. 13. — (1) Personalul din cadrul Cabinetului
demnitarului este numit sau eliberat din funcție prin ordin al
președintelui Autorității.
(2) Personalul încadrat în Cabinetul demnitarului este
angajat cu contract individual de muncă pe durată
determinată.
(3) Atribuțiile membrilor Cabinetului demnitarului sunt
prevăzute în fișele posturilor.
Art. 14. — Activitatea Cabinetului demnitarului este
coordonată de către directorul de cabinet, care răspunde în
acest sens în fața președintelui. Directorul de cabinet
răspunde de buna organizare a acțiunilor de protocol și de
gestionarea acestuia.
CAPITOLUL III
Vicepreședintele

Art. 15. — (1) Vicepreședintele îl ajută pe președinte în
îndeplinirea atribuțiilor prevăzute la art. 4 alin. (1) din
Ordonanța Guvernului nr. 14/2003 privind înființarea,
organizarea și funcționarea Autorității Naționale pentru
Protecția Persoanelor cu Handicap, aprobată cu modificări
și completări prin Legea nr. 239/2003, cu modificările și
completările ulterioare.
(2) Vicepreședintele îndeplinește următoarele atribuții
principale:
a) coordonează procesul de monitorizare a respectării
drepturilor persoanelor cu handicap;
b) coordonează activitatea Comisiei superioare de
evaluare a persoanelor cu handicap pentru adulți;
c) coordonează activitatea Institutului Național pentru
Prevenirea și Combaterea Excluziunii Sociale a Persoanelor
cu Handicap;
d) constituie colective de lucru pentru proiectele de acte
normative, unde vor fi atrași reprezentanți ai societății civile
naționale și internaționale, precum și reprezentanți ai
instituțiilor publice și private, interne și internaționale;
e) urmărește și asigură finalizarea actelor normative
care au fost inițiate de Autoritate;
f) avizează în mod curent corespondența referitoare la
petiții.
(3) Dacă președintele este absent mai mult de 48 de
ore, vicepreședintele poate exercita atribuțiile curente ale
acestuia.
Art. 16. — Vicepreședintele Autorității îndeplinește și
alte atribuții specifice domeniului de activitate al Autorității,
stabilite prin acte normative, prin decizie a primului-ministru
sau prin ordin al ministrului muncii, solidarității sociale și
familiei.
CAPITOLUL IV
Secretarul general

Art. 17. — (1) Secretarul general este înalt funcționar
public, numit și salarizat în condițiile legii, subordonat
președintelui și vicepreședintelui.

(2) Secretarul general asigură stabilitatea funcționării
Autorității și realizarea legăturilor funcționale dintre
structurile Autorității.
(3) Secretarul general este coordonatorul colectivului de
lucru care are drept obiectiv principal inițierea proiectelor
de acte normative.
Art. 18. — Secretarul general coordonează activitatea
curentă a tuturor compartimentelor din cadrul Autorității.
Art. 19. — Secretarul general îndeplinește următoarele
atribuții principale:
a) stabilește măsuri pentru buna organizare a
compartimentelor și activităților cu caracter funcțional din
cadrul Autorității și asigură legătura operativă dintre
președinte și conducătorii tuturor compartimentelor din
Autoritate și unitățile subordonate;
b) prezintă propuneri de măsuri necesare pentru
inițierea, aplicarea și respectarea actelor normative în
domeniul protecției speciale a persoanelor cu handicap, în
vederea asigurării bunului mers al Autorității;
c) primește, transmite și urmărește avizarea de către
ministere sau de către celelalte organe de specialitate ale
administrației publice centrale a proiectelor de acte
normative inițiate de Autoritate și asigură avizarea actelor
normative primite de la alți inițiatori, în termenele prevăzute
de lege;
d) urmărește realizarea corectă și la termenele stabilite
a tuturor activităților și sarcinilor stabilite de președinte și
de vicepreședinte;
e) semnează lucrările și corespondența, răspunzând
potrivit sarcinilor stabilite de președinte și de
vicepreședinte;
f) colaborează cu compartimentele de specialitate din
cadrul Ministerului Muncii, Solidarității Sociale și Familiei,
Secretariatului General al Guvernului, cu secretarii generali
din celelalte ministere și cu alte organe de specialitate ale
administrației publice centrale, precum și cu secretarii
județelor și sectoarelor municipiului București, cu personalul
public cu funcții de conducere din prefecturi și cu directorii
serviciilor publice de asistență socială din subordinea
consiliilor județene sau a consiliilor locale ale sectoarelor
municipiului București în probleme privind protecția
persoanelor cu handicap;
g) asigură cunoașterea legislației în domeniu de către
personalul din cadrul Autorității și din unitățile subordonate;
h) monitorizează și controlează elaborarea raportărilor
periodice prevăzute de reglementările în vigoare;
i) asigură modificarea și completarea ordinelor
președintelui Autorității în raport cu modificările legislației în
domeniu;
j) monitorizează organizarea bazei de date de la nivelul
compartimentelor Autorității și al instituțiilor din subordinea
acesteia, astfel încât să fie accesibilă, utilă, completă și
compatibilă cu scopul pentru care a fost constituită și cu
alte baze de date la care se raportează;
k) îndeplinește orice alte atribuții stabilite de lege sau
repartizate de președinte ori de vicepreședinte, conform
raportului de subordonare.
CAPITOLUL V
Conducătorii direcțiilor

Art. 20. — Conducătorii direcțiilor din cadrul Autorității
îndeplinesc următoarele atribuții:
a) organizează sau, după caz, coordonează și
controlează realizarea corectă și la termen de către
personalul din subordine a activităților și sarcinilor stabilite
de președinte, vicepreședinte și secretarul general;

MONITORUL OFICIAL AL ROMÂNIEI, PARTEA I, Nr. 905/11.X.2005
b) răspund de încărcarea echilibrată cu sarcini a
salariaților și elaborează fișa postului pentru fiecare salariat;
c) dispun și urmăresc efectuarea orelor suplimentare;
d) se asigură că activitatea compartimentelor pe care le
coordonează se desfășoară organizat, pe baza unui
program de activitate;
e) organizează și urmăresc ca personalul din subordine
să cunoască legislația aplicabilă domeniului lor de activitate
și acționează pentru respectarea acesteia;
f) participă la elaborarea sau, după caz, realizează
lucrări de complexitate ori de importanță deosebită,
corespunzătoare funcției de conducere în care sunt
încadrați;
g) repartizează spre rezolvare corespondența și celelalte
lucrări care intră în atribuțiile departamentului pe care îl
conduc și dau îndrumările corespunzătoare în vederea
rezolvării acestora în termenul stabilit de conducerea
Autorității;
h) semnează, potrivit competențelor stabilite pe linie
ierarhică, lucrările și corespondența realizate în cadrul
direcției respective;
i) urmăresc elaborarea în termen a studiilor, sintezelor,
rapoartelor, metodologiilor, proiectelor de acte normative și
a tuturor celorlalte lucrări repartizate de președinte,
vicepreședinte sau de secretarul general;
j) stabilesc, în limita competențelor acordate, relații de
colaborare cu persoanele juridice fără scop patrimonial
autorizate să desfășoare activități în domeniul protecției
speciale a persoanelor cu handicap;
k) programează concediile de odihnă pentru salariații din
subordine, urmăresc și avizează efectuarea concediilor de
odihnă conform programării;
l) asigură, în conformitate cu legislația în vigoare,
respectarea normelor de disciplină de către funcționarii
publici din subordine, sancționează și sesizează comisia de
disciplină pentru aplicarea de sancțiuni persoanelor care au
săvârșit abateri;
m) asigură colaborarea cu celelalte compartimente;
n) răspund în fața președintelui, a vicepreședintelui și a
secretarului general pentru activitatea desfășurată,
prezentând periodic sau ori de câte ori este nevoie un
raport de activitate care relevă problemele din
compartimentul pe care îl conduc;
o) asigură întocmirea și actualizarea permanentă a
bazei de date din domeniul specific de activitate;
p) realizează propuneri de măsuri și acțiuni de realizare
a strategiilor în domeniu;
q) asigură o relaționare competentă și corectă cu
petiționarii și colaboratorii de orice fel cu care personalul
Autorității intră în relații de serviciu;
r) realizează propuneri pentru îmbunătățirea calității
activităților din cadrul Autorității în vederea apărării
drepturilor persoanelor cu handicap;
s) evaluează și asigură evaluarea profesională a
personalului din subordine;
t) desemnează persoana care gestionează registrul
special de corespondență, precum și persoanele care fac
parte din grupuri de lucru;
u) îndeplinesc orice alte atribuții prevăzute de lege sau
repartizate de președinte, vicepreședinte ori de secretarul
general, conform raportului de subordonare.
CAPITOLUL VI
Personalul cu funcții de execuție

Art. 21. — (1) Autoritatea are angajați funcționari publici
și personal contractual, potrivit legii.

5

(2) Sarcinile specifice fiecărui angajat sunt stabilite în
fișa postului.
Art. 22. — Funcționarii publici și personalul contractual
răspund în fața conducătorilor ierarhici de îndeplinirea
îndatoririlor de serviciu stabilite în fișa postului.
CAPITOLUL VII
Circuitul documentelor în cadrul Autorității Naționale
pentru Persoanele cu Handicap

Art. 23. — (1) Toate documentele care intră și ies în/din
Autoritate, inclusiv faxurile și mesajele prin poștă
electronică (e-mail), care au legătură în mod direct cu
activitatea Autorității, se înregistrează de către persoana
care are atribuții în acest sens în registrul general al
Autorității.
(2) După înregistrare, documentele prevăzute la alin. (1)
se repartizează de către persoanele abilitate conform fișei
postului din cadrul cabinetului, în funcție de natura
solicitării, președintelui, vicepreședintelui sau secretarului
general.
(3) Documentele vor fi repartizate spre soluționare
directorilor cu atribuții în acest sens, care vor consemna în
registrul general sau special, menționând data.
(4) Direcțiile, prin persoane desemnate de conducătorii
acestora, preiau documentele sub semnătură în registrul
general, menționând data.
(5) Conducătorii direcțiilor au obligația de a repartiza
documentele astfel primite salariaților din subordine, în
funcție de competențe, cu rezoluții privind modalitatea
optimă și termenul de rezolvare, în conformitate cu
prevederile legii și cu dispozițiile președintelui Autorității.
(6) Lucrările rezolvate, împreună cu documentul inițial,
semnate de persoana care le-a redactat, se prezintă spre
semnare în vederea însușirii pe cale ierarhică.
Art. 24. — (1) Documentele și corespondența privind
reprezentarea Autorității în raporturile cu Președintele
României, Parlamentul, Guvernul, ministerele, cu celelalte
instituții publice centrale și locale, cu persoanele juridice
sau fizice române ori străine se elaborează de
compartimentele de specialitate, se avizează de secretarul
general și se semnează de președinte; în acest caz numai
copiile lucrărilor se semnează în conformitate cu
prevederile art. 23 alin. (6); ștampila președintelui se aplică
numai pe originalul lucrării.
(2) În situația absenței președintelui din Autoritate pentru
o perioadă mai mare de 48 de ore, documentele prevăzute
la alin. (1) se semnează în aceleași condiții de către
vicepreședinte.
Art. 25. — (1) Lucrările originale se transmit, după
semnarea de către președinte, vicepreședinte, persoanelor
desemnate să înregistreze în registrul general data
expedierii.
(2) Răspunsurile se transmit prin poștă, poștă militară
sau sub semnătură.
Art. 26. — (1) Proiectele de ordine și contractele se
prezintă spre semnare președintelui Autorității numai după
obținerea avizelor de la compartimentele de specialitate.
(2) Proiectele de ordine se redactează de
compartimentele de specialitate și se avizează pentru
legalitate de Serviciul juridic, contencios și resurse umane.
(3) Proiectele de ordine și contractele se redactează în
3 exemplare originale, dintre care un exemplar se arhivează
la cabinetul președintelui, un exemplar se arhivează la
Serviciul juridic, contencios și resurse umane, iar cel de-al
treilea exemplar se comunică persoanei la care se referă
sau compartimentului de care a fost elaborat.

6

MONITORUL OFICIAL AL ROMÂNIEI, PARTEA I, Nr. 905/11.X.2005

(4) Ordinele emise de președinte primesc număr într-un
registru special, care se ține la cabinetul președintelui.
Responsabilitatea completării în registrul special revine
directorului de cabinet.
(5) Protocoalele și memorandumurile semnate de
președinte se înregistrează în registrul general și se
arhivează la cabinetul președintelui.
Art. 27. — Răspunsurile la întrebările adresate de
petiționari pe site-ul Autorității pot fi semnate de
conducătorii compartimentelor de specialitate, în măsura în
care nu angajează răspunderea patrimonială a Autorității.
Art. 28. — Prevederile prezentului regulament cu privire
la circuitul documentelor vor fi coroborate cu prevederile
regulamentului de organizare internă.
PARTEA a IV-a
Atribuțiile compartimentelor din structura
organizatorică a Autorității Naționale
pentru Persoanele cu Handicap
CAPITOLUL I
Direcția generală organizare internă și comunicare

Art. 29. — (1) Direcția generală organizare internă și
comunicare este condusă de un director general ajutat de
un director general adjunct și este formată din două servicii
și un birou: Serviciul juridic, contencios și resurse umane,
Serviciul administrativ și contabilitate și Biroul petiții.
(2) Direcția generală organizare internă și comunicare
are următoarele atribuții principale:
I.1. În domeniul comunicării:
a) colaborează cu instituțiile mediatice;
b) elaborează și transmite comunicatele de presă (pe
site-ul propriu, la agențiile de presă) referitoare la
evenimentele și activitățile desfășurate în cadrul Autorității
și semnalează în mass-media inițiativele legislative din
domeniul protecției persoanelor cu handicap;
c) sesizează situațiile cu potențial conflictual semnalate
de mass-media, referitoare la persoanele cu handicap din
familii sau din instituții aflate în coordonarea metodologică
a Autorității, cu redactarea și transmiterea răspunsurilor, în
virtutea dreptului la replică, acolo unde este cazul;
d) se implică în organizarea și participarea la
evenimente pentru promovarea imaginii Autorității și a
drepturilor persoanelor cu handicap;
e) elaborează și implementează strategia de comunicare
a Autorității cu organizațiile guvernamentale și
neguvernamentale;
f) promovează activitățile și mesajele Autorității în
mediile de comunicare potrivite;
g) evaluează imaginea instituției și stabilește măsuri
pentru îmbunătățirea acesteia;
h) elaborează, împreună cu celelalte compartimente,
raportul periodic de activitate, cel puțin o dată pe an, care
urmează să fie publicat în Monitorul Oficial al României,
Partea a III-a;
i) asigură realizarea abonamentelor la presă și agențiile
de presă, în condițiile legii;
j) coordonează sumarul paginii de Internet a Autorității
și verifică modul de transmitere a informațiilor pe site-ul
propriu de către direcțiile din cadrul Autorității;
k) furnizează informații centrelor de consiliere din cadrul
consiliilor județene, respectiv locale, în domeniul protecției
sociale;

I.2. Biroul petiții îndeplinește următoarele atribuții
principale:
a) asigură legătura dintre Autoritate și comunitate,
facilitând accesul petentului la informațiile de interes din
domeniul protecției persoanelor cu handicap prin intermediul
audiențelor;
b) operează scăderea petițiilor soluționate în registrul de
evidență a petițiilor primite și asigură expedierea acestora;
c) organizează și coordonează comunicarea cu
persoanele fizice și juridice, cu instituțiile și organismele din
domeniu sau interesate de domeniu;
d) coordonează punctul de informare, documentare și
consiliere;
e) monitorizează problematica persoanelor cu handicap
semnalată în corespondență și la audiențe;
f) furnizează informații la solicitările verbale sau scrise
ale reprezentanților mass-media, cu referire la aspecte ale
protecției persoanelor cu handicap și la respectarea
standardelor de către instituțiile aflate în coordonarea
Autorității, potrivit Legii nr. 544/2001 privind liberul acces la
informațiile de interes public;
g) asigură evidența actualizată a instituțiilor cu care
colaborează Autoritatea.
I.3. Serviciul juridic, contencios și resurse umane
îndeplinește următoarele atribuții principale:
a) avizează documentele care pot angaja răspunderea
patrimonială a Autorității, precum și orice alte acte ce
produc efecte juridice;
b) efectuează studii, analize și documentații privind
oportunitatea inițierii sau modificării unor acte normative;
c) participă la elaborarea proiectelor de acte normative
în domeniul protecției speciale a persoanelor cu handicap;
d) face propuneri pentru soluționarea unor probleme
rezultate din aplicarea legislației în domeniul protecției
speciale a persoanelor cu handicap;
e) avizează, din punct de vedere legislativ, al tehnicii
legislative și al corelării cu prevederile altor reglementări,
toate proiectele de acte normative inițiate de ministere și
organe centrale, care au ca obiect reglementarea unor
aspecte legate de domeniul de activitate al serviciului,
solicitând și punctul de vedere al Direcției integrare
europeană în problemele cu strictă referire la armonizarea
legislației cu acquis-ul comunitar;
f) avizează legalitatea contractelor civile și comerciale
prin care este angajată răspunderea patrimonială a
Autorității;
g) asigură reprezentarea Autorității în raporturile cu
instanțele judecătorești de drept comun și de contencios
administrativ;
h) participă la organizarea și urmărirea acțiunilor de
informare privind legislația în domeniul protecției
persoanelor cu handicap;
i) organizează și urmărește activitatea de cunoaștere a
legislației în domeniul protecției speciale a persoanelor cu
handicap, prin organizarea de instruiri, simpozioane etc. cu
personalul din cadrul Autorității și din subordinea acesteia;
j) participă la pregătirea pentru ratificarea de convenții
internaționale în domeniul protecției speciale a persoanelor
cu handicap;
k) oferă consiliere juridică în domeniul protecției speciale
a persoanelor cu handicap persoanelor fizice și juridice
interesate și rezolvă orice alte lucrări cu caracter juridic;
l) elaborează proiectele de hotărâri ale Guvernului
privind recunoașterea utilității publice a asociațiilor,
fundațiilor sau federațiilor care își desfășoară activitatea în
sfera de competență a Autorității;

MONITORUL OFICIAL AL ROMÂNIEI, PARTEA I, Nr. 905/11.X.2005
m) verifică îndeplinirea de către persoanele juridice fără
scop patrimonial a condițiilor cerute de lege în vederea
obținerii personalității juridice, propunând președintelui
eliberarea sau neeliberarea avizului necesar;
n) verifică documentația depusă de solicitanți în vederea
autorizării ca unități protejate și avizează pentru legalitate
autorizația de funcționare;
o) asigură întocmirea ordinelor de încadrare, promovare
sau încetare a activității și difuzarea acestora către
direcțiile și persoanele interesate;
p) păstrează și completează la zi registrul general de
evidență a salariaților și dosarele personale ale fiecărui
salariat;
q) întocmește și înaintează spre avizare ordonatorului
principal de credite statul de funcții al aparatului propriu;
r) verifică și înaintează spre aprobare președintelui
statul de funcții al Institutului Național pentru Prevenirea și
Combaterea Excluziunii Sociale a Persoanelor cu Handicap;
s) întocmește necesarul de credite pentru cheltuielile de
personal;
t) organizează, participă și coordonează, implicând toți
factorii relevanți, la activitățile legate de recrutarea și
selecția personalului nou pentru aparatul propriu și pentru
structurile din subordinea/în coordonarea Autorității;
u) întocmește ordinele de încetare sau de modificare a
raporturilor juridice de muncă ori de serviciu ale salariaților
și asigură comunicarea acestora direcțiilor și persoanelor
interesate;
v) se asigură de respectarea confidențialității
documentelor;
w) asigură evaluarea performanțelor profesionale
individuale pentru personalul contractual nou-angajat și
promovat și pentru funcționarii publici;
x) organizează și coordonează, în limitele competențelor
legale și în relație cu Agenția Națională a Funcționarilor
Publici, activitățile de evaluare a personalului Autorității și
al instituțiilor din subordinea acesteia, inclusiv la nivelul
serviciilor specializate;
y) asigură înregistrarea în evidențe și înaintarea spre
plată Serviciului administrativ și contabilitate a drepturilor
bănești, în cazul concediilor medicale;
z) asigură stabilirea drepturilor de concediu de odihnă,
precum și a altor concedii prevăzute de legislația în
vigoare și ține evidența efectuării acestora;
aa) asigură evidența declarațiilor pe baza cărora se
acordă deducerile personale suplimentare;
bb) întocmește dosarele de pensionare pentru limită de
vârstă, pensionare pentru invaliditate sau pentru pensie de
urmaș;
cc) întocmește fișa colectivă de prezență;
dd) păstrează evidența orelor prestate peste programul
de lucru;
ee) întocmește statele de plată pentru personalul
Autorității, precum și toată documentația necesară pentru
plata drepturilor salariale cuvenite personalului Autorității și
al Institutului Național pentru Prevenirea și Combaterea
Excluziunii Sociale a Persoanelor cu Handicap, inclusiv
documentația pentru declarațiile privind obligațiile la bugetul
asigurărilor sociale de stat, aferente salariilor;
ff) întocmește statul de funcții al aparatului propriu, în
vederea aprobării de către Ministerul Muncii, Solidarității
Sociale și Familiei, precum și lucrările pentru modificarea
și completarea lui;
gg) ține evidența sancțiunilor disciplinare ale angajaților
și efectuează reținerile din salarii, după caz;

7

hh) face demersurile necesare promovării angajaților și
eliberează, la cererea acestora, copii de pe actele aflate la
dosarul personal;
ii) asigură condica de prezență la începutul și la
terminarea programului;
jj) păstrează fișele postului, coordonează întocmirea și
actualizarea acestora pentru toți angajații Autorității;
kk) întocmește și ține evidența fișelor fiscale pentru toți
salariații Autorității;
ll) se asigură că toți angajații Autorității au semnat
documentele de luare la cunoștință și de instruire pentru
protecția muncii, conform prevederilor legale în vigoare,
îndeplinind toate formalitățile necesare;
mm) asigură cunoașterea și respectarea Regulamentului
de organizare și funcționare și a Regulamentului de ordine
interioară ale Autorității. Pentru aceasta se va îngriji de
afișarea celor două documente la sediul instituției;
nn) propune și coordonează diferite programe de
formare, instruire și specializare, în vederea creșterii
gradului de profesionalism al personalului Autorității, inclusiv
pentru
personalul
de
la
nivelul
instituțiilor
subordonate/coordonate și al serviciilor specializate;
oo) informează personalul executiv și conducerea
instituției în legătură cu prevederile legislației referitoare la
resursele umane, la statutul funcționarilor publici, precum și
ale altor legi din aria de activitate a serviciului; asigură
cunoașterea și respectarea acestora la nivelul Autorității și
al instituțiilor din subordine.
I.4. Serviciul administrativ și contabilitate îndeplinește
următoarele atribuții principale:
a) asigură repartizarea fondurilor necesare pentru plata
drepturilor cuvenite persoanelor cu handicap către consiliile
județene sau consiliile locale ale sectoarelor municipiului
București, inclusiv pentru proiecte derulate în sensul
sprijinirii persoanelor cu handicap;
b) organizează evidența contabilă a Autorității;
c) întocmește situații privind monitorizarea cheltuielilor
de personal;
d) fundamentează și elaborează propuneri de buget atât
pentru proiectul anual, cât și pentru cel rectificativ;
e) primește, analizează și întocmește necesarul fizic și
valoric al activelor fixe achiziționate din investiții, în limita
bugetului aprobat prin lege;
f) urmărește angajarea patrimonială a Autorității în baza
aprobării conducerii acesteia, cu avizul Serviciului juridic,
contencios și resurse umane;
g) întocmește și verifică situația financiară a Autorității,
darea de seamă contabilă și raportul explicativ;
h) asigură schimbul permanent de date și informații cu
direcțiile de resort din cadrul Ministerului Muncii, Solidarității
Sociale și Familiei;
i) întocmește notele contabile pentru operațiuni specifice;
j) întocmește fișele de conturi;
k) propune conducerii Autorității declanșarea inventarierii
anuale a patrimoniului instituției;
l) recuperează eventualele pagube constatate conform
procesului-verbal întocmit de comisia de inventariere a
patrimoniului, stabilită prin ordin al președintelui;
m) analizează și avizează propunerile privind scoaterea
din funcțiune a mijloacelor fixe și clasarea sau declasarea
celorlalte dotări și materiale, conform propunerilor făcute de
cei în drept;
n) verifică și centralizează trimestrial situațiile financiare
ale Autorității și ale Institutului Național pentru Prevenirea
și Combaterea Excluziunii Sociale a Persoanelor cu
Handicap;

8

MONITORUL OFICIAL AL ROMÂNIEI, PARTEA I, Nr. 905/11.X.2005

o) urmărește încadrarea în creditele bugetare aprobate
prin lege a cheltuielilor planificate;
p) acordă viza de control financiar preventiv;
q) întocmește și transmite lunar ordonatorului principal
de credite documentația necesară deschiderilor de credit
(pentru cheltuieli materiale, transferuri și subvenții, în baza
necesarului transmis de consiliile județene și locale,
Institutul Național pentru Prevenirea și Combaterea
Excluziunii Sociale a Persoanelor cu Handicap și asociații,
iar pentru cheltuieli de personal, în baza necesarului
transmis de Serviciul juridic, contencios și resurse umane);
r) asigură plata efectivă a drepturilor salariale ale
personalului Autorității, în urma întocmirii și verificării
documentației Serviciului juridic, contencios și resurse
umane;
s) în baza dispoziției Serviciului juridic, contencios și
resurse umane, propune decizii de imputare privind
recuperarea eventualelor pagube aduse patrimoniului
instituției;
t) emite ordine de plată privind achitarea facturilor
furnizorilor de bunuri materiale și servicii, beneficiarilor de
subvenții și pentru achitarea obligațiilor către buget, ce
decurg din plata drepturilor salariale;
u) întocmește documentația în baza căreia se
efectuează operațiuni de încasări și plăți în numerar;
v) verifică și centralizează lunar execuția bugetară a
Autorității, Institutului Național pentru Prevenirea și
Combaterea Excluziunii Sociale a Persoanelor cu Handicap
și direcțiilor generale de asistență socială și protecția
copilului (drepturile persoanelor cu handicap);
w) prezintă președintelui lunar, până la data de 10 a
fiecărei luni, necesarul de materiale pe direcții, servicii,
birouri și cabinete, pentru luna următoare;
x) organizează și supraveghează efectuarea curățeniei
în sediul Autorității și pe căile de acces;
y) păstrează în stare bună de funcționare toate bunurile
materiale și utilitățile aflate în proprietatea sau în folosința
Autorității, face propuneri de înnoire, îmbunătățire și
reparare a acestora;
z) organizează și asigură respectarea normelor P.S.I.;
aa) întocmește notele de intrare-recepție pentru
achizițiile Autorității și asigură semnarea acestora de către
cei în drept;
bb) înregistrează mijloacele fixe și obiectele de inventar
în registrul de inventar și completează fișele de inventar pe
locuri de folosință și persoane;
cc) asigură protocolul pentru întâlniri de lucru cu invitați
interni sau externi și pentru cabinetul președintelui și
vicepreședintelui, în condițiile legii;
dd) urmărește și verifică deconturile pentru cheltuielile
angajate de personalul Autorității privind deplasările în țară
și în străinătate și plata achizițiilor efectuate prin casierie;
ee) întocmește necesarul de credite pentru cheltuielile
de personal;
ff) asigură administrarea tuturor resurselor Autorității
pentru bunul mers al instituției;
gg) completează în baza de date a furnizorilor și
potențialilor furnizori ofertanți informațiile solicitate de
conducerea Autorității;
hh) ia măsurile necesare pentru paza sediului Autorității;
ii) coordonează activitatea șoferilor și administrarea
mijloacelor de transport ale Autorității;
jj) întocmește ordonanțările de plată în urma verificării
existenței angajamentelor;
kk) întocmește repartizarea pe trimestre a cheltuielilor
aprobate în buget;

ll) efectuează amortizarea lunară a activelor fixe
corporale și necorporale aflate în patrimoniu;
mm) verifică lunar cheltuielile efectuate de asociațiile
care primesc subvenții de la Autoritate;
nn) monitorizează lunar cheltuielile de personal ale
Autorității și ale Institutului Național pentru Prevenirea și
Combaterea Excluziunii Sociale a Persoanelor cu Handicap,
urmând a fi raportate Ministerului Muncii, Solidarității
Sociale și Familiei;
oo) asigură organizarea arhivei conform reglementărilor
în vigoare;
pp) îndeplinește orice alte atribuții prevăzute de lege
sau repartizate de președinte, vicepreședinte ori de
secretarul general, conform raportului de subordonare.
(3) Direcția generală organizare internă și comunicare
îndeplinește orice alte atribuții stabilite de conducerea
Autorității în legătură cu activitatea generală a instituției.
CAPITOLUL II
Atribuțiile Direcției integrare europeană

Art. 30. — (1) Direcția integrare europeană este
condusă de un director și este compusă din două
compartimente: Biroul programe și proiecte și Serviciul
metodologie, standardizare, acreditare.
(2) Direcția integrare europeană îndeplinește următoarele
atribuții principale:
a) elaborează și propune strategia de protecție specială
(art. 50 din Constituția României, republicată) a persoanelor
cu handicap, în conformitate cu politicile naționale, cu
principiile și normele internaționale, precum și cu planurile
de implementare a acesteia;
b) elaborează, coordonează, evaluează și implementează
programele și proiectele, cu finanțare națională și
internațională, ce se adresează persoanelor cu handicap;
c) coordonează, evaluează, implementează și
controlează realizarea măsurilor prioritare;
d) asigură armonizarea acțiunilor Autorității cu cele ale
statelor Uniunii Europene în domeniul protecției persoanelor
cu handicap;
e) coordonează proiectele de accesibilizare;
f) coordonează proiectele de integrare profesională;
g) monitorizează modul în care sunt derulate activitățile
de protecție a persoanelor cu handicap;
h) reprezintă Autoritatea în relațiile cu finanțatorii, cu
organizațiile neguvernamentale, cu grupurile de interese
etc. în problemele legate de protecția persoanelor cu
handicap, cu mandat din partea președintelui Autorității;
i) găsește și mobilizează resurse în vederea
implementării strategiei și/sau pentru susținerea acțiunilor
de protecție a persoanelor cu handicap și/sau aparținătorilor
acestora;
j) reprezintă Autoritatea în diferite grupuri de lucru, în
comisii interministeriale tetrapartite sau intersectoriale,
înființate la nivel național sau internațional, cu avizul
președintelui Autorității;
k) monitorizează modul de aplicare în legislația
națională a rezoluțiilor și recomandărilor organismelor
europene;
l) monitorizează stadiul de implementare a Strategiei
naționale privind protecția specială și integrarea socială a
persoanelor cu handicap și a planului național de acțiune;
m) elaborează fișe de monitorizare a stadiului de
implementare a acquis-ului comunitar și a tabelului de
concordanță.

MONITORUL OFICIAL AL ROMÂNIEI, PARTEA I, Nr. 905/11.X.2005
(3) În vederea îndeplinirii atribuțiilor specifice conexe,
Direcția integrare europeană colaborează strâns cu Institutul
Național pentru Prevenirea și Combaterea Excluziunii
Sociale a Persoanelor cu Handicap.
(4) Direcția integrare europeană îndeplinește orice alte
atribuții prevăzute de lege sau repartizate de președinte,
vicepreședinte ori de secretarul general, conform raportului
de subordonare.
I.1. Biroul programe și proiecte îndeplinește următoarele
atribuții principale:
a) coordonează elaborarea strategiei naționale în
domeniu, în conformitate cu politicile naționale, cu
rezoluțiile și recomandările forurilor sau ale organismelor
internaționale la care România este parte semnatară ori pe
care România le agreează;
b) elaborează, implementează, acolo unde este cazul,
monitorizează și evaluează programele și proiectele
finanțate de Autoritate sau de la bugetul de stat, în
condițiile legii;
c) elaborează, implementează, acolo unde este cazul,
monitorizează și evaluează programele și proiectele cu
finanțare externă, în condițiile legii;
d) elaborează metodologii pentru implementarea,
monitorizarea și evaluarea programelor și proiectelor cu
finanțare internă;
e) elaborează proceduri și instrumente pentru
restructurarea instituțiilor rezidențiale de protecție a
persoanelor cu handicap; propune președintelui Autorității
emiterea avizului cu privire la acestea;
f) inițiază, aprobă și urmărește derularea programelor în
condițiile legii;
g) elaborează documente de poziție și documente de
poziție complementare;
h) participă la programarea PHARE anuală prin
elaborarea de proiecte în domeniul protecției persoanelor
cu handicap și a celorlalte programe externe;
i) identifică și mobilizează surse de finanțare interne și
internaționale pentru derularea unor proiecte în domeniu;
j) participă prin proiecte la programe lansate prin
Comisia Europeană, focalizate pe priorități ce vizează
persoanele cu handicap: FP6 (DG Research/Science and
Society), Leonardo da Vinci, Socrates sau altele asemenea;
k) organizează cursuri de instruire pentru scrierea de
proiecte;
l) asigură funcționarea unității de implementare a
proiectelor cu finanțare PHARE (UIP);
m) coordonează unitățile de management al proiectului
(UMP), înființate prin ordin al președintelui Autorității, în
vederea asigurării unui cadru unitar pentru managementul
proiectelor finanțate din împrumuturi externe;
n) administrează baza de date cu toți partenerii de
proiecte, autorități, finanțatori, organizații, furnizori de
servicii, companii, persoane cu responsabilități în proiecte
în domeniu, acorduri internaționale în domeniu sau
proiecte, fiind responsabil de actualizarea informațiilor și de
transmiterea lor către Direcția generală organizare internă
și comunicare;
o) realizează îndrumarea în aplicarea și respectarea
legislației, politicilor și standardelor în activitatea instituțiilor
de protecție specială a persoanelor cu handicap, urmărind
implementarea normelor comunitare la momentul elaborării
legislației în domeniu.
I.2. Serviciul metodologie, standardizare și acreditare
îndeplinește următoarele atribuții principale:
a) monitorizează respectarea drepturilor persoanelor cu
handicap;
b) monitorizează realizarea accesibilităților;

9

c) întocmește analize și studii în domeniile monitorizate
și elaborează metodologii de aplicare a măsurilor ce se
impun;
d) monitorizează implementarea standardelor de calitate
pentru serviciile sociale specializate pentru persoanele cu
handicap;
e) constituie o bază de date cu agenții economici care
doresc angajarea de persoane cu handicap;
f) realizează îndrumarea în vederea implementării
standardelor de calitate, în colaborare cu Institutul Național
pentru Prevenirea și Combaterea Excluziunii Sociale a
Persoanelor cu Handicap;
g) elaborează norme și metodologii privind organizarea
și funcționarea instituțiilor de protecție specială a
persoanelor cu handicap, în colaborare cu Institutul
Național pentru Prevenirea și Combaterea Excluziunii
Sociale a Persoanelor cu Handicap și cu alte departamente
ale Autorității;
h) monitorizează alternativele la protecția instituționalizată
a persoanelor cu handicap;
i) sprijină crearea unei rețele naționale de unități
protejate și monitorizează activitatea unităților protejate;
j) monitorizează exemplele de bună practică din teritoriu
și acționează pentru promovarea acestora;
k) elaborează metodologii pentru sprijinirea autorităților
județene/locale în implementarea strategiei naționale, a
planului național de acțiune, precum și a planurilor de
acțiune privind implementarea strategiilor județene/planurilor
de servicii, în colaborare cu Institutul Național pentru
Prevenirea și Combaterea Excluziunii Sociale a Persoanelor
cu Handicap;
l) realizează, dezvoltă și actualizează permanent baza
de date referitoare la persoanele cu handicap, compatibilă
cu cea a sistemului național de asistență socială;
m) elaborează sinteze și rapoarte, statistici și alte
instrumente de lucru privind dinamica fenomenului de
protecție a persoanelor cu handicap și eficiența măsurilor
de protecție specială;
n) elaborează rapoarte statistice trimestriale în baza
indicatorilor
stabiliți
de
Institutul
Național
de
Statistică/Autoritate și rapoarte statistice, la solicitarea
conducerii Autorității;
o) asigură armonizarea metodologiilor privind protecția
persoanelor cu handicap cu metodologiile privind protecția
copiilor, persoanelor vârstnice și a altor categorii de
persoane de interes social, în colaborare cu Institutul
Național pentru Prevenirea și Combaterea Excluziunii
Sociale a Persoanelor cu Handicap;
p) realizează îndrumarea în aplicarea și respectarea
legislației, politicilor și standardelor în activitatea instituțiilor
de protecție specială a persoanelor cu handicap, urmărind
implementarea normelor comunitare la momentul elaborării
legislației în domeniu, împreună cu Institutul Național pentru
Prevenirea și Combaterea Excluziunii Sociale a Persoanelor
cu Handicap;
q) colaborează cu Agenția Națională pentru Ocuparea
Forței de Muncă în vederea constituirii unei baze de date
comune pentru asigurarea integrării sociale și profesionale
a persoanelor cu handicap;
r) evaluează necesarul de servicii sociale specializate
pentru persoanele cu handicap și asigură baza de date
referitoare la acestea;
s) colaborează cu Agenția Națională pentru Ocuparea
Forței de Muncă în vederea organizării de cursuri de
formare profesională, formare continuă și reconversie
profesională a persoanelor cu handicap;

10

MONITORUL OFICIAL AL ROMÂNIEI, PARTEA I, Nr. 905/11.X.2005

t) colaborează cu Agenția Națională pentru Ocuparea
Forței de Muncă în vederea creșterii numărului de
persoane cu handicap încadrate în muncă;
u) colaborează, în vederea organizării târgurilor de locuri
de muncă pentru persoanele cu handicap, cu Agenția
Națională pentru Ocuparea Forței de Muncă și cu alte
instituții și autorități implicate în integrarea profesională a
persoanelor cu handicap, precum și cu consiliile
județene/consiliile locale ale sectoarelor municipiului
București;
v) asigură realizarea și actualizarea bazei de date cu
privire la organizațiile neguvernamentale din domeniul
protecției persoanelor cu handicap;
w) facilitează implicarea organizațiilor neguvernamentale
în activitățile care vizează creșterea calității vieții
persoanelor cu handicap;
x) propune sau avizează încheierea de parteneriate cu
organizațiile neguvernamentale;
y) analizează rapoartele organizațiilor neguvernamentale
și alte sesizări referitoare la încălcarea drepturilor
persoanelor cu handicap și propune conducerii Autorității
modalități de rezolvare/ameliorare;
z) elaborează un plan de acțiune în scopul atragerii
societății civile și al implicării acesteia atât în elaborarea,
implementarea și monitorizarea stategiilor în domeniu, cât
și în sesizarea nerespectării drepturilor persoanelor cu
handicap;
aa) monitorizează activitatea Comisiei superioare de
evaluare a persoanelor cu handicap pentru adulți și
înaintează vicepreședintelui Autorității și președintelui
acestei comisii propuneri de instrucțiuni metodologice;
bb) menține legătura cu Direcția generală de inspecție
și control, în vederea asigurării coerenței activităților
derulate la nivel local;
cc) menține legătura în plan metodologic cu Institutul
Național pentru Prevenirea și Combaterea Excluziunii
Sociale a Persoanelor cu Handicap;
dd) sprijină realizarea de conferințe/seminarii
naționale/regionale și/sau județene, ale sectoarelor
municipiului București sau ale Primăriei Generale a
Municipiului București, pentru promovarea drepturilor
persoanelor cu handicap și prezentarea accesibilităților.
(5) Direcția integrare europeană îndeplinește orice alte
atribuții stabilite de conducerea Autorității, în legătură cu
activitatea generală a instituției.
CAPITOLUL III
Direcția generală de inspecție și control

Art. 31. — (1) Direcția generală de inspecție și control
este condusă de un director general ajutat de un director
general adjunct și îndeplinește următoarele atribuții principale:
a) coordonează activitatea inspectorilor județeni și a
personalului din subordine, monitorizează modul în care
aceștia își duc la îndeplinire atribuțiile stabilite prin lege,
prin prezentul regulament și prin fișa postului;
b) asigură, prin personalul propriu, controlul asupra
modului în care sunt respectate și promovate drepturile
persoanelor cu handicap de către toate instituțiile și
autoritățile publice, precum și de către instituțiile de drept
privat care activează în domeniu sau care au inițiative în
acest sens; informațiile rezultate în urma acestei activități
se pot comunica și Serviciului metodologie, standardizare și
acreditare;
c) constată natura activităților care încalcă prevederile
legale din domeniul de activitate al Autorității și stabilește

sau, după caz, contribuie la stabilirea persoanelor
responsabile de încălcarea prevederilor legale și propune
instituțiilor competente stabilirea răspunderii disciplinare,
materiale, contravenționale sau, după caz, penale a
acestora. În acest scop îndeplinește atribuțiile prevăzute de
art. 214 din Codul de procedură penală;
d) exercită controlul în proiectele și în programele
Autorității, precum și asupra terților implicați în proiectele și
în programele acesteia;
e) controlează prin personalul propriu modul în care
sunt gestionate resursele alocate proiectelor derulate de
Autoritate;
f) controlează activitățile de aplicare a Strategiei
naționale privind protecția specială și integrarea socială a
persoanelor cu handicap;
g) pregătește acțiunile de control/inspecție și asigură
conducerea și/sau coordonarea echipelor de control
constituite împreună cu lucrători din alte compartimente ale
Autorității;
h) întocmește rapoarte scrise în urma fiecărei inspecții
și asigură transmiterea acestora autorității publice sau
organismului privat al cărui serviciu a fost inspectat;
i) întocmește note sau alte documente de control, pe
care le prezintă spre avizare președintelui Autorității;
j) formulează propuneri și recomandări, verbale sau
scrise, după caz, cu privire la remedierea de urgență ori
într-un termen stabilit a abaterilor constatate cu ocazia unei
acțiuni de control sau de inspecție și le prezintă
persoanelor responsabile cu ducerea lor la îndeplinire din
cadrul unităților — servicii publice sau private — supuse
controlului;
k) formulează propuneri de suspendare sau de încetare
a activităților care pun în pericol sănătatea ori integritatea
persoanei cu nevoi speciale, precum și propuneri de
retragere a autorizației/acreditării de funcționare a
persoanelor juridice responsabile și supune aceste
propuneri spre aprobare președintelui Autorității;
l) elaborează metodologia de control, inspecție și de
monitorizare a proiectelor finanțate de Autoritate, precum și
planul general de control, anexă la aceasta, pe care le
supune spre aprobare președintelui Autorității;
m) inspectează calitatea serviciilor prestate persoanelor
cu handicap, aflate în instituțiile de asistență socială pentru
persoanele cu handicap, publice sau private, incluzând și
modul de aplicare a prevederilor standardelor în domeniu;
n) formulează propuneri privind revizuirea standardelor
sau a regulamentelor de organizare și funcționare a
serviciilor inspectate ori controlate, precum și recomandări
privind reglementarea unor disfuncționalități sau, după caz,
propuneri vizând suspendarea ori retragerea autorizației/
acreditării serviciului în cauză;
o) soluționează sesizările formulate de autoritățile
publice sau de organizațiile private având ca obiect
nemulțumiri vizând recomandările formulate cu ocazia
acțiunilor de inspecție sau modul de desfășurare a acestor
acțiuni;
p) solicită informații și documente, în condițiile legii, de
la orice persoane juridice de drept public ori de la
persoane fizice implicate în sfera de activitate a Autorității;
q) centralizează rapoartele și notele de control/inspecție
întocmite de personalul din subordine;
r) întocmește anual și pune la dispoziție președintelui
Autorității un raport de activitate cu privire la toate acțiunile
de control/inspecție întreprinse.
(2) În activitatea desfășurată de inspectorii județeni,
aceștia vor îndeplini următoarele atribuții:

MONITORUL OFICIAL AL ROMÂNIEI, PARTEA I, Nr. 905/11.X.2005
a) întocmesc rapoartele privind activitatea proprie și
rapoartele de inspecție/control, pe care le avizează Direcția
generală de inspecție și control;
b) transmit, lunar sau ori de câte ori este nevoie,
rapoarte privind activitatea proprie;
c) monitorizează modul în care autoritățile administrației
publice locale, instituțiile publice și private respectă
dispozițiile legale cu privire la realizarea adaptărilor în
vederea accesului neîngrădit al persoanei cu handicap și
fac propuneri de remediere/sancționare;
d) monitorizează stadiul realizării accesibilităților și
transmit lunar informații privitoare la acestea;
e) controlează activitatea unităților protejate din
județ/sector, autorizate de Autoritate, și solicită conducerii
acestora rapoarte trimestriale, anuale sau ori de câte ori
este nevoie;
f) controlează modul de respectare a drepturilor
persoanelor cu handicap încadrate în muncă, precum și
adaptarea locului de muncă la nevoile persoanelor cu
handicap; sesizează autoritățile competente cu privire la
neregulile constatate;
g) întocmesc analize, rapoarte și informări privind modul
în care instituțiile publice și private implicate în protecția
persoanelor cu handicap își îndeplinesc atribuțiile;
h) cercetează reclamațiile și sesizările adresate
Autorității, repartizate spre soluționare;
i) sesizează de îndată, pe cale ierarhică, precum și
consiliului județean/local al sectorului municipiului București
aspectele grave constatate cu ocazia acțiunilor de
control/inspecție și pentru a căror îndreptare sunt necesare
diligențe imediate.
(3) Inspectorii județeni își desfășoară activitatea pe raza
județului pentru care au primit numirea și, în cazuri
excepționale, pe raza județului apropiat, în lipsa titularului.
(4) Direcția generală de inspecție și control îndeplinește
orice alte atribuții stabilite de conducerea Autorității în
legătură cu activitatea generală a instituției.
CAPITOLUL IV
Compartimentul audit

Art. 32. — Compartimentul audit îndeplinește
următoarele atribuții principale:
a) elaborează norme metodologice proprii Autorității,
privind organizarea și funcționarea activității de audit intern,
cu avizul Ministerului Finanțelor Publice, ce vor fi aprobate
prin ordin al președintelui Autorității;
b) asigură certificarea trimestrială și anuală, însoțită de
raportul de audit, a bilanțului contabil și a contului de
execuție bugetară ale Autorității, prin verificarea legalității,
realității și exactității evidențelor contabile și a actelor
financiare și de gestiune; certificarea se face înaintea
aprobării de către președintele Autorității a bilanțului
contabil și a contului de execuție bugetară;
c) asigură examinarea legalității, regularității și
conformității operațiunilor, identificarea erorilor, risipei,
gestiunii defectuoase și fraudelor și propune măsuri și
soluții pentru recuperarea pagubelor și sancționarea celor
vinovați, după caz;
d) supraveghează regularitatea sistemelor de
fundamentare a deciziei, de planificare, programare,
organizare, coordonare, urmărire și control al îndeplinirii
deciziilor;
e) elaborează planul anual de audit intern și raportul
anual al activității, pe care le supune spre aprobare
președintelui Autorității;

11

f) efectuează activități de audit intern pentru a evalua
dacă sistemele de management financiar și control ale
Autorității sau programele/proiectele monitorizate de aceasta
sunt transparente și conforme cu normele de legalitate,
regularitate, economicitate, eficiență și eficacitate;
g) identifică slăbiciunile sistemelor de conducere și
control ale Autorității, precum și riscurile asociate unor
astfel de sisteme sau unor programe/proiecte ori unor
operațiuni și propune măsuri pentru corectarea acestora și
pentru diminuarea riscurilor, după caz;
h) efectuează analize și verificări la nivelul direcțiilor de
specialitate din structura sau din subordinea Autorității,
Comisiei superioare de evaluare a persoanelor cu handicap
pentru adulți și Institutului Național pentru Prevenirea și
Combaterea Excluziunii Sociale a Persoanelor cu Handicap;
i) întocmește referate de opinie care vor însoți
proiectele de buget aprobate de ordonatorul principal de
credite;
j) aduce la cunoștință președintelui Autorității neregulile
constatate cu ocazia acțiunilor de auditare;
k) îndeplinește orice alte atribuții stabilite de conducerea
Autorității.
CAPITOLUL V
Comisia superioară de evaluare a persoanelor
cu handicap pentru adulți

Art. 33. — În structura Autorității funcționează Comisia
superioară de evaluare a persoanelor cu handicap pentru
adulți, denumită în continuare Comisia superioară, cu
activitate decizională în soluționarea contestațiilor la
certificatele de încadrare într-o categorie de persoane cu
handicap, emise de comisiile de evaluare a persoanelor cu
handicap pentru adulți din subordinea consiliilor județene și
a consiliilor locale ale sectoarelor municipiului București.
Art. 34. — (1) Comisia superioară este numită prin
ordin al președintelui Autorității și are următoarea
componență:
a) președinte, medic specialist în expertiză medicală și
recuperarea capacității de muncă, medicină generală sau
medicină de familie, absolvent de cursuri de management
în domeniul sociomedical cu durată de cel puțin un an;
b) un medic specialist în expertiză medicală și
recuperarea capacității de muncă, medicină generală,
desemnat de președintele Autorității la propunerea
Ministerului Sănătății;
c) un reprezentant desemnat de Consiliul Național al
Dizabilității din România;
d) un asistent social și un jurist, desemnați de
președintele Autorității.
(2) Comisia superioară se află în coordonarea
vicepreședintelui Autorității.
Art. 35. — Președintele Comisiei superioare este
angajat prin concurs, în condițiile legii.
Art. 36. — Ceilalți membri ai Comisiei superioare au
dreptul la o indemnizație de ședință. Cuantumul lunar brut
al indemnizațiilor de ședință, pentru fiecare membru al
Comisiei superioare, nu poate depăși 20% din indemnizația
președintelui Autorității și se acordă proporțional cu
numărul de ședințe la care a participat în luna respectivă.
Art. 37. — Comisia superioară are următoarele atribuții:
a) verifică și rezolvă contestațiile la certificatele de
încadrare în grad de handicap și comunică deciziile în
termen legal;

12

MONITORUL OFICIAL AL ROMÂNIEI, PARTEA I, Nr. 905/11.X.2005

b) coordonează și monitorizează din punct de vedere
metodologic activitatea comisiilor de evaluare a persoanelor
cu handicap pentru adulți din subordinea consiliilor județene
și a consiliilor locale ale sectoarelor municipiului București;
c) în exercitarea atribuțiilor de coordonare a comisiilor
de evaluare a persoanelor cu handicap pentru adulți din
subordinea consiliilor județene și a consiliilor locale ale
sectoarelor municipiului București, Comisia superioară poate
emite precizări și instrucțiuni cu caracter metodologic, care
sunt obligatorii pentru aplicarea unitară a prevederilor
legale;
d) prezintă conducerii Autorității, prin președintele
Comisiei superioare, până la data de 5 a fiecărei luni, un
raport privind activitățile desfășurate în luna anterioară.
Art. 38. — (1) Comisia superioară soluționează
contestațiile la certificatele de încadrare în grad de
handicap, în termen de 45 de zile lucrătoare de la data
înregistrării.
(2) Președintele Comisiei superioare primește contestația
împreună cu dosarul persoanei și dispune înregistrarea
acesteia, verificând totodată dacă a fost depusă în
termenul legal de 30 de zile.
(3) Contestația depusă la alte organe de stat va fi
considerată contestație în termen și soluționată ca atare în
măsura în care a fost depusă în termenul prevăzut de
lege.
(4) În situația în care contestația s-a depus în afara
termenului, președintele Comisiei superioare va dispune
respingerea acesteia ca tardiv introdusă, comunicând în
scris contestatarului soluția adoptată și motivarea acesteia,
în termen de 15 zile de la data înregistrării.
(5) În situația în care contestația a fost introdusă în
termen, președintele Comisiei superioare fixează data la
care persoana va fi invitată în fața comisiei, dată care nu
poate depăși 60 de zile lucrătoare de la data înregistrării.
Data prezentării se va aduce la cunoștință contestatarului
prin poștă.
Art. 39. — (1) La data fixată Comisia superioară va
proceda la examinarea contestatarului și a dosarului
acestuia, pronunțându-se cu privire la contestația formulată,
sens în care va emite o decizie care va fi adoptată cu
votul majorității membrilor Comisiei superioare.
(2) Decizia Comisiei superioare se va aduce la
cunoștință contestatarului prin poștă.
(3) În cazul în care persoana programată nu se prezintă
la Comisia superioară la data fixată de președinte,
soluționarea contestației se va face pe baza documentelor
medicale aflate în dosar.
(4) În situația persoanelor nedeplasabile, pe baza
certificatului emis de medicul de familie care atestă
această împrejurare, Comisia superioară va examina numai
documentele din dosar, fără a mai solicita deplasarea
contestatarului la sediul acesteia.
(5) În soluționarea contestației, Comisia superioară se
poate pronunța cu una dintre următoarele soluții:
a) admiterea contestației și încadrarea contestatarului
într-un alt grad de handicap;
b) respingerea contestației și menținerea gradului de
handicap stabilit de comisia de evaluare a persoanelor cu
handicap pentru adulți din subordinea consiliilor județene și
a consiliilor locale ale sectoarelor municipiului București.
Respingerea contestației se va pronunța prin decizie și va
fi motivată;
c) solicitarea unui nou examen medical la Institutul
Național de Expertiză Medicală și Recuperare a Capacității

de Muncă, la centre medicale teritoriale, centre/clinici
universitare sau trimiterea la medicul de familie în vederea
efectuării unui referat medical și/sau în vederea completării
dosarului medical.
Art. 40. — (1) Decizia Comisiei superioare atestă
deficiența funcțională și gradul de handicap, restantul
funcțional, precum și faptul că persoana beneficiază sau nu
beneficiază, după caz, de protecție specială și că
beneficiază sau nu beneficiază de drepturile conferite de
lege. Modelul deciziei de încadrare în grad de handicap
este prevăzut în anexa la prezentul regulament.
(2) În situația încadrării în grad de handicap, drepturile
de care beneficiază contestatarul vor fi înscrise nominal.
Art. 41. — Deciziile emise de Comisia superioară pot fi
atacate, potrivit Legii contenciosului administrativ
nr. 554/2004, la instanța judecătorească competentă.
Art. 42. — (1) Comisia superioară are drept de control
cu privire la activitatea comisiilor de evaluare a persoanelor
cu handicap pentru adulți din subordinea consiliilor județene
și a consiliilor locale ale sectoarelor municipiului București,
urmărind:
a) respectarea prevederilor legale privitoare la încadrarea
în grad de handicap a unei persoane;
b) respectarea metodologiei de lucru;
c) corectitudinea stabilirii deficienței funcționale, a
încadrării în grad de handicap, a datei dobândirii
handicapului (pentru cazurile ce solicită pensionarea pentru
limită de vârstă ca persoană cu handicap în condițiile Legii
nr. 19/2000 privind sistemul public de pensii și alte drepturi
de asigurări sociale, cu modificările și completările
ulterioare);
d) valabilitatea certificatelor.
(2) Comisia superioară se poate sesiza din oficiu cu
privire la corectitudinea încadrării unei persoane în grad de
handicap, situație în care va emite o decizie cu valabilitate
de la data soluționării ei.
(3) În situația prevăzută la alin. (2) Comisia superioară
va prezenta și concluzii referitoare la persoanele vinovate,
precum și măsurile legale care se impun.
Art. 43. — În rezolvarea contestațiilor Comisia
superioară va urmări respectarea prevederilor legale în
vigoare privind criteriile pe baza cărora se stabilește gradul
de handicap pentru adulți și se aplică măsurile de protecție
specială a acestora.
PARTEA a V-a
Dispoziții finale
Art. 44. — Prezentul regulament va fi adus la
cunoștință și prin afișarea la sediul Autorității tuturor
salariaților acesteia, prin grija secretarului general.
Respectarea prevederilor prezentului regulament este
obligatorie pentru toți angajații Autorității și ai instituțiilor din
structura acesteia.
Art. 45. — Prevederile prezentului regulament se
completează cu orice alte dispoziții legale care privesc
organizarea, funcționarea și atribuțiile Autorității.
Art. 46. — Atribuțiile și răspunderile specifice funcțiilor
din cadrul Autorității se stabilesc prin fișa postului
corespunzătoare fiecărei funcții.
Art. 47. — Organizarea și funcționarea unităților aflate
în subordinea sau în structura Autorității sunt descrise în
regulamentele acestora, corelate cu prezentul regulament.

13

MONITORUL OFICIAL AL ROMÂNIEI, PARTEA I, Nr. 905/11.X.2005
ANEXĂ
la regulamentul de organizare și funcționare a ANPH

MINISTERUL MUNCII, SOLIDARITĂȚII SOCIALE ȘI FAMILIEI
AUTORITATEA NAȚIONALĂ PENTRU PERSOANELE CU HANDICAP
COMISIA SUPERIOARĂ DE EVALUARE A PERSOANELOR CU HANDICAP PENTRU ADULȚI

Nr. .........../..................
DECIZIE DE ÎNCADRARE ÎN GRAD DE HANDICAP

Comisia superioară de evaluare a persoanelor cu handicap pentru adulți, constituită în
temeiul Ordonanței Guvernului nr. 14/2003 privind înființarea, organizarea și funcționarea Autorității
Naționale pentru Persoanele cu Handicap, cu modificările și completările ulterioare, soluționând
contestația formulată la Certificatul nr. ............ din ..................., emis de ..........................,
examinând pe domnul/doamna .............................., CNP .......................................,
domiciliat/domiciliată în ..............................., str. ........................... nr. ..........., bl. ........., sc. .......,
et. ......., ap. ........, sectorul ................, statut social: 1. fără venit, 2. cu pensie de urmaș, 3. cu
pensie de invaliditate, 4. cu pensie de limită de vârstă, 5. salariat, 6. altele ...................., stabilește
următoarele:
A. Cod boală ...................................................., cod handicap .................................................
B.*) Gradul de handicap:
• ușor;
• mediu;
• accentuat;
• grav:
— cu asistent personal;
— fără asistent personal;
— cu indemnizație de însoțitor pentru nevăzători/handicap vizual grav (conform Hotărârii
Guvernului nr. 610/1990 privind acordarea unor drepturi nevăzătorilor, cu modificările ulterioare)
C. Motivarea respingerii cererii .....................................................................................................
...................................................................................................................................................................
D.**) Data dobândirii handicapului ....................................., documentul ....................................
E. Prezenta decizie atestă că domnul/doamna ......................................... are gradul de
handicap ............................................, necesită protecție specială și beneficiază de următoarele
drepturi ....................................................................................................................................................
...................................................................................................................................................................
F. Programul individual de recuperare, readaptare și integrare socială însoțește prezenta
decizie.
F.1. Capacitatea de muncă (procentual) .......................................................................................
G.*) Valabilitate:
— 6 luni — 12 luni — permanent (conform Instrucțiunii metodologice nr. 4/2003 a Comisiei
superioare)
H.***) Termen de revizuire ..........................; Documentația cu care persoana se va prezenta
la revizuire ...................................................................................................................................................
Prezenta decizie poate fi contestată potrivit Legii contenciosului administrativ nr. 554/2004.
Titularul deciziei beneficiază de toate drepturile și accesibilitățile prevăzute de lege,
corespunzător gradului de handicap stabilit.
Decizia obligă toate persoanele și autoritățile la respectarea ei în concordanță cu convențiile
internaționale și legislația internă.
Președinte,
............................

Membri:
.....................

Secretar,
...........................

*) Se anulează ceea ce nu corespunde.
**) Se completează numai pentru persoanele care solicită pensionarea în temeiul art. 47 din Legea nr. 19/2000
privind sistemul public de pensii și alte drepturi de asigurări sociale, cu modificările și completările ulterioare.
***) Nu se completează în cazul certificatului cu caracter permanent.

N O T Ă:

Se va completa cu majuscule sau la mașina de scris.

14

MONITORUL OFICIAL AL ROMÂNIEI, PARTEA I, Nr. 905/11.X.2005
ANEXA Nr. 2

REGULAMENT
de organizare și funcționare a Institutului Național pentru Prevenirea și Combaterea Excluziunii Sociale
a Persoanelor cu Handicap
PARTEA I
Organizarea și funcționarea Institutului Național
pentru Prevenirea și Combaterea Excluziunii Sociale
a Persoanelor cu Handicap
Art. 1. — (1) Institutul Național pentru Prevenirea și
Combaterea Excluziunii Sociale a Persoanelor cu Handicap,
denumit în continuare INPCESPH, este organizat și
funcționează ca instituție publică cu personalitate juridică, în
subordinea Autorității Naționale pentru Persoanele cu
Handicap.
(2) INPCESPH are sediul în municipiul București,
str. Cezar Bolliac nr. 42, sectorul 3.
(3) Statul de funcții, precum și Regulamentul de
organizare și funcționare ale INPCESPH se aprobă prin
ordin al președintelui Autorității Naționale pentru Persoanele
cu Handicap.
Art. 2. — INPCESPH este condus de un director, numit
pe bază de concurs de către președintele Autorității
Naționale pentru Persoanele cu Handicap, cu avizul
ministrului muncii, solidarității sociale și familiei.
Art. 3. — Cheltuielile curente și de capital necesare
desfășurării activității INPCESPH sunt finanțate de la
bugetul de stat.
Art. 4. — Încadrarea personalului din cadrul INPCESPH
se face prin concurs, în condițiile legii.
PARTEA a II-a
Atribuțiile INPCESPH
Art. 5. — În realizarea obiectivelor sale, INPCESPH
îndeplinește următoarele atribuții:
a) elaborează studii, strategii și programe necesare
proiectării și implementării politicii Autorității Naționale
pentru Persoanele cu Handicap în domeniul protecției
speciale a persoanelor cu handicap (prevenție, recuperare,
integrare socio-profesională);
b) elaborează lucrări științifice (articole, monografii,
dicționare etc.) destinate specialiștilor, precum și altor
persoane interesate în domeniu;
c) elaborează standarde în domeniul promovării
drepturilor persoanelor cu handicap;
d) elaborează materiale de natură metodologică (planuri
și programe de învățământ, manuale, teste și grile de
evaluare etc.), destinate activităților de pregătire
(inițiere/perfecționare) a personalului care activează în
domeniul asistenței speciale a persoanelor cu handicap;
e) elaborează lucrări cu caracter informativ, de orientare
și consiliere, destinate persoanelor cu handicap și familiilor
acestora, precum și asistenților personali specializați (ghiduri
practice, programe de recuperare, abilitare/reabilitare
vocațională etc.);
f) elaborează și publică un buletin informativ, precum și
alte lucrări cu caracter științific (în limita resurselor
disponibile);

g) desfășoară activități de consiliere, instruire și editare
de publicații în vederea obținerii autofinanțării;
h) organizează/sprijină realizarea de conferințe/seminarii
naționale și internaționale/regionale/județene pentru
promovarea drepturilor persoanelor cu handicap, sub
coordonarea președintelui Autorității Naționale pentru
Persoanele cu Handicap;
i) promovează relații de reprezentare și colaborare cu
instituții guvernamentale și neguvernamentale de profil, din
țară și din străinătate, în domeniul protecției speciale a
persoanelor cu handicap;
j) îndeplinește orice alte atribuții stabilite de președintele
Autorității Naționale pentru Persoanele cu Handicap.
PARTEA a III-a
Conducerea pe niveluri ierarhice a INPCESPH
CAPITOLUL I
Directorul

Art. 6. — Directorul INPCESPH îndeplinește următoarele
atribuții principale:
a) reprezintă INPCESPH în relația cu Autoritatea
Națională pentru Persoanele cu Handicap și cu celelalte
autorități și instituții publice;
b) este ordonator terțiar de credite;
c) coordonează întreaga activitate a INPCESPH;
d) prezintă președintelui Autorității Naționale pentru
Persoanele cu Handicap activitatea INPCESPH lunar sau
ori de câte ori este nevoie;
e) prezintă președintelui Autorității Naționale pentru
Persoanele cu Handicap bugetul de venituri și cheltuieli și
planificarea lucrărilor programate pe semestre, trimestre și
anual.
CAPITOLUL II
Secretarul științific

Art. 7. — Activitatea științifică este coordonată de un
secretar științific care îndeplinește următoarele atribuții
principale:
a) propune teme de cercetare și monitorizează derularea
proiectelor de cercetare în care este implicat INPCESPH;
b) coordonează, îndrumă și evaluează activitatea de
cercetare;
c) reprezintă INPCESPH în relațiile științifice;
d) asigură formarea și promovarea cercetătorilor;
e) asigură coordonarea dintre diferite teme și proiecte
de cercetare interne/externe, în colaborare cu alte instituții;
f) asigură legătura cu instituții publice și private, din țară
sau din străinătate, în relație cu proiectele comune de
cercetare în domeniu;
g) conduce consiliul științific.

MONITORUL OFICIAL AL ROMÂNIEI, PARTEA I, Nr. 905/11.X.2005
PARTEA a IV-a
Atribuțiile compartimentelor din structura organizatorică
a INPCESPH
CAPITOLUL I
Compartimentul cercetare-dezvoltare
Art. 8. — Compartimentul cercetare-dezvoltare este
structurat pe 3 birouri:
a) Biroul I — studii și strategii;
b) Biroul II — recuperare, consiliere, formare;
c) Biroul III — documentare, promovare, publicații.
Art. 9. — Biroul studii și strategii îndeplinește
următoarele atribuții:
a) elaborează studii și cercetări privind problematica
persoanelor cu handicap (adulți și copii) din punct de
vedere psihopedagogic, educațional, sociocultural și
profesional;
b) sprijină programele și strategiile de protecție specială
promovate de Autoritatea Națională pentru Persoanele cu
Handicap, Autoritatea Națională pentru Protecția Drepturilor
Copilului, Ministerul Educației și Cercetării, de alte instituții
și organizații guvernamentale și neguvernamentale implicate
în protecția persoanelor cu handicap;
c) acordă consultanță națională și internațională de
specialitate forului tutelar și altor structuri guvernamentale
interesate în domeniu;
d) întocmește proiecte cu finanțare internă și externă.
Art. 10. — Biroul recuperare, consiliere, formare
îndeplinește următoarele atribuții:
a) organizează periodic activități de formare și
perfecționare a personalului din domeniu;
b) elaborează studii și programe de recuperare și
consiliere pentru persoanele cu handicap și pentru familiile
acestora;
c) organizează cursuri pentru calificarea și recalificarea
persoanelor cu handicap în vederea (re)încadrării în
muncă.
Art. 11. — Biroul documentare, promovare, publicații
îndeplinește următoarele atribuții:
a) realizează documentarea și informarea științifică
necesare activității de cercetare;
b) asigură promovarea și difuzarea activității științifice a
INPCESPH;

MINISTERUL JUSTIȚIEI
Nr. 1.341/C din 20 septembrie 2005

15

c) dezvoltă relații pe linie științifică cu universități,
institute de cercetare, edituri, biblioteci și specialiști în
domeniu din țară și din străinătate;
d) asigură redactarea și editarea de lucrări, studii,
publicații și cărți elaborate în cadrul INPCESPH;
e) gestionează biblioteca INPCESPH.
CAPITOLUL II
Compartimentul investiții, economic, administrativ

Art. 12. — Biroul administrativ îndeplinește următoarele
atribuții:
a) asigură activitatea curentă privind administrarea și
îngrijirea sediului;
b) asigură paza zilnică a sediului INPCESPH;
c) asigură activitățile de curierat necesare în mod
curent.
Art. 13. — Biroul juridic, economic, resurse umane
îndeplinește următoarele atribuții:
a) desfășoară activități financiar-contabile și de
administrație;
b) gestionează resursele financiar-contabile ale
INPCESPH;
c) elaborează proiectul de buget al INPCESPH;
d) încheie contracte cu regii și societăți comerciale, în
condițiile legii;
e) sesizează conducerea și ia măsurile legale în
vederea recuperării pagubelor produse INPCESPH.
PARTEA a V-a
Dispoziții finale
Art. 14. — Prezentul regulament va fi adus la
cunoștință, sub semnătură, tuturor salariaților INPCESPH,
prin grija directorului.
Art. 15. — Prevederile prezentului regulament se
completează cu orice alte dispoziții legale care privesc
organizarea, funcționarea și atribuțiile INPCESPH, corelat
cu cele ale Autorității Naționale pentru Persoanele cu
Handicap.
Art. 16. — Atribuțiile și răspunderile specifice funcțiilor
din cadrul INPCESPH se stabilesc prin fișa postului
corespunzătoare fiecărei funcții.
Art. 17. — Toți salariații INPCESPH au obligația de a
lua cunoștință și de a respecta prevederile prezentului
regulament.

MINISTERUL FINANȚELOR PUBLICE
Nr. 1.375 din 19 septembrie 2005

ORDIN
privind stabilirea tarifelor pentru plata interpreților și traducătorilor autorizați folosiți
de Consiliul Superior al Magistraturii, Ministerul Justiției, Parchetul de pe lângă Înalta Curte
de Casație și Justiție, Parchetul Național Anticorupție, de organele de urmărire penală,
de instanțele judecătorești, de birourile notarilor publici, de avocați și de executori judecătorești
În temeiul art. 6 alin. (4) din Hotărârea Guvernului nr. 83/2005 privind organizarea și funcționarea Ministerului Justiției,
în conformitate cu prevederile art. 11 alin. (5) din Hotărârea Guvernului nr. 208/2005 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările ulterioare,

16

MONITORUL OFICIAL AL ROMÂNIEI, PARTEA I, Nr. 905/11.X.2005

având în vedere dispozițiile art. 7 alin. (1) din Legea nr. 178/1997 pentru autorizarea și plata interpreților și
traducătorilor folosiți de Consiliul Superior al Magistraturii, de Ministerul Justiției, Parchetul de pe lângă Înalta Curte de
Casație și Justiție, Parchetul Național Anticorupție, de organele de urmărire penală, de instanțele judecătorești, de
birourile notarilor publici, de avocați și de executori judecătorești, cu modificările și completările ulterioare,
ministrul justiției și ministrul finanțelor publice emit următorul ordin:
Art. 1. — (1) Tarifele pentru plata interpreților și
traducătorilor autorizați folosiți de Consiliul Superior al
Magistraturii, Ministerul Justiției, Parchetul de pe lângă
Înalta Curte de Casație și Justiție, Parchetul Național
Anticorupție, de organele de urmărire penală, de instanțele
judecătorești, de birourile notarilor publici, de avocați și de
executori judecătorești se stabilesc astfel:
a) 20,00 RON/oră sau, după caz, pentru fracțiuni de
oră, pentru plata interpreților autorizați pentru efectuarea
traducerilor din/în limbi străine în/din limba română;
b) 14,50 RON/pagină format A4, dactilografiată la două
rânduri, pentru efectuarea traducerilor din/în limbi străine
în/din limba română.
Ministrul justiției,
Monica Luisa Macovei

(2) Tarifele prevăzute la alin. (1) nu includ taxa pe
valoarea adăugată. La tarifele prevăzute la alin. (1) se va
adăuga taxa pe valoarea adăugată, dacă aceasta este
datorată potrivit prevederilor legale în vigoare.
Art. 2. — Tarifele stabilite la art. 1 se vor indexa anual
în funcție de indicele ratei inflației, prognozat pentru anul
de execuție a serviciilor, comunicat de Comisia Națională
de Prognoză.
Art. 3. — Prezentul ordin se publică în Monitorul Oficial
al României, Partea I.
Ministrul finanțelor publice,
Sebastian Teodor Gheorghe Vlădescu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 905/11.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063174]
ISSN 1453—4495

