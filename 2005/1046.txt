PARTEA

Anul 173 (XVII) — Nr. 1.046

I

LEGI, DECRETE, HOTĂRÂRI ȘI ALTE ACTE

Joi, 24 noiembrie 2005

SUMAR

Nr.

Pagina

1–3

HOTĂRÂRI ALE GUVERNULUI ROMÂNIEI
1.420. — Hotărâre privind aprobarea bugetului de venituri
și cheltuieli pentru implementarea Memorandumului
de înțelegere dintre Guvernul României și
Organizația Internațională pentru Migrație privind
cooperarea în domeniul repatrierii voluntare
umanitare asistate pentru anul 2005.......................

DECIZII

ALE

Pagina

1.421. — Hotărâre privind aprobarea bugetului de venituri
și cheltuieli pentru implementarea Memorandumului
de înțelegere dintre Guvernul României și
Organizația Internațională pentru Migrație privind
cooperarea în domeniul repatrierii voluntare
umanitare asistate pentru anul 2006.......................

DECIZII ALE CURȚII CONSTITUȚIONALE
Decizia nr. 556 din 25 octombrie 2005 referitoare la
excepția de neconstituționalitate a prevederilor
art. 1 alin. (1) și ale art. 2 alin. (1) lit. i) din
Legea nr. 10/2001 privind regimul juridic al unor
imobile preluate în mod abuziv în perioada
6 martie 1945—22 decembrie 1989........................

Nr.

4–5

CURȚII

5–7

1.422. — Hotărâre privind transmiterea unui imobil,
proprietate publică a statului, din administrarea
Ministerului Administrației și Internelor în
administrarea Ministerului Culturii și Cultelor,
pentru Teatrul Național de Operetă îIon Dacian“ ....

7–8

1.425. — Hotărâre privind transmiterea unui imobil, aflat
în administrarea Consiliului Județean Galați, din
domeniul privat al statului în domeniul public al
județului Galați...........................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 556
din 25 octombrie 2005

referitoare la excepția de neconstituționalitate a prevederilor art. 1 alin. (1) și ale art. 2 alin. (1) lit. i)
din Legea nr. 10/2001 privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Florentina Baltă
Irina Loredana Lăpădat

— procuror
— magistrat-asistent

Pe rol se află soluționarea excepției de neconstituționalitate a prevederilor art. 1 și ale art. 2 alin. (1) lit. h)
din Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, excepție ridicată de Mihai Cristian

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.046/24.XI.2005

Fulger în Dosarul nr. 1.289/C/2003 al Curții de Apel
Constanța — Secția civilă.
La apelul nominal răspunde autorul excepției, personal
și asistat de avocat, lipsind celelalte părți. Procedura de
citare este legal îndeplinită.
Având cuvântul, apărătorul autorului excepției arată că
textele de lege criticate contravin dispozițiilor art. 41
alin. (1), (2) și (3) din Constituție, deoarece numai o lege
civilă de expropriere poate să stingă un drept de
proprietate, cu dreaptă și prealabilă despăgubire, iar
preluarea și deținerea abuzivă nu creează un drept de
proprietate în favoarea statului, astfel încât nu era nevoie
de o lege specială pentru restituirea acestor imobile. Se
mai susține că prevederile art. 2 alin. (1) lit. i) din Legea
nr. 10/2001 limitează posibilitățile de apărare a dreptului de
proprietate legal constituit, deoarece proprietarul neposesor
nu poate exercita acțiunea în revendicare a unui bun
imobil preluat abuziv de stat, fiind încălcate astfel
dispozițiile art. 21 alin. (1) din Constituție. Solicită
admiterea excepției de neconstituționalitate.
Reprezentantul Ministerului Public pune concluzii de
respingere a excepției ca neîntemeiată, arătând că textele
de lege criticate nu contravin dispozițiilor art. 21 alin. (1)
din Constituție, deoarece persoanele îndreptățite la
restituirea imobilelor preluate în mod abuziv se pot adresa
instanței de judecată pentru a contesta deciziile
administrative emise în cadrul procedurilor de restituire
reglementate de legea specială. Se mai arată că
prevederile legale criticate sunt în deplină concordanță cu
art. 44 alin. (1) teza a doua din Constituție, potrivit căruia,
conținutul și limitele dreptului de proprietate sunt stabilite
prin lege.
C U R T E A,

având în vedere actele și lucrările dosarului, constată
următoarele:
Prin Încheierea din 5 iulie 2004, pronunțată în Dosarul
nr. 1.289/C/2003, Curtea de Apel Constanța — Secția civilă
a sesizat Curtea Constituțională cu excepția de
neconstituționalitate a prevederilor art. 1 și ale art. 2
alin. (1) lit. h) din Legea nr. 10/2001 privind regimul juridic
al unor imobile preluate în mod abuziv în perioada 6 martie
1945—22 decembrie 1989, excepție ridicată de Mihai
Cristian Fulger.
În motivarea excepției de neconstituționalitate se
arată că prevederile art. 1 alin. (1) și ale art. 2 alin. (1)
lit. i) din Legea nr. 10/2001 contravin dispozițiilor art. 21
alin. (1) și ale art. 41 alin. (1) teza întâi, alin. (2) și (3)
[devenit art. 44 alin. (1) teza întâi, alin. (2) și (3)] din
Constituție. Se susține, în esență, că prevederile legale
criticate limitează mijloacele de apărare a dreptului de
proprietate privată, prin excluderea exercitării acțiunii în
revendicare în privința imobilelor preluate în mod abuziv ce
intră sub incidența Legii nr. 10/2001. Se arată în acest
sens că îpreluarea abuzivă și deținerea abuzivă nu
creează drept de proprietate în favoarea statului, astfel
încât nu era nevoie de lege specială pentru restituirea
imobilelor preluate în mod abuziv de stat“.
Curtea de Apel Constanța — Secția civilă consideră că
excepția de neconstituționalitate este neîntemeiată, arătând
că prevederile art. 1 alin. (1) și ale art. 2 alin. (1) lit. h)
din Legea nr. 10/2001 nu aduc nici o atingere dispozițiilor
constituționale invocate.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

Guvernul apreciază că prevederile legale criticate nu
contravin art. 44 din Constituție, ci, dimpotrivă, reprezintă o
aplicare a acestor dispoziții constituționale potrivit cărora,
conținutul și limitele dreptului de proprietate sunt stabilite
de lege. Se mai arată că Legea nr. 10/2001 este o lege
specială ce vizează imobilele preluate în mod abuziv în
perioada 6 martie 1945—22 decembrie 1989, indiferent
dacă preluarea a fost făcută cu sau fără titlu valabil. În
legătură cu acest din urmă aspect, Guvernul mai
precizează, în punctul de vedere exprimat, că asupra
incidenței noțiunii de îpreluare fără titlu“, cuprinsă în art. 2
alin. (1) lit. i) din Legea nr. 10/2001, republicată, trebuie să
se pronunțe entitatea obligată prin lege să soluționeze
notificarea. Se mai invocă jurisprudența Curții
Constituționale, potrivit căreia interpretarea legii nu intră în
competența justiției constituționale, ci în competența
instanțelor de drept comun.
Avocatul Poporului consideră că prevederile legale
criticate nu împiedică părțile interesate să se adreseze
justiției pentru apărarea drepturilor, a libertăților și a
intereselor legitime, astfel încât nu sunt contrare dispozițiilor
art. 21 alin. (1) din Constituție. Se arată în acest sens că
îLegea nr. 10/2001, republicată, cu modificările și
completările ulterioare, conține norme cu caracter special,
în materia revendicării imobiliare, care nu împiedică
persoanele interesate, în cazul în care condițiile din acest
act normativ nu sunt îndeplinite, să se prevaleze de
dispozițiile legale generale în materie, respectiv Codul civil,
pentru a-și valorifica dreptul de proprietate“.
În opinia Avocatului Poporului, nu poate fi reținută nici
încălcarea dispozițiilor art. 44 din Constituție, deoarece,
potrivit jurisprudenței Curții Constituționale, îgarantarea
constituțională a proprietății private este în mod necesar
subsecventă existenței unui titlu de proprietate, eliberat cu
respectarea dispozițiilor legale, și nu operează în situația
unui drept a cărui recunoștere are caracter aleatoriu (...)“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
rezultă din motivarea acesteia, îl reprezintă prevederile
art. 1 alin. (1) și ale art. 2 alin. (1) lit. h) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989. Art. 1 alin. (1) din Legea nr. 10/2001 a fost
modificat și completat prin art. I pct. 1 din titlul I cuprins în
Legea nr. 247/2005 privind reforma în domeniile proprietății
și justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005, și în temeiul art. VII din acest act normativ, Legea
nr. 10/2001 a fost republicată în Monitorul Oficial al
României, Partea I, nr. 798 din 2 septembrie 2005. În
actuala redactare, art. 1 alin. (1) are următorul cuprins:
î(1) Imobilele preluate în mod abuziv de stat, de organizațiile
cooperatiste sau de orice alte persoane juridice în perioada
6 martie1945—22 decembrie 1989, precum și cele preluate de
stat în baza Legii nr. 139/1940 asupra rechizițiilor și
nerestituite, se restituite, în natură, în condițiile prezentei legi.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.046/24.XI.2005
De asemenea, în urma republicării Legii nr. 10/2001,
lit. h) a art. 2 alin. (1) a devenit lit. i), cu același conținut,
și anume: î(1) În sensul prezentei legi, prin imobile preluate în
mod abuziv se înțelege:
(...) i) orice alte imobile preluate fără titlu valabil sau fără
respectarea dispozițiilor legale în vigoare la data preluării,
precum și cele preluate fără temei legal prin acte de dispoziție
ale organelor locale ale puterii sau ale administrației de stat.“
În opinia autorului excepției de neconstituționalitate,
prevederile legale criticate contravin dispozițiilor art. 21
alin. (1) și ale art. 41 alin. (1) teza întâi, alin. (2) și (3)
din Constituție [devenit art. 44 alin. (1) teza întâi, alin. (2)
și (3)], al căror conținut este următorul:
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“;
— Art. 44 alin. (1) teza întâi, alin. (2) și (3): î(1) Dreptul
de proprietate, precum și creanțele asupra statului, sunt
garantate. (...)
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.“
Examinând excepția de neconstituționalitate ridicată,
Curtea reține următoarele:
Autorul excepției consideră că restituirea în natură, către
foștii proprietari, în temeiul Legii nr. 10/2001, a imobilelor
preluate în perioada 6 martie 1945—22 decembrie 1989,
fără titlu valabil sau fără respectarea dispozițiilor legale în
vigoare la data preluării, este contrară dispozițiilor art. 21
alin. (1) din Constituție, deoarece împiedică persoanele
interesate să se adreseze instanțelor de judecată, în
condițiile dreptului comun, prin promovarea unei acțiuni în
revendicare. Se mai susține că prevederile legale criticate
contravin și dispozițiilor constituționale referitoare la
garantarea și ocrotirea proprietății private și la expropriere,
deoarece înumai o lege civilă de expropriere putea să
stingă un drept de proprietate privată, cu condiția
despăgubirii juste și prealabile“.
Curtea constată că aceste susțineri sunt neîntemeiate și
urmează a fi respinse.

3

Scopul Legii nr. 10/2001 a fost acela de a institui
măsuri reparatorii în interesul proprietarilor ale căror imobile
au fost preluate în mod abuziv, nu numai prin restituirea
în natură a acestora, ci și prin stabilirea de măsuri
reparatorii prin echivalent. Potrivit art. 2 alin. (1) lit. i) din
lege, prin imobile preluate în mod abuziv se înțelege orice
alte imobile preluate fără titlu valabil sau fără respectarea
dispozițiilor legale în vigoare la data preluării, precum și
cele preluate fără temei legal prin acte de dispoziție ale
organelor locale ale puterii sau ale administrației de stat.
Așa cum s-a statuat în mod constant în jurisprudența Curții
Constituționale, de exemplu, Decizia nr. 314 din
14 septembrie 2004, publicată în Monitorul Oficial al
României, Partea I, nr. 971 din 22 octombrie 2004, îSoluția
de restituire a unor asemenea categorii de imobile este
rezultatul opțiunii legiuitorului și are la bază exercitarea
dreptului pe care acesta îl are în a decide asupra modului
de reparare a injustițiilor și a abuzurilor din legislația
trecută“. Aceste considerente își mențin valabilitatea și în
prezenta cauză, deoarece nu au intervenit elemente de
natură a determina o schimbare a jurisprudenței Curții
Constituționale.
Curtea constată că prevederile art. 1 alin. (1) din Legea
nr. 10/2001, instituind principiul restituirii în natură a
imobilelor preluate în mod abuziv, nu contravin dispozițiilor
art. 44 alin. (1) teza întâi și alin. (2) din Constituție,
referitoare la garantarea și ocrotirea dreptului de proprietate
privată, ci, dimpotrivă, sunt în deplină concordanță cu
dispozițiile art. 44 alin. (1) teza a doua, potrivit cărora
conținutul și limitele dreptului de proprietate sunt stabilite
de lege.
Nu poate fi reținută nici încălcarea principiului
constituțional al liberului acces la justiție, prevăzut de
art. 21 alin. (1), dat fiind că persoanele îndreptățite la
restituire au posibilitatea să se adreseze instanțelor de
judecată și să conteste deciziile administrative de
soluționare a cererii de restituire în natură. Astfel, art. 26
alin. (3), cuprins în cap. III din Legea nr. 10/2001, intitulat
Proceduri de restituire, prevede: î(3) Decizia sau, după caz,
dispoziția motivată de respingere a notificării sau a cererii de
restituire în natură poate fi atacată de persoana care se
pretinde îndreptățită la secția civilă a tribunalului în a cărui
circumscripție se află sediul unității deținătoare sau, după caz,
al entității învestite cu soluționarea notificării, în termen de
30 de zile de la comunicare.“
Curtea constată că dispozițiile constituționale ale art. 44
alin. (3) referitoare la expropriere, invocate, de asemenea,
ca fiind încălcate, nu au incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 alin. (1) și ale art. 2 alin. (1) lit. i) din Legea
nr. 10/2001 privind regimul juridic al unor mobile preluate în mod abuziv în perioada 6 martie 1945—22 decembrie 1989,
excepție ridicată de Mihai Cristian Fulger în Dosarul nr. 1.289/C/2003 al Curții de Apel Constanța — Secția civilă.
Definitivă și general obligatorie.
Pronunțată în ședința publică din data de 25 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.046/24.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pentru implementarea Memorandumului
de înțelegere dintre Guvernul României și Organizația Internațională pentru Migrație
privind cooperarea în domeniul repatrierii voluntare umanitare asistate pentru anul 2005
În temeiul art. 108 din Constituția României, republicată, și al art. 5 paragraful 1 lit. c) din Memorandumul de
înțelegere dintre Guvernul României și Organizația Internațională pentru Migrație privind cooperarea în domeniul repatrierii
voluntare umanitare asistate, ratificat prin Legea nr. 374/2003,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli
pentru implementarea Memorandumului de înțelegere dintre
Guvernul României și Organizația Internațională pentru
Migrație privind cooperarea în domeniul repatrierii voluntare
umanitare asistate, semnat la București la 28 iunie 2002,
ratificat prin Legea nr. 374/2003, în sumă de 560.000 lei
(RON) pentru anul 2005.
(2) Detalierea cheltuielilor este prevăzută în anexa*)
care face parte integrantă din prezenta hotărâre.
Art. 2. — (1) Suma prevăzută la art. 1 alin. (1) se
alocă de la bugetul de stat Autorității pentru Străini din
subordinea Ministerului Administrației și Internelor, în limita
fondurilor aprobate pentru această acțiune prin bugetul
acestui minister pe anul 2005.

(2) Autoritatea pentru Străini are obligația de a acoperi
cheltuielile efectuate de Organizația Internațională pentru
Migrație conform prevederilor art. 5 paragrafele 1 și 2 din
Memorandumul de înțelegere dintre Guvernul României și
Organizația Internațională pentru Migrație privind cooperarea
în domeniul repatrierii voluntare umanitare asistate, semnat
la București la 28 iunie 2002, ratificat prin Legea
nr. 374/2003.
Art. 3. — Sumele neutilizate din bugetul aprobat pentru
implementarea Memorandumului de înțelegere dintre
Guvernul României și Organizația Internațională pentru
Migrație privind cooperarea în domeniul repatrierii voluntare
umanitare asistate pot fi utilizate de Autoritatea pentru
Străini, conform prevederilor legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.420.
*) Anexa este reprodusă în facsimil.
ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.046/24.XI.2005

5

GUVERNUL ROMÂNIEI

HOTĂRÂRE
privind aprobarea bugetului de venituri și cheltuieli pentru implementarea Memorandumului
de înțelegere dintre Guvernul României și Organizația Internațională pentru Migrație
privind cooperarea în domeniul repatrierii voluntare umanitare asistate pentru anul 2006
În temeiul art. 108 din Constituția României, republicată, și al art. 5 paragraful 1 lit. c) din Memorandumul de
înțelegere dintre Guvernul României și Organizația Internațională pentru Migrație privind cooperarea în domeniul repatrierii
voluntare umanitare asistate, ratificat prin Legea nr. 374/2003,
Guvernul României adoptă prezenta hotărâre.
Art. 1. — (1) Se aprobă bugetul de venituri și cheltuieli
pentru implementarea Memorandumului de înțelegere dintre
Guvernul României și Organizația Internațională pentru
Migrație privind cooperarea în domeniul repatrierii voluntare
umanitare asistate, semnat la București la 28 iunie 2002,
ratificat prin Legea nr. 374/2003, în sumă de 979.790 lei
(RON) pentru anul 2006.
(2) Detalierea cheltuielilor este prevăzută în anexa*)
care face parte integrantă din prezenta hotărâre.
Art. 2. — (1) Suma prevăzută la art. 1 alin. (1) se
alocă de la bugetul de stat Autorității pentru Străini din

subordinea Ministerului Administrației și Internelor, în limita
fondurilor aprobate pentru această acțiune, prin bugetul
acestui minister pe anul 2006.
(2) Autoritatea pentru Străini are obligația de a acoperi
cheltuielile efectuate de Organizația Internațională pentru
Migrație conform prevederilor art. 5 paragrafele 1 și 2 din
Memorandumul de înțelegere dintre Guvernul României și
Organizația Internațională pentru Migrație privind cooperarea
în domeniul repatrierii voluntare umanitare asistate, semnat
la București la 28 iunie 2002, ratificat prin Legea
nr. 374/2003.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.046/24.XI.2005

Art. 3. — Sumele neutilizate din bugetul aprobat pentru
implementarea Memorandumului de înțelegere dintre
Guvernul României și Organizația Internațională pentru

Migrație privind cooperarea în domeniul repatrierii voluntare
umanitare asistate pot fi utilizate de Autoritatea pentru
Străini, conform prevederilor legale în vigoare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.421.

ANEXĂ

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.046/24.XI.2005

7

GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea
Ministerului Administrației și Internelor în administrarea Ministerului Culturii și Cultelor,
pentru Teatrul Național de Operetă îIon Dacian“
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului Sala Omnia,
proprietate publică a statului, situat în municipiul București,
Piața Revoluției nr. 1A, sectorul 1 (fosta Str. Academiei
nr. 32—34, sectorul 1), având datele de identificare
prevăzute în anexa care face parte integrantă din prezenta
hotărâre, din administrarea Ministerului Administrației și
Internelor în administrarea Ministerului Culturii și Cultelor,
pentru Teatrul Național de Operetă îIon Dacian“.

Art. 2. — Predarea-preluarea imobilului transmis potrivit
art. 1, respectiv stabilirea modalității de suportare a
cheltuielilor de întreținere și a utilităților aferente, se
realizează pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.422.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.046/24.XI.2005
ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Ministerului Administrației
și Internelor în administrarea Ministerului Culturii și Cultelor, pentru Teatrul Național de Operetă îIon Dacian“
Adresa imobilului
care se transmite

București, Piața
Revoluției nr. 1A,
sectorul 1 (fosta
Str. Academiei
nr. 32—34,
sectorul 1)

Persoana juridică
de la care se
transmite imobilul

Ministerul
Administrației
și Internelor

Instituția publică
la care se
transmite imobilul

Valoarea
de inventar
reevaluată

Caracteristicile tehnice
ale imobilului

Ministerul
Culturii
și Cultelor

Suprafața construită =
1.482 m2
Suprafața construită
desfășurată =
4.225 m2

1.156.209 lei
(RON)

Numărul de inventar
atribuit de Ministerul
Finanțelor Publice

35.935

GUVERNUL ROMÂNIEI

HOTĂRÂRE
privind transmiterea unui imobil, aflat în administrarea Consiliului Județean Galați,
din domeniul privat al statului în domeniul public al județului Galați
În temeiul art. 108 din Constituția României, republicată, și al art. 8 alin. (1) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă transmiterea unui imobil,
aflat în administrarea Consiliului Județean Galați,
având datele de identificare prevăzute în anexa care

face parte integrantă din prezenta hotărâre, din
domeniul privat al statului în domeniul public al
județului Galați.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 17 noiembrie 2005.
Nr. 1.425.
ANEXĂ
DATELE DE IDENTIFICARE

a imobilului aflat în administrarea Consiliului Județean Galați, care se transmite din domeniul privat al statului
în domeniul public al județului Galați
Adresa imobilului
care se transmite

Municipiul Galați,
Str. Eroilor nr. 64,
județul Galați

Persoana juridică de la care
se transmite imobilul

Statul român

Persoana juridică la care
se transmite imobilul

Județul Galați,
Consiliul Județean Galați

Caracteristicile tehnice ale imobilului

Suprafața construită = 365 m2
Suprafața desfășurată = 1.095 m2
Terenul aferent = 477,13 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.046/24.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064584]
ISSN 1453—4495

PDF compression, OCR, web-optimization with CVISION's PdfCompressor

