PARTEA

Anul 173 (XVII) — Nr. 478

I

Marți, 7 iunie 2005

LEGI, DECRETE, HOTĂRÂRI ȘI ALTE ACTE
SUMAR

Pagina

Nr.

Pagina

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 215 din 14 aprilie 2005 referitoare la excepția

706.

de neconstituționalitate a dispozițiilor art. 215
alin. 3 și 4 din Codul penal ....................................

1–3

— Ordin al ministrului afacerilor externe privind
intrarea în vigoare a unor tratate semnate de
România cu alte state ..............................................
ACTE ALE CONSILIULUI SUPERIOR
AL MAGISTRATURII

Decizia nr. 225 din 21 aprilie 2005 referitoare la excepția
de neconstituționalitate a dispozițiilor Ordonanței

193.

de urgență a Guvernului nr. 55/2004 pentru
modificarea Codului de procedură penală ..............

DECIZII

ALE

5

3–4

CURȚII

— Hotărâre pentru modificarea Regulamentului
privind concursul de admitere și examenul de
absolvire a Institutului Național al Magistraturii ......

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 215
din 14 aprilie 2005

referitoare la excepția de neconstituționalitate a dispozițiilor art. 215 alin. 3 și 4 din Codul penal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 3 și 4 din Codul penal, excepție
ridicată de Silviu Iulian Pamfile în Dosarul nr. 3.493/2004
al Curții de Apel Ploiești — Secția penală.

La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece norma penală criticată pedepsește
fapta săvârșită cu vinovăție, și nu o eroare contractuală.
Dispozițiile fundamentale ale art. 45 și ale art. 135 alin. (2)
lit. a) statuează că libertatea economică și libertatea
contractuală trebuie să se exercite în condițiile stabilite de
lege, și nu în afara acesteia.
C U R T E A,

având în vedere actele și lucrările dosarului, constată
următoarele:
Prin Încheierea din 26 ianuarie 2005, pronunțată în
Dosarul nr. 3.493/2004, Curtea de Apel Ploiești — Secția

2

MONITORUL OFICIAL AL ROMÂNIEI, PARTEA I, Nr. 478/7.VI.2005

penală a sesizat Curtea Constituțională cu excepția de
neconstituționalitate a prevederilor art. 215 alin. 3 și 4 din
Codul penal.
Excepția a fost ridicată de Silviu Iulian Pamfile în
dosarul penal cu numărul de mai sus, având drept obiect
soluționarea unui recurs.
În motivarea excepției de neconstituționalitate, autorul
acesteia susține că dispozițiile legale criticate sunt
neconstituționale, deoarece prin incriminarea unor fapte ce
țin de activitatea comercială se instituie o sancțiune penală
ce nesocotește libertatea comerțului și libertatea
contractuală, în condițiile în care, în opinia sa, o eventuală
eroare contractuală sau neîndeplinirea unei obligații
contractuale pot fi sancționate doar în materie civilă. Într-o
atare situație, aplicarea unor sancțiuni penale contravine și
dispozițiilor din art. 1 al Protocolului nr. 4 adițional la
Convenția pentru apărarea drepturilor omului și a libertăților
fundamentale, referitoare la interdicția privării de libertate a
unei persoane pentru singurul motiv că nu este în măsură
să execute o obligație contractuală.
Curtea de Apel Ploiești — Secția penală opinează că
excepția de neconstituționalitate este neîntemeiată,
deoarece incriminarea penală a înșelăciunii în contracte
sau prin emiterea unui cec, știind că pentru valorificarea
acestuia nu există provizia sau acoperirea necesară în
scopul arătat în alin. 1, dacă s-a pricinuit o pagubă
posesorului cecului, nu reprezintă o încălcare a libertății
comerțului sau a libertății economiei.
În toate legislațiile europene, înșelăciunea, frauda sau
escrocheria au fost incriminate și sancționate ca fapte de
natură penală în scopul protejării celor ce-și exercită cu
bună-credință drepturile și libertățile economice, comerciale
ori contractuale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece textul legal
criticat incriminează infracțiunea de înșelăciune care nu
trebuie confundată cu neexecutarea unei obligații
contractuale. Așa cum rezultă din chiar cuprinsul art. 215
alin. 3 din Codul penal, pentru existența laturii obiective
fapta trebuie să fi fost săvârșită în așa fel încât, fără această
eroare, cel înșelat nu ar fi încheiat contractul în condițiile
stipulate. Stabilirea existenței tuturor elementelor constitutive
ale infracțiunii este însă atributul exclusiv al instanței de
judecată.
Dispozițiile constituționale ale art. 135 referitoare la
economie trebuie interpretate în legătură cu art. 45
consacrat libertății economice, în sensul că ideea garantării
accesului neîngrădit la libera inițiativă este privită prin
prisma sarcinilor prevăzute la art. 135 alin. (2) și, pe cale
de consecință, nu se poate reține încălcarea de către
textul legal criticat a acestor prevederi fundamentale.
Avocatul Poporului consideră că excepția de
neconstituționalitate este neîntemeiată, deoarece prevederile
art. 215 alin. 3 și 4 din Codul penal nu îngrădesc
libertatea economică și nici libertatea comerțului și nu
sancționează neîndeplinirea unei obligații contractuale, ci
înșelăciunea practicată la încheierea ori executarea unui
contract, ca atentat la bunurile persoanei prin amăgire.
Această infracțiune este prevăzută în toate legislațiile
penale.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 215 alin. 3 și 4 din Codul penal, cu
următorul conținut: îInducerea sau menținerea în eroare a
unei persoane cu prilejul încheierii sau executării unui
contract, săvârșită în așa fel încât, fără această eroare, cel
înșelat nu ar fi încheiat sau executat contractul în condițiile
stipulate, se sancționează cu pedeapsa prevăzută în alineatele
precedente, după distincțiile acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia
sau acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 și ale art. 20, prin raportare la
art. 1 din Protocolul nr. 4 adițional la Convenția pentru
apărarea drepturilor omului și a libertăților fundamentale,
precum și ale art. 45 referitoare la Libertatea economică și
ale art. 135 alin. (2) lit. a) din Constituție referitoare la
asigurarea de către statul român a libertății comerțului.
Examinând excepția de neconstituționalitate, Curtea
constată că, asupra constituționalității dispozițiilor art. 215
alin. 3 și 4 din Codul penal, s-a mai pronunțat, prin
raportare la art. 20 din Constituție, prin Decizia nr. 173 din
4 noiembrie 1999, publicată în Monitorul Oficial al
României, Partea I, nr. 624 din 21 decembrie 1999, în
sensul respingerii acesteia. Cu acel prilej, Curtea a reținut
că atât alin. 3, cât și alin. 4 al art. 215 din Codul penal
incriminează înșelăciunea ca o gravă faptă antisocială
contra patrimoniului, constând în înșelarea încrederii
participanților la raporturile juridice patrimoniale, fapt absolut
intolerabil în cadrul acestora. De altfel, în toate sistemele
de drept înșelăciunea ori escrocheria este o faptă
incriminată și sever sancționată.
Cele statuate prin decizia menționată își mențin
valabilitatea, întrucât în prezenta cauză nu au intervenit
elemente noi care să justifice schimbarea jurisprudenței
Curții.
Cu privire la încălcarea dispozițiilor constituționale ale
art. 45 referitoare la Libertatea economică și ale art. 135
alin. (2) lit. a) referitoare la asigurarea de către statul
român a libertății comerțului, Curtea reține că, așa cum
rezultă din chiar conținutul textului criticat, elementul
material al infracțiunii de înșelăciune are drept premisă o
acțiune și, respectiv, o omisiune care induce
cocontractantul într-o eroare determinantă la încheierea ori
executarea actului. Dacă eroarea nu ar fi existat, contractul
nu s-ar fi încheiat sau executat în condițiile respective. Prin
urmare, nu poate fi confundată infracțiunea de înșelăciune

MONITORUL OFICIAL AL ROMÂNIEI, PARTEA I, Nr. 478/7.VI.2005
cu neexecutarea unei obligații contractuale. De aceea,
invocarea dispozițiilor constituționale menționate, precum și
a celor ale art. 11 din Pactul internațional cu privire la

3

drepturile civile și politice, privitoare la interzicerea
sancționării penale a neexecutării unei obligații contractuale,
este total nepertinentă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 3 și 4 din Codul penal, excepție ridicată de
Silviu Iulian Pamfile în Dosarul nr. 3.493/2004 al Curții de Apel Ploiești — Secția penală.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 225
din 21 aprilie 2005

referitoare la excepția de neconstituționalitate a dispozițiilor Ordonanței de urgență
a Guvernului nr. 55/2004 pentru modificarea Codului de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului
nr. 55/2004, excepție ridicată de Ionel Rădulescu în
Dosarul nr. 2.425/P/2004 al Tribunalului Argeș — Secția
penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 decembrie 2004, pronunțată în
Dosarul nr. 2.425/P/2004, Tribunalul Argeș — Secția
penală a sesizat Curtea Constituțională cu excepția de
neconstituționalitate a dispozițiilor Ordonanței de urgență
a Guvernului nr. 55/2004 pentru modificarea Codului de
procedură penală, excepție ridicată de Ionel Rădulescu în
dosarul menționat având ca obiect soluționarea recursului
declarat de acesta împotriva Încheierii de ședință din data
de 7 decembrie 2004, pronunțată de Judecătoria Pitești,

prin care s-a respins cererea de recuzare a completului de
judecată.
În motivarea excepției de neconstituționalitate se
susține că prevederile legale criticate, potrivit cărora alin. 7
al art. 52 din Codul de procedură penală se abrogă,
urmând ca încheierea instanței de judecată prin care s-a
respins cererea de recuzare să poată fi atacată numai o
dată cu sentința sau decizia recurată, sunt contrare
dispozițiilor constituționale privind dreptul la apărare.
Tribunalul Argeș — Secția penală, exprimându-și opinia
asupra
excepției,
apreciază
că
excepția
de
neconstituționalitate este neîntemeiată, întrucât, îprin
intrarea în vigoare a dispozițiilor legale criticate, nu se
aduce atingere dreptului la apărare al persoanei care a
formulat o cerere de recuzare, ci s-a avut în vedere
necesitatea eliminării neîntârziate a posibilității de exercitare
abuzivă a drepturilor procesuale, care ar impieta asupra
desfășurării în condiții normale a procesului penal“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, deoarece prin Ordonanța de urgență a
Guvernului nr. 55/2004 legiuitorul a realizat o unitate de
reglementare în materie penală și civilă, consacrând o
soluție legislativă similară celei prevăzute în art. 34 din
Codul de procedură civilă. Se arată, totodată, că dispozițiile
Ordonanței de urgență a Guvernului nr. 55/2004 se
circumscriu domeniului de reglementare a procedurii de
judecată, care, potrivit dispozițiilor art. 126 alin. (2) din
Constituție, este atributul exclusiv al legiuitorului.

4

MONITORUL OFICIAL AL ROMÂNIEI, PARTEA I, Nr. 478/7.VI.2005

Avocatul Poporului consideră că excepția de
neconstituționalitate este neîntemeiată. Faptul că, prin
dispozițiile legale criticate, se elimină calea de atac a
recursului împotriva încheierii prin care s-a respins cererea
de recuzare nu este de natură să aducă atingere dreptului
la apărare. Exercitarea căilor de atac împotriva încheierilor
o dată cu hotărârea prin care s-a soluționat fondul cauzei
oferă părților suficiente garanții procesuale pentru apărarea
drepturilor, libertăților și intereselor lor legitime. Se arată,
totodată, că textele legale criticate sunt norme de
procedură și reprezintă opțiuni ale legiuitorului, conforme cu
prevederile art. 126 alin. (2) din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile Ordonanței de urgență a Guvernului nr. 55 din
25 iunie 2004 pentru modificarea Codului de procedură
penală, publicată în Monitorul Oficial al României, Partea I,
nr. 592 din 1 iulie 2004, având următorul cuprins:
îArticol unic — Alineatul 7 al articolului 52 din Codul de
procedură penală, republicat în Monitorul Oficial al României,
Partea I, nr. 78 din 30 aprilie 1997, cu modificările și
completările ulterioare, se abrogă.“
Aceste dispoziții sunt considerate de autorul excepției ca
fiind neconstituționale în raport cu prevederile art. 24 din
Constituție, potrivit cărora: î(1) Dreptul la apărare este
garantat. (2) În tot cursul procesului, părțile au dreptul să fie
asistate de un avocat, ales sau numit din oficiu.“
Examinând excepția de neconstituționalitate, se constată
că asupra constituționalității dispozițiilor Ordonanței de
urgență a Guvernului nr. 55/2004, în raport cu alte
prevederi din Legea fundamentală decât cele invocate de
autorul excepției de față, Curtea s-a mai pronunțat prin

Decizia nr. 555 din 16 decembrie 2004, publicată în
Monitorul Oficial al României, Partea I, nr. 145 din
17 februarie 2005, precum și, mai recent, prin Decizia
nr. 181 din 29 martie 2005, publicată în Monitorul Oficial al
României, Partea I, nr. 403 din 12 mai 2005, statuând că
acest act normativ este constituțional. Cu acel prilej, s-a
reținut că «recursul constituie una dintre căile de atac
prevăzute de lege, cu privire la care Constituția statuează,
în art. 129, că se poate exercita, îîn condițiile legii“. Deplina
competență în ceea ce privește stabilirea acestor condiții
revine legiuitorului, în acest sens fiind prevederile
constituționale ale art. 126 alin. (2), potrivit cărora
îCompetența instanțelor judecătorești și procedura de judecată
sunt prevăzute numai prin lege“. Abrogarea, prin actul
normativ criticat, a dispozițiilor procedural penale care
reglementau recursul împotriva încheierii de respingere a
recuzării s-a realizat, așadar, de către legiuitor în temeiul
prerogativelor sale constituționale, fiind determinată de
rațiuni de politică penală, respectiv de înecesitatea eliminării
neîntârziate a posibilității de exercitare abuzivă a drepturilor
procesuale, care impietează asupra desfășurării în condiții
normale a procesului penal și poate conduce la punerea în
libertate a unor infractori periculoși“, astfel cum se
menționează în mod expres în preambulul Ordonanței de
urgență a Guvernului nr. 55/2004. Așa fiind, actul normativ
criticat nu numai că nu aduce atingere prevederilor
constituționale, ci constituie o aplicare a acestora,
legiuitorul fiind preocupat de asigurarea exigențelor unui
proces echitabil, prin împiedicarea exercitării abuzive a
drepturilor procesuale și prin asigurarea celerității procesului
penal (soluționarea cauzei într-un termen rezonabil fiind
una dintre exigențe)». Aceste considerente își păstrează
valabilitatea și în cauza de față.
În speță, faptul că încheierea prin care s-a respins
cererea de recuzare nu poate fi atacată separat cu recurs
nu aduce nici o atingere dreptului la apărare, consacrat de
prevederile art. 24 din Constituție, câtă vreme dispozițiile
Ordonanței de urgență a Guvernului nr. 55/2004 nu înlătură
în nici un mod posibilitatea părților de a-și angaja un
apărător, de a fi asistate de acesta și de a se prevala de
toate garanțiile procesuale prevăzute de lege. Dimpotrivă,
în temeiul prevederilor art. 361 alin. 2 și ale art. 3851
alin. 2 din Codul de procedură penală, partea interesată
are la dispoziție căile de atac împotriva hotărârii
judecătorești prin care se soluționează fondul cauzei,
putând să își exercite pe deplin dreptul la apărare.

Față de cele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 55/2004, excepție
ridicată de Ionel Rădulescu în Dosarul nr. 2.425/P/2004 al Tribunalului Argeș — Secția penală.
Definitivă și general obligatorie.
Pronunțată în ședința publică din data de 21 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 478/7.VI.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

ORDIN
privind intrarea în vigoare a unor tratate semnate de România cu alte state
În temeiul art. 25 alin. (9) din Legea nr. 590/2003 privind tratatele, potrivit căruia prin ordin al ministrului
afacerilor externe se face cunoscută intrarea în vigoare a tratatelor internaționale încheiate de România cu alte state,
care se publică, fără plată, în Monitorul Oficial al României, Partea I,
constatând că România a îndeplinit procedurile legale necesare pentru intrarea în vigoare a tratatelor
internaționale enumerate mai jos,
ministrul afacerilor externe emite prezentul ordin.
Art. 1. — La data de 25 aprilie 2005 a intrat în vigoare
Acordul dintre Guvernul României și Guvernul Republicii
Azerbaidjan privind cooperarea în combaterea traficului ilicit
de stupefiante, substanțe psihotrope și precursori, semnat
la București la 11 octombrie 2004, ratificat de Parlamentul
României prin Legea nr. 86 din 7 aprilie 2005, publicată în
Monitorul Oficial al României, Partea I, nr. 311 din
13 aprilie 2005.
Art. 2. — La data de 3 iunie 2005 va intra în vigoare
Acordul dintre Guvernul României și Guvernul Republicii
Azerbaidjan privind colaborarea și asistența reciprocă în
domeniul vamal, semnat la București la 11 octombrie 2004,
aprobat de Guvernul României prin Hotărârea nr. 2.402 din
21 decembrie 2004, publicată în Monitorul Oficial al
României, Partea I, nr. 43 din 13 ianuarie 2005.
Art. 3. — La data de 15 februarie 2005 a intrat în
vigoare Acordul dintre Guvernul României și Guvernul
Republicii Chile privind eliminarea regimului de vize, semnat
la București la 11 octombrie 2004, aprobat de Guvernul
României prin Hotărârea nr. 2.092 din 24 noiembrie 2004,
publicată în Monitorul Oficial al României, Partea I,
nr. 1.159 din 8 decembrie 2004.
Art. 4. — La data de 19 martie 2005 a intrat în vigoare
Acordul-cadru de cooperare tehnică, științifică și tehnologică
dintre Guvernul României și Guvernul Republicii Chile,
semnat la Santiago de Chile la 20 noiembrie 1998, aprobat
de Guvernul României prin Hotărârea nr. 1.259 din
7 decembrie 2000, publicată în Monitorul Oficial al
României, Partea I, nr. 659 din 15 decembrie 2000.
Art. 5. — La data de 20 mai 2005 a intrat în vigoare
Acordul dintre Guvernul României și Guvernul Republicii
Chile privind cooperarea în domeniul prevenirii și combaterii
consumului ilegal și a traficului ilicit de stupefiante și
substanțe psihotrope, semnat la București la 11 octombrie
2004, ratificat de Parlamentul României prin Legea nr. 87
din 7 aprilie 2005, publicată în Monitorul Oficial al
României, Partea I, nr. 310 din 13 aprilie 2005.

Art. 6. — La data de 7 mai 2005 a intrat în vigoare
Convenția dintre Guvernul României și Guvernul Republicii
Cipru privind cooperarea în domeniul sanitar veterinar,
semnată la București la 7 aprilie 2003, aprobată de
Guvernul României prin Hotărârea nr. 945 din 14 august
2003, publicată în Monitorul Oficial al României, Partea I,
nr. 603 din 26 august 2003.
Art. 7. — La data de 13 ianuarie 2005 a intrat în
vigoare Acordul dintre Guvernul României și Guvernul
Republicii Islamice Iran privind promovarea și protejarea
reciprocă a investițiilor, semnat la Teheran la 26 ianuarie
2003, ratificat de Parlamentul României prin Legea nr. 442
din 27 octombrie 2003, publicată în Monitorul Oficial al
României, Partea I, nr. 783 din 6 noiembrie 2003.
Art. 8. — La data de 21 iunie 2005 va intra în vigoare
Acordul dintre Guvernul României și Guvernul Republicii
Slovace privind navigația pe căile navigabile interioare,
semnat la Bratislava la 5 martie 2003, ratificat de
Parlamentul României prin Legea nr. 63 din 24 martie
2004, publicată în Monitorul Oficial al României, Partea I,
nr. 285 din 31 martie 2004.
Art. 9. — La data de 21 aprilie 2005 a intrat în vigoare
Acordul dintre România și Regatul Spaniei privind protecția
informațiilor clasificate în domeniul apărării, semnat la
București la 3 martie 2004, ratificat de Parlamentul
României prin Legea nr. 363 din 15 septembrie 2004,
publicată în Monitorul Oficial al României, Partea I, nr. 863
din 22 septembrie 2004.
Art. 10. — La data de 13 ianuarie 2005 a intrat în
vigoare Memorandumul de înțelegere dintre Guvernul
României și Guvernul Regatului Suediei privind schimbările
climatice, semnat la București la 9 aprilie 2003, ratificat de
Parlamentul României prin Legea nr. 587 din 15 decembrie
2004, publicată în Monitorul Oficial al României, Partea I,
nr. 1.240 din 22 decembrie 2004.

Ministrul afacerilor externe,
Mihai Răzvan Ungureanu
București, 23 mai 2005.
Nr. 706.

6

MONITORUL OFICIAL AL ROMÂNIEI, PARTEA I, Nr. 478/7.VI.2005

A C T E A L E C O N S I L I UL U I S U P E R I O R A L M A G I S T R A T U R I I
CONSILIUL SUPERIOR AL MAGISTRATURII
PLENUL

HOTĂRÂRE
pentru modificarea Regulamentului privind concursul de admitere
și examenul de absolvire a Institutului Național al Magistraturii
În temeiul art. 133 alin. (5) și (7) din Constituția României, republicată, al art. 24 alin. (1) și al art. 39 alin. (1) din
Legea nr. 317/2004 privind Consiliul Superior al Magistraturii,
având în vedere dispozițiile art. 106 alin. (1) lit. a) din Legea nr. 303/2004 privind statutul magistraților,
văzând Adresa nr. 1.393/2005 a Institutului Național al Magistraturii,
Plenul Consiliului Superior al Magistraturii h o t ă r ă ș t e:
Art. I. — Regulamentul privind concursul de admitere și
examenul de absolvire a Institutului Național al Magistraturii,
aprobat prin Hotărârea Plenului Consiliului Superior al
Magistraturii nr. 158/2004, publicat în Monitorul Oficial al
României, Partea I, nr. 879 din 27 septembrie 2004, se
modifică și se completează după cum urmează:
1. La articolul 5, alineatul (1) va avea următorul cuprins:
îArt. 5. — (1) Președintele Consiliului Superior al
Magistraturii numește, la propunerea Institutului Național al
Magistraturii, comisia de admitere, comisiile de elaborare a
subiectelor și comisia de soluționare a contestațiilor.“
2. La articolul 5, alineatul (5) va avea următorul cuprins:
î(5) Contestațiile vor fi soluționate prin hotărâre de
comisia de soluționare a contestațiilor.“
3. După articolul 5, în cadrul secțiunii a III-a, se
introduce un subtitlu cu denumirea îDispoziții generale
privind desfășurarea concursului.“
4. Articolul 6 va avea următorul cuprins:
îArt. 6. — (1) Examinarea candidaților se face în două
etape.
(2) Prima etapă constă în verificarea cunoștințelor
juridice prin susținerea unei probe eliminatorii tip grilă la
următoarele materii;
a) drept civil;
b) drept procesual civil;
c) drept penal;
d) drept procesual penal.
(3) A doua etapă constă în susținerea a 3 probe:
a) o probă scrisă constând în rezolvarea unor spețe de
drept civil, drept procesual civil, drept penal și drept
procesual penal;
b) un test de verificare a raționamentului logic constând
în verificarea capacității de analiză și sinteză, a
raționamentului logic, prin rezolvarea unui test-grilă cu
100 de întrebări;
c) un interviu constând în chestionarea orală a
candidațior în scopul identificării aptitudinilor, motivațiilor și
elementelor de etică specifice profesiei de magistrat.
(4) Comisia de elaborare a subiectelor este constituită
din magistrați, cadre universitare din învățământul superior
acreditat sau din Institutul Național al Magistraturii,
specialiști în materiile de concurs.“

5. La articolul 7, alineatele (2), (3), (4) și (5) vor avea
următorul cuprins:
î(2) Deținerea oricăror aparate electronice și de
comunicare în sala de concurs este interzisă. La proba
eliminatorie este interzisă deținerea în sala de concurs a
oricăror surse de informare. Încălcarea acestor dispoziții
atrage eliminarea din concurs. La proba scrisă constând în
spețe candidații au dreptul să aibă asupra lor coduri sau
alte acte normative, care vor putea fi consultate în timpul
examenului.
(3) Candidații care nu se află în sală în momentul
deschiderii plicului cu subiecte pentru probele scrise pierd
dreptul de a mai susține proba respectivă.
(4) În vederea elaborării lucrărilor scrise, candidații
primesc coli de hârtie tip, având ștampila Consiliului
Superior al Magistraturii, și folosesc numai cerneală sau pix
de culoare neagră.
(5) Înainte de comunicarea subiectelor pentru probele
scrise candidații își înscriu numele și prenumele, județul de
domiciliu și numărul legitimației primite la intrarea în sala
de concurs pe colțul foii ce urmează a fi sigilat.“
6. Articolul 8 va avea următorul cuprins:
îArt. 8. — (1) Corectarea lucrărilor se face conform
baremului stabilit de comisia de elaborare a subiectelor,
pentru fiecare subiect de concurs, barem care se afișează
la sfârșitul probelor scrise.
(2) Pe timpul corectării colțul lucrării nu se desigilează.
Notele acordate se înscriu în borderou sub semnătura celor
care le-au acordat și apoi pe lucrare, de către președintele
comisiei de admitere, după care se introduc în baza de
date a comisiei de admitere. După efectuarea acestor
operațiuni se desface colțul sigilat al lucrării și se corelează
numărul lucrării cu numele candidatului. La proba scrisă
constând în rezolvarea unor spețe, precum și la testul de
verificare a raționamentului logic colțul lucrării nu se
desigilează decât după susținerea interviului de către toți
candidații.
(3) Rezultatele obținute la fiecare probă se afișează la
sediul Institutului Național al Magistraturii, al Consiliului
Superior al Magistraturii și la sediile tribunalelor, respectiv
ale parchetelor de pe lângă acestea, și se aduc la
cunoștință publică pe pagina de Internet a Consiliului
Superior al Magistraturii și pe cea a Institutului Național al
Magistraturii.“

MONITORUL OFICIAL AL ROMÂNIEI, PARTEA I, Nr. 478/7.VI.2005
7. Articolul 9 va avea următorul cuprins:
îArt. 9. — (1) Nota obținută la concurs reprezintă media
rezultată din adunarea notelor de la fiecare dintre cele trei
probe din etapa a doua, calculată în raport cu următoarea
pondere: proba de verificare a cunoștințelor juridice 80%,
proba de verificare a raționamentului logic 10%, interviul
10%.
(2) Pe baza acestei note din etapa a doua se
întocmește tabelul de clasificare a candidaților, care se
transmite pentru afișare la sediul Institutului Național al
Magistraturii, la sediul Consiliului Superior al Magistraturii și
la sediile tribunalelor și parchetelor de pe lângă acestea și
se publică pe pagina de Internet a Consiliului Superior al
Magistraturii și pe cea a Institutului Național al Magistraturii.
(3) Pentru admiterea la Institutul Național al
Magistraturii, candidatul trebuie să obțină media generală
de cel puțin 7 (șapte), dar nu mai puțin de nota 5 (cinci)
la fiecare dintre cele patru materii de la proba scrisă
constând în rezolvarea unor spețe.
(4) Departajarea candidaților cu note egale se face în
ordinea descrescătoare a mediilor de la examenul de
licență și apoi în ordinea descrescătoare a mediilor
aritmetice obținute în facultate la disciplinele de concurs
enumerate în art. 6 alin. (2) lit. a)—d).“
8. Articolul 10 va avea următorul cuprins:
îArt. 10. — (1) Candidații care sunt admiși vor fi
programați pentru a se prezenta la vizita medicală
efectuată de o comisie medicală numită prin ordin comun
al ministrului justiției și al ministrului sănătății.
(2) Consiliul Superior al Magistraturii, prin inspectorii
generali, va verifica îndeplinirea de către candidații admiși
a condiției bunei reputații prevăzute la art. 13 alin. (2) lit. c)
din Legea nr. 303/2004.
(3) Consiliul Superior al Magistraturii validează
rezultatele concursului și hotărăște cu privire la îndeplinirea
condițiilor prevăzute la alin. (1) și (2).
(4) Consiliul Superior a Magistraturii stabilește lista
definitivă a candidaților declarați admiși la Institutul Național
al Magistraturii, pe care o comunică potrivit art. 8 alin. (3).“
9. Articolul 11 va avea următorul cuprins:
îArt. 11. — Locurile scoase la concurs la Institutul
Național al Magistraturii vor fi ocupate, conform art. 9
alin. (4), de candidații declarați admiși.“
10. După articolul 11 se introduce un subtitlu cu
denumirea îProba eliminatorie“.
11. Articolul 12 va avea următorul cuprins:
îArt. 12. — (1) Prima probă, eliminatorie, constă în
soluționarea unui test-grilă cu 100 de întrebări, câte 25
pentru fiecare dintre disciplinele de concurs menționate la
art. 6 alin. (2) lit. a)—d).
(2) Lucrările se notează cu «Admis» sau «Respins», în
funcție de punctajul obținut de candidat.
(3) La testul-grilă fiecare răspuns corect valorează un
punct. Sunt declarați admiși în etapa a II-a candidații care
au obținut minimum 80 de puncte.“
12. Articolul 13 va avea următorul cuprins:
îArt. 13. — (1) Candidații nemulțumiți de punctajul
obținut la proba eliminatorie pot depune contestație la
Consiliul Superior al Magistraturii sau la tribunalele,

7

respectiv parchetele de pe lângă acestea la care s-au
înscris, în termen de 48 de ore de la data afișării
rezultatelor. Contestațiile care se depun la tribunale sau la
parchetele de pe lângă acestea se transmit imediat după
înregistrare, prin fax, la Consiliul Superior al Magistraturii.
(2) În vederea soluționării contestațiilor, colțul lucrării se
va sigila din nou.
(3) Contestațiile se soluționează de către comisia de
contestații numită conform art. 5 alin. (1), în termen de
3 zile de la expirarea termenului prevăzut la alin. (1).“
13. După articolul 13 se introduce un subtitlu cu
denumirea îEtapa a doua. Proba scrisă constând în
rezolvarea unor spețe“.
14. Articolul 14 va avea următorul cuprins:
îArt. 14. — (1) Cu o zi înainte de desfășurarea probei
scrise constând în rezolvarea unor spețe, comisia de
elaborare a subiectelor stabilește câte trei variante de
subiecte pentru fiecare materie.
(2) Subiectele vor fi puse în plicuri separate, sigilate,
care vor fi desfăcute în ziua concursului, după intrarea în
sală a candidaților, în prezența unor observatori și după
verificarea lor prealabilă de către unul dintre candidați.
Despre toate aceste operațiuni se va face mențiune în
procesul-verbal.
(3) Prin tragere la sorți vor fi stabilite subiectele pentru
lucrările scrise, care vor fi multiplicate și predate delegaților
din sălile de examen.
(4) Delegatul comunică subiectele și ora când începe și
când se încheie proba.
(5) Pe toată durata desfășurării probelor scrise, în sălile
de concurs au acces numai membrii comisiei de admitere
și delegații care supraveghează desfășurarea concursului.“
15. Articolul 15 va avea următorul cuprins:
îArt. 15. — (1) Timpul destinat pentru elaborarea
lucrărilor scrise este cel stabilit de către comisia de
elaborare a subiectelor. La expirarea timpului stabilit pentru
proba scrisă candidatul predă lucrarea sub semnătură, iar
delegatul care a supravegheat desfășurarea concursului
menționează în borderou numărul de pagini al lucrării
respective și aplică ștampila Consiliului Superior al
Magistraturii.
(2) Delegatul care a supravegheat desfășurarea
concursului predă lucrările comisiei de admitere, care le
numerotează și le înscrie în borderoul centralizator.
(3) Pentru fiecare sală de concurs se întocmește un
borderou separat și un proces-verbal tipizat.
(4) Pe toată durata desfășurării probei scrise este
interzisă părăsirea sălii de concurs de către candidați.
Părăsirea temporară a sălii de concurs se face numai în
cazuri excepționale, cu însoțitor.
(5) Frauda sau tentativa de fraudă, dovedită, atrage
eliminarea din concurs. În aceste cazuri responsabilul de
sală consemnează în procesul-verbal faptele și măsurile
luate, iar lucrarea se anulează cu mențiunea «Fraudă».
Procesul-verbal se comunică președintelui comisiei de
admitere și candidatului respectiv.“

8

MONITORUL OFICIAL AL ROMÂNIEI, PARTEA I, Nr. 478/7.VI.2005

16. Articolul 16 va avea următorul cuprins:
îArt. 16. — (1) Nota acestei probe reprezintă media
artimetică a notelor obținute la fiecare dintre cele patru
materii menționate în art. 6 alin. (2) lit. a)—d).
(2) Candidații nemulțumiți de nota obținută pot depune
contestație la Consiliul Superior al Magistraturii sau la
tribunalele, respectiv parchetele de pe lângă acestea, la
care s-au înscris, în termen de 48 de ore de la data
afișării rezultatelor. Contestațiile care se depun la tribunale
sau la parchetele de pe lângă acestea se transmit imediat
după înregistrare, prin fax, la Consiliul Superior al
Magistraturii.
(3) În vederea soluționării contestațiilor, colțul lucrării se
va sigila din nou.
(4) Contestațiile se soluționează de către comisia de
contestații numită conform art. 5 alin. (1), în termen de
5 zile de la expirarea termenului prevăzut la alin. (2).“
17. După articolul 16 se introduce un subtitlu cu
denumirea îTestul de verificare a raționamentului logic“.
18. Articolul 17 va avea următorul cuprins:
îArt. 17. — (1) Proba constă în soluționarea unui testgrilă cu 100 de întrebări.
(2) Fiecare răspuns corect valorează 0,1 puncte.“
19. După articolul 17 se introduce un nou articol,
articolul 171, cu următorul cuprins:
îArt. 17 1. — (1) Candidații nemulțumiți de punctajul
obținut pot depune contestație la Consiliul Superior al
Magistraturii sau la tribunalele, respectiv parchetele de pe
lângă acestea, la care s-au înscris, în termen de 48 de
ore de la data afișării rezultatelor. Contestațiile care se
depun la tribunale sau la parchetele de pe lângă acestea

se transmit imediat după înregistrare, prin fax, la Consiliul
Superior al Magistraturii.
(2) În vederea soluționării contestațiilor, colțul lucrării se
va sigila din nou.
(3) Contestațiile se soluționează de către comisia de
contestații numită conform art. 5 alin. (1), în termen de
3 zile de la expirarea termenului prevăzut la alin. (1).“
20. După articolul 17 se introduce un subtitlu cu
denumirea îInterviul“.
21. După articolul 17 1 se introduce un nou articol,
articolul 172, cu următorul cuprins:
îArt. 172. — (1) Candidații susțin un interviu în fața
comisiei de elaborare a subiectelor, numită de președintele
Consiliului Superior al Magistraturii, la propunerea
Institutului Național al Magistraturii, în conformitate cu art. 5
alin. (1).
(2) Nota obținută la această probă reprezintă media
aritmetică a notelor acordate de membrii comisiei de
admitere, în conformitate cu baremul afișat la sfârșitul
acestei probe. Nota astfel acordată este definitivă.“
Art. II. — Prezenta hotărâre se publică în Monitorul
Oficial al României, Partea I, și pe pagina de Internet a
Consiliului Superior al Magistraturii.
Art. III. — Regulamentul privind concursul de admitere
și examenul de absolvire a Institutului Național al
Magistraturii, aprobat prin Hotărârea Plenului Consiliului
Superior al Magistraturii nr. 158/2004, publicat în Monitorul
Oficial al României, Partea I, nr. 879 din 27 septembrie
2004, cu modificările și completările aduse prin prezenta
hotărâre, va fi republicat în Monitorul Oficial al României,
Partea I, dându-se textelor o nouă numerotare.

Președintele Consiliului Superior al Magistraturii,
judecător dr. Dan Lupașcu
București, 25 mai 2005.
Nr. 193.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 478/7.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|017313]
ISSN 1453—4495

