PARTEA

Anul 173 (XVII) — Nr. 536

I

LEGI, DECRETE, HOTĂRÂRI ȘI ALTE ACTE

Joi, 23 iunie 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 249 din 10 mai 2005 referitoare la excepția
de neconstituționalitate

896.

a dispozițiilor art. 83

alin. (2) din Legea administrației publice locale
nr. 215/2001 .............................................................

DECIZII

ALE

1–4

CURȚII

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru modificarea și completarea
Regulamentului privind atestarea conformității
produselor pentru construcții, aprobat prin Ordinul
ministrului transporturilor, construcțiilor și turismului
nr. 1.558/2004 ..........................................................

5–16

CONSTITUȚIONALE

CURTEA CONSTITUȚIONALĂ

D E C I Z I A Nr. 249
din 10 mai 2005

referitoare la excepția de neconstituționalitate a dispozițiilor art. 83 alin. (2)
din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 82 și ale art. 83 alin. (2) din Legea
administrației publice locale nr. 215/2001, excepție ridicată

de Georgeta Ion în Dosarul nr. 1.190/com/2004 al Curții de
Apel Pitești — Secția comercială și de contencios
administrativ.
La apelul nominal răspunde autorul excepției, lipsind
celelalte părți, față de care procedura de citare a fost legal
îndeplinită.
Cauza fiind în stare de judecată, autorul excepției arată
că, printr-o cerere de completare depusă în fața Curții de
Apel Pitești, a ridicat și excepția de neconstituționalitate a
dispozițiilor art. 12 alin. (1) lit. a), ale art. 33 și ale art. 82
din Legea nr. 188/1999 privind Statutul funcționarilor publici
și, în consecință, solicită Curții Constituționale să se
pronunțe și cu privire la aceste dispoziții legale. De
asemenea, se mai apreciază că interdicția impusă
secretarilor unităților administrativ-teritoriale de a se asocia

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 536/23.VI.2005

în partide politice este neconstituțională, încălcând
dispozițiile art. 16 și 37 din Constituție.
Reprezentantul Ministerului Public pune concluzii de
respingere a excepției de neconstituționalitate, arătând că
impunerea unor condiții pentru ocuparea unor funcții
publice este atributul exclusiv al legiuitorului. Totodată se
consideră că legiuitorul a înțeles să reglementeze funcția
de secretar al unităților administrativ-teritoriale într-un mod
diferit, impunându-le un tratament juridic diferit față de
celelalte categorii de funcționari publici, datorită specificului
activității desfășurate. De asemenea, se apreciază că
soluționarea cererii autorului excepției de neconstituționalitate
privind unele probleme de aplicare a legii nu intră în
competența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 13 decembrie 2004, pronunțată în
Dosarul nr. 1.190/com/2004, Curtea de Apel Pitești —
Secția comercială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 82 și ale art. 83 alin. (2) din Legea
nr. 215/2001 a administrației publice locale, excepție
ridicată de Georgeta Ion într-o cauză având ca obiect
soluționarea unui recurs împotriva sentinței prin care s-a
respins o contestație împotriva ordinului prefectului de
eliberare din funcția publică de conducere de secretar al
unei comune.
În motivarea excepției de neconstituționalitate, autorul
acesteia susține că prevederile art. 83 alin. (2) din Legea
administrației publice locale nr. 215/2001 contravin textelor
constituționale ale art. 16 și 37. În acest sens, se arată că
dispozițiile criticate încalcă îdreptul cetățenilor români care
ocupă funcția de secretar în instituțiile administrației publice
locale de a fi aleși“. Autorul excepției apreciază că
dispoziția criticată, în condițiile în care îia dreptul
[secretarului comunei] de a fi membrul unui partid, trebuia
să interzică și dreptul la vot, deoarece votul se exprimă cu
privire la simpatia față de un partid“, ceea ce contravine
Constituției.
Totodată se solicită Curții Constituționale să se pronunțe
îdacă prevederile Legii nr. 188/1999, înlătură carențele
[dispozițiilor art. 83 alin. (2) ale] Legii nr. 215/2001, redând
astfel posibilitatea secretarilor de a fi aleși, precum și de a
fi membrii unei formațiuni politice, drepturi prevăzute de
Constituția României“.
Autorul excepției solicită Curții, printr-o îCompletare a
cererii“, să se pronunțe și cu privire la constituționalitatea
art. 12 alin. (1) lit. a), art. 33 și 82 din Legea nr. 188/1999
privind Statutul funcționarilor publici, îiar, în cazul în care
atât articolele Legii nr. 188/1999, cât și art. 85 din Legea
administrației publice locale nr. 215/2001 sunt
constituționale, [Curtea Constituțională] să [...] precizeze

prevederile cărei legi trebuiau să se aplice în cazul [dedus
judecății]“.
Curtea de Apel Pitești — Secția comercială și de
contencios administrativ apreciază că excepția de
neconstituționalitate ridicată este neîntemeiată. În
argumentarea acestui punct de vedere, instanța arată că,
în conformitate cu dispozițiile art. 37 din Constituție, îau
dreptul de a fi aleși cetățenii cu drept de vot, dacă nu le
este interzisă asocierea în partide politice“, iar, potrivit
art. 40 alin. (3) din Constituție, printre aceștia se numără și
anumite categorii de funcționari publici stabilite prin lege
organică. Instanța consideră că îlegiuitorul constituant a
lăsat posibilitatea stabilirii prin legi organice a categoriei
funcționarilor publici care nu se pot înscrie în partide
politice“, iar, în acord cu aceste dispoziții, art. 83 din
Legea nr. 215/2001 reglementează îincompatibilitatea dintre
funcția de secretar [al comunei, orașului sau subdiviziunii
administrativ-teritoriale a municipiilor] și calitatea de
membru de partid, sub sancțiunea eliberării din funcție“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate ridicată este neîntemeiată. În
argumentarea punctului de vedere prezentat se arată că,
în conformitate cu textele constituționale ale art. 37
alin. (1) și ale art. 40 alin. (3), nu beneficiază de dreptul
de a fi alese acele categorii de funcționari publici, stabilite
prin lege organică, care nu pot face parte din partidele
politice. În consecință, îîntrucât secretarul comunei, orașului
sau subdiviziunii administrativ-teritoriale a municipiilor este
considerat, prin lege organică, funcționar public, potrivit
prevederilor constituționale invocate, acesta nu poate face
parte dintr-un partid politic“.
Totodată se apreciază că prevederile criticate nu încalcă
nici dispozițiile constituționale ale art. 16. De altfel, se
arată în punctul de vedere prezentat, art. 16 alin. (3)
prevede că îfuncțiile și demnitățile publice pot fi ocupate,
în condițiile legii, de persoanele care îndeplinesc condițiile
constituționale“.
Cu privire la interpretarea prevederilor Legii
nr. 215/2001 prin raportare la cele ale Legii nr. 188/1999,
președintele Camerei Deputaților consideră că, îpotrivit
art. 146 din Constituția României, republicată, care
reglementează atribuțiile Curții Constituționale, aceasta nu
poate face obiect al controlului de constituționalitate“.
Guvernul apreciază că excepția de neconstituționalitate
ridicată este neîntemeiată. În argumentarea acestui punct
de vedere se arată că, în conformitate cu textele
constituționale ale art. 37 alin. (1) și ale art. 40 alin. (3),
nu beneficiază de dreptul de a fi aleși cetățenii cu drept
de vot a căror asociere în partide politice este interzisă,
printre aceștia numărându-se și unele categorii de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005
funcționari publici stabilite prin lege organică. Or, cum îprin
Legea nr. 215/2001, lege organică, s-a stabilit că secretarul
unității administrativ-teritoriale nu poate fi membru al unui
partid politic, sub sancțiunea eliberării din funcție“, textul
art. 83 alin. (2) din Legea nr. 215/2001 este în deplină
concordanță cu prevederile art. 37 din Constituție.
De asemenea, Guvernul apreciază că textul art. 83
alin. (2) din Legea nr. 215/2001 nu încalcă înici principiul
egalității în drepturi a cetățenilor, consacrat de art. 16 din
Constituție, deoarece acest principiu [...] se referă
întotdeauna la situații egale“, iar în cazul analizat îautorul
excepției se află într-o situație specială, dată de statutul
său de funcționar public de conducere, reglementarea
aplicabilă fiind una specială chiar în raport de
reglementarea de drept comun din Statutul funcționarilor
publici“. În acest sens, sunt invocate și prevederile art. 16
alin. (3) din Constituție, conform cărora îfuncțiile și
demnitățile publice, civile sau militare, pot fi ocupate în
condițiile legii (...)“.
În ceea ce privește critica de neconstituționalitate a
dispozițiilor art. 82 din Legea nr. 215/2001, Guvernul arată
că acestea îreglementează procedura de urmat în caz de
vacanță a funcției de primar sau în caz de suspendare din
funcție a primarului, respectiv a viceprimarului, fără să
conțină vreo referire la funcția de secretar al unității
administrativ-teritoriale sau la statutul juridic al acestuia, [și]
drept urmare nu sunt aplicabile speței deduse judecății,
astfel că nu vor face obiectul analizei de
neconstituționalitate“.
De asemenea, Guvernul consideră că îsolicitarea
autorului excepției cu privire la [precizarea referitoare la]
legea aplicabilă în speță“ este exclusiv o problemă de
aplicare a legii și nu poate face obiectul contenciosului
constituțional.
Avocatul Poporului apreciază că excepția de
neconstituționalitate ridicată este neîntemeiată. În susținerea
acestui punct de vedere se apreciază că prevederile legale
criticate nu încalcă dispozițiile art. 16 din Constituție,
întrucât se aplică tuturor persoanelor care au calitatea de
secretar al unității administrativ-teritoriale, îîn egală măsură,
fără discriminări pe considerente arbitrare“. În acest sens,
este invocată Decizia Curții Constituționale nr. 77 din
20 februarie 2003.
De asemenea, se mai apreciază că prevederile art. 82
și ale art. 83 alin. (2) nu încalcă dispozițiile art. 37 din
Constituție, iar interdicția prevăzută pentru secretarul unității
administrativ-teritoriale de a nu se asocia în partide politice
se justifică prin înecesitatea asigurării unei neutralități a
serviciilor publice, care implică o detașare a funcționarilor
publici, din a căror categorie face parte și secretarul, de
problemele politice“.
Președintele Senatului nu a comunicat punctul său de
vedere asupra excepției de neconstituționalitate.

3

C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulată, îl constituie dispozițiile art. 83 alin. (2) și ale
art. 85 din Legea administrației publice locale nr. 215/2001,
publicată în Monitorul Oficial al României, Partea I, nr. 204
din 23 aprilie 2001, precum și ale art. 12 alin. (1) lit. a),
ale art. 33 și ale art. 82 din Legea nr. 188/1999 privind
Statutul funcționarilor publici, republicată în Monitorul Oficial
al României, Partea I, nr. 251 din 22 martie 2004. Curtea
observă că autorul excepției contestă constituționalitatea
art. 85 din Legea nr. 215/2001 dintr-o eroare materială,
textul respectiv neavând legătură cu cauza, întrucât se
referă la atribuțiile secretarului; din economia textului
rezultă că autorul excepției se referă tot la dispozițiile
art. 83 alin. (2) din Legea nr. 215/2001. De asemenea,
deși autorul excepției a solicitat Curții să se pronunțe
asupra constituționalității dispozițiilor art. 12 alin. (1) lit. a),
ale art. 33 și ale art. 82 din Legea nr. 188/1999, Curtea
reține că în realitate, astfel cum rezultă din formularea
excepției ridicate, nu se contestă constituționalitatea acestor
texte, ci se raportează și la acestea motivarea cu privire
la neconstituționalitatea dispozițiilor art. 83 alin. (2) din
Legea nr. 215/2001.
De asemenea, Curtea observă că instanța de judecată
a reținut în mod greșit ca obiect al excepției de
neconstituționalitate și art. 82 din Legea nr. 215/2001, la
care autorul excepției nu a făcut nici o referire în
susținerea excepției sale.
Așadar, prin prezenta decizie Curtea urmează a se
pronunța cu privire la constituționalitatea prevederilor
art. 83 alin. (2) din Legea administrației publice locale
nr. 215/2001, care are următorul cuprins:
î(2) Secretarul nu poate fi membru al unui partid politic, sub
sancțiunea eliberării din funcție.“
Textele constituționale expres invocate în susținerea
excepției sunt cele ale art. 16 și 37. În legătură cu
invocarea încălcării dispozițiilor art. 16 din Constituție,
Curtea reține că în realitate autorul excepției se referă
numai la primele 3 alineate ale textului constituțional în
cauză.
Textele constituționale invocate în susținerea excepției
au următorul cuprins:
— Art. 16 alin. (1)—(3): î(1) Cetățenii sunt egali în fața
legii și a autorităților publice, fără privilegii și fără discriminări.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 536/23.VI.2005

(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.“
— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16
alineatul (3), dacă nu le este interzisă asocierea în partide
politice, potrivit articolului 40 alineatul (3).
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“
Textul art. 40 alin. (3) din Constituție, la care face
trimitere art. 37 alin. (1), are următorul cuprins:
î(3) Nu pot face parte din partide politice judecătorii Curții
Constituționale, avocații poporului, magistrații, membrii activi ai
armatei, polițiștii și alte categorii de funcționari publici stabilite
prin lege organică.“
Examinând excepția de neconstituționalitate ridicată,
Curtea reține că, în esență, autorul excepției de
neconstituționalitate apreciază că interdicția de a se asocia
în partide politice, impusă secretarului unității administrativteritoriale, este neconstituțională, încălcând dispozițiile Legii
fundamentale referitoare la egalitatea în drepturi și la
dreptul de a fi ales.
Curtea reține că, în conformitate cu prevederile art. 16
alin. (3) și ale art. 40 alin. (3) din Constituție, este la
latitudinea legiuitorului să reglementeze condițiile de acces
la funcțiile și demnitățile publice, civile sau militare,
respectiv categoriile de funcționari publici care nu pot să
se asocieze în partide politice, și, implicit, pe acelea care
nu trebuie să beneficieze de dreptul de a fi ales. În acest
sens, prin Legea nr. 215/2001, lege organică, legiuitorul a
înțeles să excludă secretarul unității administrativ-teritoriale
de la dreptul de a se asocia în partide politice și, implicit,
de a fi ales.

În ceea ce privește susținerea că reglementarea criticată
încalcă principiul egalității în fața legii și a autorităților
publice, Curtea reține că, în conformitate cu jurisprudența
sa și cu cea a Curții Europene a Drepturilor Omului
(cauzele îEngel și alții împotriva Olandei“, 1976, îMarckx
împotriva Belgiei“, 1979, îMoustaquim împotriva Belgiei“,
1991), egalitatea nu înseamnă uniformitate, fiind posibilă
stabilirea unui tratament juridic diferit pentru situații diferite,
când aceasta se justifică în mod rațional și obiectiv. Astfel,
în acest sens, Curtea observă că secretarul unității
administrativ-teritoriale este funcționar public de conducere
datorită atribuțiilor specifice care incumbă funcției publice
respective. În consecință, interdicția instituită pentru
secretarul unității administrativ-teritoriale de a se asocia în
partide politice se justifică prin necesitatea asigurării atât a
neutralității sale politice, cât și a stabilității și continuității în
funcție a acestuia. Tocmai din aceste motive autorul
excepției, secretar al unei unități administrativ-teritoriale, se
află într-o situație specială, astfel încât statutul său este
unul special chiar și față de reglementarea legală de drept
comun a funcționarilor publici — Legea nr. 188/1999
privind Statutul funcționarilor publici.
De asemenea, Curtea observă că reglementarea legală
criticată se aplică, fără excepții, tuturor persoanelor care au
calitatea de secretar al unei unități administrativ-teritoriale.
În ceea ce privește solicitarea autorului excepției
adresată Curții Constituționale, ca aceasta să îi precizeze
prevederile cărei legi trebuie să se aplice în cazul său și
dacă îprevederile Legii nr. 188/1999, republicată, înlătură
carențele Legii nr. 215/2001“, Curtea reține că, în
conformitate cu dispozițiile art. 2 alin. (2) din Legea
nr. 47/1992 privind organizarea și funcționarea Curții
Constituționale, instanța de contencios constituțional
realizează un control de constituționalitate în ceea ce
privește legile și alte acte normative, în timp ce problemele
privind coordonarea legislativă revin autorității legiuitoare,
iar cele referitoare la aplicarea legii, instanței de judecată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 83 alin. (2) din Legeaa administrației publice locale
nr. 215/2001, excepție ridicată de Georgeta Ion în Dosarul nr. 1.190/com/2004 al Curții de Apel Pitești — Secția
comercială și de contencios administrativ.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea și completarea Regulamentului privind atestarea conformității produselor
pentru construcții, aprobat prin Ordinul ministrului transporturilor,
construcțiilor și turismului nr. 1.558/2004
Având în vedere deciziile Comisiei Europene nr. 2.003/639/CE, 2.003/655/CE, 2.003/656/CE ,2.003/728/CE și
2.004/663/CE, referitoare la atestarea conformității produselor pentru construcții,
în conformitate cu prevederile art. 15 și ale art. 21 alin. (5) din Hotărârea Guvernului nr. 622/2004 privind
stabilirea condițiilor de introducere pe piață a produselor pentru construcții,
în temeiul prevederilor art. 2 pct. 45 și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Regulamentul privind atestarea conformității
produselor pentru construcții, aprobat prin Ordinul ministrului
transporturilor, construcțiilor și turismului nr. 1.558/2004,
publicat în Monitorul Oficial al României, Partea I, nr. 1.211

1)

și nr. 1.211 bis din 16 decembrie 2004, se modifică și se
completează după cum urmează1):
1. Asteriscul (*) de la articolul 11 va avea următorul
cuprins:

Modificările prevăzute la pct. 1—5 ale art. I sunt reproduse în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 536/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 536/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 536/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 536/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 536/23.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 536/23.VI.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 536/23.VI.2005

Art. II. — Consiliul tehnic permanent pentru construcții va
urmări punerea în aplicare a prevederilor prezentului ordin.

Art. III. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 6 iunie 2005.
Nr. 896.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 536/23.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032613]
ISSN 1453—4495

PDF compression, OCR, web-optimization with CVISION's PdfCompressor

