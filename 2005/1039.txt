Anul 173 (XVII) — Nr. 1.039

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 23 noiembrie 2005

SUMAR

Nr.

Pagina

2–5

DECIZII ALE PRIMULUI-MINISTRU
490.

491.

— Decizie privind unele măsuri pentru
reactualizarea componenței nominale a Comisiei
pentru bursa specială îGuvernul României“,
aprobată
prin
Decizia
primului-ministru
nr. 393/2005 ..............................................................
— Decizie privind numirea domnului Victor Goanță
în calitate de membru al Consiliului de
administrație al Casei Naționale de Asigurări de
Sănătate .....................................................................

Pagina

492. — Decizie privind numirea domnului Dionisie
Șurlin în calitate de membru al Consiliului de
administrație al Casei Naționale de Asigurări de
Sănătate .....................................................................

DECIZII ALE CURȚII CONSTITUȚIONALE
Decizia nr. 509 din 6 octombrie 2005 referitoare la
excepția de neconstituționalitate a dispozițiilor
art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului
de procedură civilă ..................................................

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.817. — Ordin al ministrului transporturilor, construcțiilor
și turismului pentru aprobarea Instrucțiunilor privind
revizia tehnică și întreținerea vagoanelor în
exploatare nr. 250.....................................................

5–6

6

7

7–8

ACTE ALE BĂNCII NAȚIONALE A ROMÂNIEI
37. — Circulară privind rata dobânzii plătită la
rezervele minime obligatorii constituite în dolari
S.U.A. începând cu perioada de aplicare
24 noiembrie — 23 decembrie 2005 ......................

8

2

MONITORUL OFICIAL AL ROMÂNIEI, PARTEA I, Nr. 1.039/23.XI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 509
din 6 octombrie 2005

referitoare la excepția de neconstituționalitate a dispozițiilor art. II alin. (2) și (3)
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (3) din Ordonanța de urgență a
Guvernului nr. 65/2004 pentru modificarea Codului de
procedură civilă, excepție ridicată de Gheorghe Mărginean
în Dosarul nr. 9.587/2004 al Curții de Apel Alba Iulia —
Secția civilă.
La apelul nominal se prezintă partea Ana Mărginean,
lipsind autorul excepției și partea Ovidiu Moldovan, față de
care procedura de citare este legal îndeplinită.
Partea Ana Mărginean solicită amânarea judecării
cauzei, pentru motive medicale care îl privesc pe soțul său,
Gheorghe Mărginean, și depune un certificat medical, în
sprijinul cererii sale.
Având cuvântul asupra acestei cereri, reprezentantul
Ministerului Public arată că lasă la aprecierea Curții
acordarea unui nou termen pentru judecarea cauzei.
Curtea, deliberând, respinge cererea de amânare
formulată de partea Ana Mărginean.
Președintele Curții dispune să se facă apelul și în
dosarele nr. 379D/2005 și nr. 547D/2005. La apelul
nominal se prezintă unul dintre autorii excepției, Titu
Stoenescu, lipsind celelalte părți, față de care procedura de
citare este legal îndeplinită.
Curtea, din oficiu, pune în discuție conexarea celor trei
dosare, având în vedere obiectul identic al excepțiilor de
neconstituționalitate ridicate.
Părțile prezente și reprezentantul Ministerului Public
arată că sunt de acord cu conexarea cauzelor.
În temeiul art. 53 alin. (5) din Legea nr. 47/1992 privind
organizarea și funcționarea Curții Constituționale, Curtea
dispune conexarea dosarelor nr. 379D/2005 și
nr. 547D/2005 la Dosarul nr. 242D/2005, care este primul
înregistrat.
Autorul excepției de neconstituționalitate din Dosarul
nr. 547D/2005, Titu Stoenescu, solicită admiterea excepției,
astfel cum a fost formulată în fața Curții de Apel
Craiova — Secția civilă.
Partea Ana Mărginean arată că lasă soluționarea
excepției la aprecierea Curții.

Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că dispozițiile criticate reglementează
anumite situații procesuale tranzitorii, fără a îngrădi accesul
liber la justiție. Astfel, deși, în fapt, căile de atac se judecă
de aceeași instanță cu cea care a pronunțat hotărârea
atacată, acestea se soluționează de complete diferite,
asigurându-se astfel respectarea tuturor drepturilor și
garanțiilor procesuale ale părților.
C U R T E A,

având în vedere actele și lucrările dosarelor, reține
următoarele:
Prin Încheierea din 9 martie 2005, pronunțată în Dosarul
nr. 9.587/2004, Curtea de Apel Alba Iulia — Secția civilă a
sesizat Curtea Constituțională cu excepția de
neconstituționalitate a dispozițiilor art. II alin. (3) din
Ordonanța de urgență a Guvernului nr. 65/2004 pentru
modificarea Codului de procedură civilă. Excepția a fost
ridicată de către Gheorghe Mărginean cu prilejul soluționării
unui recurs împotriva unei decizii civile pronunțate de
aceeași curte de apel.
Prin Încheierea din 15 aprilie 2005, pronunțată în Dosarul
nr. 20/M+FAM/2005, Curtea de Apel Galați — Secția pentru
cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului de
procedură civilă, excepție ridicată de Dumitru Trifan.
Prin Încheierea din 7 iunie 2005, pronunțată în Dosarul
nr. 1.278/CIV/2005, Curtea de Apel Craiova — Secția civilă
a sesizat Curtea Constituțională cu excepția de
neconstituționalitate a dispozițiilor art. II alin. (3) din
Ordonanța de urgență a Guvernului nr. 65/2004 pentru
modificarea Codului de procedură civilă, excepție ridicată
de Titu Stoenescu.
În motivarea excepției de neconstituționalitate autorii
acesteia susțin, în esență, că dispozițiile de lege criticate
contravin prevederilor art. 15, art. 21 alin. (1) și (2),
art. 126 alin. (1) și (3) și art. 129 din Constituție. Astfel,
îde esența principiului neretroactivității este faptul că toate
raporturile juridice create înainte de intrarea în vigoare a
legii rămân supuse condițiilor de validitate prevăzute de
legea în vigoare la data formării acestora. Or, prin
dispozițiile de lege criticate, întreaga tehnică legislativă
anterioară a fost înlăturată, dispunându-se ca toate
procesele aflate în faza exercitării căilor de atac și care se
găsesc pe rolul instanțelor competente să le soluționeze la
data exercitării căii de atac, vor fi trimise, pe cale de
declinare de competență, instanțelor competente să le
soluționeze potrivit noii competențe stabilite de legiuitor“. În
acest mod, se ajunge ca o instanță să soluționeze calea

MONITORUL OFICIAL AL ROMÂNIEI, PARTEA I, Nr. 1.039/23.XI.2005
de atac de reformare a propriei hotărâri. Prin judecarea, de
către aceeași instanță, și a apelului și a recursului se
încalcă dreptul fundamental de acces liber la justiție, prin
aceea că, îacordând competență aceleiași instanțe pentru
judecarea apelului și recursului, se vatămă dreptul
fundamental al persoanei de a avea acces liber la justiție
și dreptul la un proces echitabil [...]. Acordarea în
competența aceleiași instanțe a soluționării cauzei în două
grade de jurisdicție distincte este de natură a înlătura
eficiența controlului judiciar specific instanței ierarhic
superioare asupra hotărârilor pronunțate de instanțele care
au judecat cauza anterior, pierzându-se obiectivitatea în
soluționarea cauzei, precum și finalitatea gradelor de
jurisdicție distincte“. În sfârșit, autorii excepției arată că
dispozițiile de lege criticate vin în contradicție cu
prevederile art. 126 alin. (1) și (3) din Constituție. Se arată
că, din interpretarea dispozițiilor art. 126 alin. (1) și (3) din
Constituție, se desprinde ideea că legiuitorul constituant a
dorit ca Înalta Curte de Casație și Justiție să fie instanța
competentă să judece recursurile, deci calea extraordinară
de atac prin care se realizează controlul judiciar asupra
judecății din primă instanță și din apel.
Curtea de Apel Alba Iulia — Secția civilă apreciază că
excepția de neconstituționalitate este întemeiată și ar trebui
admisă. În acest sens arată că modificarea competenței de
soluționare a căilor de atac, prevăzând trimiterea la
tribunale, pe cale administrativă, a apelurilor aflate pe rolul
curților de apel, respectiv trimiterea la curțile de apel a
recursurilor aflate pe rolul Înaltei Curți de Casație și
Justiție, îîncalcă principiul democrației constituționale instituit
de art. 1 alin. (4) din Constituție, în virtutea căruia
principiul separației puterilor în stat nu este impus doar
între puterile statului, ci și în interiorul acestora, pe
orizontală. Dacă nu ar avea acest scop, nu ar fi necesare
mai multe grade de jurisdicție. De asemenea, se încalcă
prevederile art. 21 din Constituție, prin aceea că nu se
asigură un acces real la justiție, permițându-se ca aceeași
curte de apel care s-a pronunțat în calea de atac a
apelului să se pronunțe și asupra motivelor de nelegalitate
a hotărârii curții de apel supuse controlului judiciar“. Mai
mult, consideră că textul criticat nu asigură nici echitatea
procesului și încalcă și prevederile art. 124 alin. (2) din
Constituție, care acordă justiției un caracter de unicitate,
imparțialitate și egalitate pentru toți.
Curtea de Apel Galați — Secția pentru cauze cu minori
și de familie apreciază că excepția de neconstituționalitate
este neîntemeiată. În acest sens arată că prevederea în
dispozițiile de lege criticate a instanțelor competente din
punct de vedere material să judece căile de atac și,
implicit, a modalității de sesizare a acestor instanțe prin
intermediul declinării de competență, prin încheiere
irevocabilă, dată în camera de consiliu și fără citarea
părților, nu este de natură a aduce atingere principiului
neretroactivității legii și nici liberului acces la justiție.
Dispozițiile de lege criticate privesc norme cu caracter
procedural, referitoare la competența materială ce revine
instanțelor de control judiciar și care au valoare imperativă
și de ordine publică. În acest sens sunt și dispozițiile
art. 725 alin. 1 din Codul de procedură civilă, care prevăd
că dispozițiile legii noi de procedură se aplică din
momentul intrării ei în vigoare și proceselor în curs de
judecată începute sub legea veche, precum și executărilor
silite începute sub legea veche. Se arată că, în aceste
condiții, posibilitatea concretă și efectivă de susținere a

3

căilor de atac deja exercitate de părți s-a păstrat, iar
reglementarea adusă competenței materiale aparținând
instanțelor de control judiciar nu justifică citarea părților în
scopul punerii în discuție a unor norme cu caracter
imperativ și de ordine publică. Împrejurarea că aceeași
instanță judecă și calea de atac îndreptată împotriva
propriei hotărâri nu constituie un impediment în realizarea
unei judecăți echitabile, pe baza garanțiilor de imparțialitate
prevăzute în titlurile IV și V ale Codului de procedură
civilă.
Curtea de Apel Craiova — Secția civilă apreciază că
excepția de neconstituționalitate este neîntemeiată. În acest
sens arată că dispozițiile de lege criticate au caracter
tranzitoriu și se referă numai la cauze aflate pe rolul
curților de apel sau pe rolul Înaltei Curți de Casație și
Justiție, pentru soluționarea unor căi de atac la data
adoptării legii. Dispozițiile de lege criticate au fost introduse
de legiuitor pentru a asigura egalitatea în fața legii și
egalitatea de tratament a părților, deoarece competența de
soluționare a apelului, în cauzele expres prevăzute de
lege, cum ar fi partajele și litigiile în materia fondului
funciar, aparține tribunalelor, iar competența de soluționare
a recursurilor aparține curților de apel. De asemenea, se
arată că dispoziția de lege criticată reprezintă o aplicare a
art. 126 din Constituție, care dispune în alin. (2):
îCompetența instanțelor judecătorești și procedura de judecată
sunt prevăzute numai prin lege“, iar în alin. (3) prevede că
îÎnalta Curte de Casație și Justiție asigură interpretarea și
aplicarea unitară a legii de către celelalte instanțe
judecătorești, potrivit competenței sale“. Textul constituțional
nu dă în competența expresă a Înaltei Curți de Casație și
Justiție soluționarea tuturor recursurilor, ci dă posibilitatea
stabilirii competenței instanței supreme și a modalităților de
a asigura aplicarea unitară a legii, ceea ce se poate
realiza nu numai prin soluționarea recursurilor, ci și prin
alte mijloace procesuale, cum ar fi recursul în interesul
legii.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția de
neconstituționalitate ridicată.
Guvernul apreciază că excepția de neconstituționalitate
invocată este neîntemeiată. În acest sens arată că situația
la care fac referire autorii excepției constituie un caz de
aplicare de îndată a noilor reguli de competență, astfel
cum se statuează în art. II alin. (2) din Ordonanța de
urgență a Guvernului nr. 65/2004. În continuare se arată
că, dacă în materia aplicării în timp a normelor de
competență, principiul este acela al ultraactivității legii
vechi, Ordonanța de urgență a Guvernului nr. 65/2004
adoptă o soluție diferită, constând în aplicarea imediată a
legii noi. O asemenea derogare este, de altfel, de
competența legiuitorului și nu contravine dispozițiilor art. 15
alin. (2) din Constituție. Modificarea competenței, aplicarea
de îndată a noilor norme și stabilirea normelor tranzitorii nu
constituie o încălcare a principiilor constituționale, întrucât,
potrivit art. 126 alin. (2) din Legea fundamentală,
competența instanțelor judecătorești și procedura de
judecată sunt prevăzute înumai prin lege“. În acest context,
textul art. 129 din Constituție consacră dreptul la folosirea
căilor de atac împotriva hotărârilor judecătorești, însă numai

4

MONITORUL OFICIAL AL ROMÂNIEI, PARTEA I, Nr. 1.039/23.XI.2005

îîn condițiile legii“. Astfel, din dispozițiile art. 126 alin. (2) și
ale art. 129 din Constituție rezultă că Legea fundamentală
a lăsat la latitudinea legiuitorului reglementarea
competenței, procedurii, precum și a căilor de atac. În
continuare se arată că situațiile tranzitorii decurgând din
aplicarea imediată a normelor de competență nu aduc
atingere exercitării drepturilor procesuale ale părților în
conformitate cu principiile fundamentale invocate, întrucât
căile de atac se soluționează de complete diferite, într-o
altă compunere a instanței. Așadar, textele de lege criticate
asigură cadul legal pentru desfășurarea judecății căilor de
atac cu respectarea tuturor drepturilor și garanțiilor
procesuale ale celor îndreptățiți să participe la această
judecată.
Avocatul Poporului apreciază că excepția de
neconstituționalitate invocată este neîntemeiată. Astfel,
stabilirea prin dispozițiile de lege criticate a unor reguli
privind competența materială a instanțelor judecătorești nu
contravine principiului liberului acces la justiție, Curtea
Constituțională reținând, în jurisprudența sa, că legiuitorul
poate institui, în considerarea unor situații deosebite, reguli
speciale de procedură, precum și modalitățile de exercitare
a drepturilor procedurale. În ceea ce privește critica de
neconstituționalitate a dispozițiilor art. II alin. (3) din
Ordonanța de urgență a Guvernului nr. 65/2004, față de
prevederile art. 129 din Constituție, arată că aceasta nu
poate fi reținută, exercitarea căilor de atac având loc în
condițiile legii, de unde rezultă libertatea legiuitorului de a
institui și de a reveni asupra reglementării unor căi de
atac, cu respectarea celorlalte norme și principii ale Legii
fundamentale. De altfel, dispozițiile de lege criticate
reprezintă norme de procedură, a căror reglementare este
de competența exclusivă a legiuitorului, care poate institui,
în considerarea unor situații deosebite, reguli speciale de
procedură, potrivit art. 126 alin. (2) din Constituție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. II alin. (2) și (3) din Ordonanța de urgență
a Guvernului nr. 65/2004 pentru modificarea Codului de
procedură civilă, publicată în Monitorul Oficial al României,
Partea I, nr. 840 din 14 septembrie 2004, ordonanță
aprobată cu modificări prin Legea nr. 493/2004, publicată
în Monitorul Oficial al României, Partea I, nr. 1.071 din
18 noiembrie 2004. Textele de lege criticate au următorul
conținut:
î(2) Căile de atac se judecă de instanțele competente,
potrivit prezentei ordonanțe de urgență.

(3) În cazurile prevăzute la alin. (2), apelurile aflate pe rolul
curților de apel la data intrării în vigoare a legii de aprobare a
prezentei ordonanțe de urgență se trimit la tribunale, iar
recursurile aflate pe rolul înaltei Curți de Casație și Justiție se
trimit la curțile de apel. Trimiterea dosarelor se va face prin
declinarea competenței, prin încheiere irevocabilă, dată în
camera de consiliu, fără citarea părților.“
În susținerea neconstituționalității acestor texte de lege,
autorii excepției invocă încălcarea prevederilor art. 15,
art. 21 alin. (1) și (2), art. 126 alin. (1) și (3) și art. 129
din Constituție, potrivit cărora:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 126 alin. (1) și (3): î(1) Justiția se realizează prin
Înalta Curte de Casație și Justiție și prin celelalte instanțe
judecătorești stabilite de lege.
..........................................................................................
(3) Înalta Curte de Casație și Justiție asigură interpretarea
și aplicarea unitară a legii de către celelalte instanțe
judecătorești, potrivit competenței sale.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
reține că dispozițiile legale criticate reglementează
modificarea competenței de soluționare a căilor de atac,
prevăzând trimiterea la tribunale, pe cale administrativă, a
apelurilor aflate pe rolul curților de apel la data intrării în
vigoare a legii de aprobare a ordonanței de urgență
criticate, respectiv trimiterea la curțile de apel a recursurilor
aflate, la același moment, pe rolul Înaltei Curți de Casație
și Justiție.
Curtea reține că stabilirea, prin dispozițiile criticate, a
unor noi reguli de competență a instanțelor judecătorești a
fost determinată de necesitatea deblocării activității de
soluționare a căilor de atac, pentru a asigura soluționarea
acestora în termenul rezonabil impus de art. 21 alin. (3)
din Constituție.
Soluția criticată de autorii excepției a mai fost, de altfel,
examinată, în esență, de Curtea Constituțională, care a
statuat, prin Decizia nr. 361 din 5 iulie 2005, publicată în
Monitorul Oficial al României, Partea I, nr. 761 din
22 august 2005, că îdispozițiile legale criticate constituie
norme de procedură, iar, potrivit prevederilor art. 126
alin. (2) și art. 129 din Legea fundamentală, este la
latitudinea legiuitorului reglementarea competenței, a
procedurii și a căilor de atac“. De asemenea, Curtea a
constatat că normele criticate urmăresc reglementarea unor
situații tranzitorii, fără a îngrădi accesul liber la justiție al
persoanelor, întrucât căile de atac respective — apelul și
recursul — se soluționează de complete diferite de cele
care au pronunțat hotărârea atacată, asigurându-se astfel
respectarea tuturor drepturilor și garanțiilor procesuale ale
părților.
Întrucât nu au intervenit elemente noi de natură să
determine reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.

MONITORUL OFICIAL AL ROMÂNIEI, PARTEA I, Nr. 1.039/23.XI.2005

5

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului de procedură civilă, excepție ridicată de Gheorghe Mărginean în
Dosarul nr. 9.587/2004 al Curții de Apel Alba Iulia — Secția civilă, de Dumitru Trifan în Dosarul nr. 20/M+FAM/2005 al
Curții de Apel Galați — Secția pentru cauze cu minori și de familie, respectiv de Titu Stoenescu în Dosarul
nr. 1.278/CIV/2005 al Curții de Apel Craiova — Secția civilă.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind unele măsuri pentru reactualizarea componenței nominale a Comisiei
pentru bursa specială îGuvernul României“, aprobată prin Decizia primului-ministru nr. 393/2005
Având în vedere propunerea formulată de președintele Comisiei pentru bursa specială îGuvernul României“, prin
Adresa nr. 544/2005,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, al art. 8 alin. (3) lit. h) și i), alin. (4) și (7) din Normele metodologice de aplicare
a Legii nr. 157/2004 privind instituirea bursei speciale îGuvernul României“ pentru formarea managerilor din sectorul
public, aprobate prin Hotărârea Guvernului nr. 1.516/2004, cu modificările și completările ulterioare,
primul-ministru emite prezenta decizie.
Art. 1. — Doamna Rodica Ștefănescu se revocă, la
cerere, din calitatea de membru al Comisiei pentru bursa
specială îGuvernul României“.
Art. 2. — Domnul Dan Cătăneț, desemnat de Junior
Chamber International Romania pentru Autoritatea Națională
pentru Tineret, se numește ca membru al Comisiei pentru
bursa specială îGuvernul României“.
Art. 3. — Domnul George Arion, desemnat de Clubul
Român de Presă, se numește ca membru al Comisiei
pentru bursa specială îGuvernul României“.
Art. 4. — Doamna Eugenia Stanciu, desemnată de
Delegația Comisiei Europene la București, participă la
lucrările Comisiei pentru
bursa specială îGuvernul

României“ în calitate de observator, în conformitate cu
prevederile art. 8 alin. (4) din Normele metodologice de
aplicare a Legii nr. 157/2004 privind instituirea bursei
speciale îGuvernul României“ pentru formarea managerilor
din sectorul public, aprobate prin Hotărârea Guvernului
nr. 1.516/2004, cu modificările și completările ulterioare.
Art. 5. — Anexa la Decizia primului-ministru
nr. 393/2005 privind aprobarea componenței nominale a
Comisiei pentru bursa specială îGuvernul României“,
publicată în Monitorul Oficial al României, Partea I, nr. 695
din 2 august 2005, se modifică și se înlocuiește cu anexa
la prezenta decizie.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 18 noiembrie 2005.
Nr. 490.

6

MONITORUL OFICIAL AL ROMÂNIEI, PARTEA I, Nr. 1.039/23.XI.2005
ANEXĂ
COMPONENȚA NOMINALĂ

a Comisiei pentru bursa specială îGuvernul României“
Nr.
Numele și prenumele
crt.

1.
2.
3.
4.
5.
6.
7.
8.
9.

Funcția/Structura reprezentată

Ioan Pânzaru
Adrian Gorun
Adrian Constantinescu
Nicolae Berechet
Viorel Palașcă
Ioan Nicolescu
József Birtalan
Mirel Taloș
Vasile Marica

10. Radu Negrea
11. Academician Marius
Iosifescu
12. Ion Gheorghe Roșca
13. Florin Pogonaru
14. Dan Cătăneț
15. Răzvan Cirică
16. George Arion

Președintele Comisiei pentru bursa specială îGuvernul României“
Secretar general la Ministerul Educației și Cercetării
Secretar general la Ministerul Afacerilor Externe
Secretar general la Ministerul Administrației și Internelor
Secretar general la Ministerul Economiei și Comerțului
Secretar general la Ministerul Finanțelor Publice
Președintele Agenției Naționale a Funcționarilor Publici
Consilier de stat, consilierul primului-ministru
Președintele Alianței Federative a Sindicatelor Funcționarilor
Publici îSED LEX“
Secretar general la Asociația Română a Băncilor
Vicepreședintele Academiei Române
Rector la Academia de Studii Economice (conform desemnării
Consiliului Național al Rectorilor)
Copreședinte al Alianței Confederațiilor Patronale din România
Junior Chamber International România (conform desemnării
Autorității Naționale pentru Tineret)
Șeful Secțiunii guvernare, Programul Națiunilor Unite pentru Dezvoltare
Mass-media (conform desemnării Clubului Român de Presă)

GUVERNUL ROMÂNIEI
PRIMUL-MINISTRU

DECIZIE
privind numirea domnului Victor Goanță în calitate de membru
al Consiliului de administrație al Casei Naționale
de Asigurări de Sănătate
În temeiul dispozițiilor art. 19 alin. (1) din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
în baza prevederilor art. 70 din Ordonanța de urgență a Guvernului
nr. 150/2002 privind organizarea și funcționarea sistemului de asigurări
sociale de sănătate, cu modificările și completările ulterioare,
având în vedere Adresa nr. 1.453 din 24 octombrie 2005 a Consiliului
Național al Persoanelor Vârstnice,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Victor Goanță se numește în calitate de membru al Consiliului de
administrație al Casei Naționale de Asigurări de Sănătate.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 18 noiembrie 2005.
Nr. 491.

Calitatea
în cadrul
comisiei

președinte
membru
membru
membru
membru
membru
membru
membru
membru
membru
membru
membru
membru
membru
membru
membru

MONITORUL OFICIAL AL ROMÂNIEI, PARTEA I, Nr. 1.039/23.XI.2005

7

GUVERNUL ROMÂNIEI
PRIMUL-MINISTRU

DECIZIE
privind numirea domnului Dionisie Șurlin în calitate
de membru al Consiliului de administrație
al Casei Naționale de Asigurări de Sănătate
În temeiul dispozițiilor art. 19 alin. (1) din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
în baza prevederilor art. 70 din Ordonanța de urgență a Guvernului
nr. 150/2002 privind organizarea și funcționarea sistemului de asigurări
sociale de sănătate, cu modificările și completările ulterioare,
având în vedere Adresa nr. 1.453 din 24 octombrie 2005 a Consiliului
Național al Persoanelor Vârstnice,
primul-ministru emite următoarea decizie:
Articol unic. — Începând cu data intrării în vigoare a prezentei decizii,
domnul Dionisie Șurlin se numește în calitate de membru al Consiliului de
administrație al Casei Naționale de Asigurări de Sănătate.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 18 noiembrie 2005.
Nr. 492.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Instrucțiunilor privind revizia tehnică
și întreținerea vagoanelor în exploatare nr. 250
În temeiul prevederilor art. 4 lit. e) ultima liniuță din Regulamentul de organizare și funcționare a Autorității
Feroviare Române — AFER, prevăzut în anexa nr. 1 la Hotărârea Guvernului nr. 626/1998 privind organizarea și
funcționarea Autorității Feroviare Române — AFER, și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Instrucțiunile privind revizia tehnică
și întreținerea vagoanelor în exploatare nr. 250, prevăzute
în anexa*) care face parte integrantă din prezentul ordin.
Art. 2. — Prevederile prezentului ordin se aplică
Companiei Naționale de Căi Ferate îC.F.R.“ — S.A.,
gestionarilor de infrastructură feroviară, operatorilor de

transport feroviar licențiați, operatorilor de manevră feroviară
autorizați și operatorilor economici care desfășoară activități
conexe transportului feroviar.
Art. 3. — Autoritatea Feroviară Română — AFER,
Compania Națională de Căi Ferate îC.F.R.“ — S.A.,
gestionarii de infrastructură feroviară, operatorii de transport

*) Anexa se publică ulterior în Monitorul Oficial al României, Partea I, nr. 1.039 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 1.039/23.XI.2005

feroviar licențiați, operatorii de manevră autorizați și
operatorii economici care desfășoară activități conexe
transportului feroviar vor duce la îndeplinire prevederile
prezentului ordin.
Art. 4. — Prevederile prezentului ordin se aplică și
operatorilor economici care dețin în proprietate sau cu
chirie linii ferate industriale și/sau vehicule feroviare, care
au acces pe infrastructura feroviară din România.
Art. 5. — Nerespectarea prevederilor prezentului ordin
atrage răspunderea juridică, în conformitate cu prevederile
legale în vigoare.
Art. 6. — (1) Prezentul ordin intră în vigoare în termen
de 180 de zile de la data publicării.
(2) Până la data intrării în vigoare a prezentului ordin,
Compania Națională de Căi Ferate îC.F.R.“ — S.A. va

edita Instrucțiunile privind revizia tehnică și întreținerea
vagoanelor în exploatare nr. 250.
(3) Până la data intrării în vigoare a prezentului ordin,
conducerea persoanelor juridice prevăzute la art. 2 și 4 va
asigura instruirea și examinarea personalului în ceea ce
privește aplicarea prevederilor Instrucțiunilor privind revizia
tehnică și întreținerea vagoanelor în exploatare nr. 250.
Art. 7. — La data intrării în vigoare a prezentului ordin
Instrucția revizorului tehnic de vagoane nr. 250, ediția
1997, precum și orice dispoziție contrară își încetează
aplicabilitatea.
Art. 8. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 26 octombrie 2005.
Nr. 1.817.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

CIRCULARĂ
privind rata dobânzii plătită la rezervele minime obligatorii constituite în dolari S.U.A.
începând cu perioada de aplicare 24 noiembrie — 23 decembrie 2005
În baza art. 8 din Legea nr. 312/2004 privind Statutul Băncii Naționale a României, în aplicarea prevederilor
Regulamentului Băncii Naționale a României nr. 6/2002 privind regimul rezervelor minime obligatorii, cu modificările și
completările ulterioare,
în temeiul art. 48 alin. (2) din Legea nr. 312/2004,
Consiliul de administrație al Băncii Naționale a României h o t ă r ă ș t e:
Articol unic. — Începând cu perioada de aplicare
24 noiembrie — 23 decembrie 2005 rata dobânzii plătită la

rezervele minime obligatorii constituite în dolari S.U.A. este
de 0,95% pe an.

Președintele Consiliului de administrație al Băncii Naționale a României,
Mugur Constantin Isărescu,
guvernator
București, 11 noiembrie 2005.
Nr. 37.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.039/23.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064515]
ISSN 1453—4495

