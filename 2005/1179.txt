Anul 173 (XVII) — Nr. 1.179

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 28 decembrie 2005

SUMAR
Nr.

Pagina

189.
190.
192.

193.

ORDONANȚE ALE GUVERNULUI ROMÂNIEI
— Ordonanță de urgență pentru stabilirea unor
măsuri privind vehiculele rutiere înmatriculate ........
— Ordonanță de urgență pentru realizarea unor
măsuri necesare în procesul de integrare europeană
— Ordonanță de urgență pentru abrogarea
Ordonanței de urgență a Guvernului nr. 29/2000
privind sprijinul acordat producătorilor de lapte......
— Ordonanță de urgență pentru modificarea și
completarea art. 36 din Legea fondului cinegetic și
a protecției vânatului nr. 103/1996 ..........................

ORDONANȚE

ALE

Nr.

Pagina

197.

— Ordonanță de urgență pentru completarea
anexei nr. 1 la Ordonanța Guvernului nr. 41/1994
privind autorizarea plății cotizațiilor la organizațiile
internaționale interguvernamentale la care România
este parte și pentru aprobarea plății cotizațiilor
anuale care decurg din calitatea României de
membru al Europae Archaeologiae Consilium
(EAC), al Federației Internaționale a Consiliilor
Artelor și a Agențiilor Culturale (IFACCA) și al
Agenției Internaționale ISBN.....................................

7–8

208.

— Ordonanță de urgență privind scutirea de la
plata drepturilor vamale de import a unor bunuri.....

8

1–3
3–5

5–6

6

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru stabilirea unor măsuri privind vehiculele rutiere înmatriculate
Având în vedere angajamentele asumate de România în procesul de integrare în Uniunea Europeană, în cadrul
capitolului 3 îLibera circulație a serviciilor“, referitoare la modificarea și completarea unor prevederi din cadrul legislației
privind asigurările, în concordanță cu directivele europene din acest domeniu,
ținând seama de prevederile Raportului comprehensiv de monitorizare 2005 pentru România, prin care sunt
semnalate unele probleme legate de gradul scăzut de asigurare pentru răspundere civilă pentru pagube produse terților
prin accidente de circulație (RCA) a autovehiculelor înmatriculate, respectiv 75%, precum și necesitatea îmbunătățirii de
urgență a stării tehnice a parcului de vehicule rutiere,
înțelegând că amânarea adoptării reglementărilor convenite cu Uniunea Europeană pune în pericol semnarea de
către România a Acordului multilateral de garantare (MGA),
întrucât timpul rămas până la elaborarea următorului raport de monitorizare este insuficient pentru recurgerea la
calea procedurii legislative parlamentare ordinare sau extraordinare,
în considerarea situației extraordinare create prin insuficienta reglementare a problematicii asigurării vehiculelor
supuse înmatriculării,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Direcția regim permise de conducere și
înmatriculare a vehiculelor din Ministerul Administrației și

Internelor constituie și administrează baza de date națională
integrată a vehiculelor rutiere înmatriculate, care se

2

MONITORUL OFICIAL AL ROMÂNIEI, PARTEA I, Nr. 1.179/28.XII.2005

actualizează pe baza datelor furnizate în sistem
informatizat de către Comisia de Supraveghere a
Asigurărilor, Registrul Auto Român și Oficiul Național al
Registrului Comerțului cu datele specifice acestora,
referitoare la vehiculele asigurate pentru răspundere civilă
pentru pagube produse terților prin accidente de circulație,
vehiculele care au efectuată inspecția tehnică periodică,
respectiv la radierea persoanelor juridice.
(2) Comisia de Supraveghere a Asigurărilor, Registrul
Auto Român și Oficiul Național al Registrului Comerțului au
obligația de a transmite Direcției regim permise de
conducere și înmatriculare a vehiculelor datele prevăzute la
alin. (1) în maximum 20 de zile de la încheierea asigurării
sau, după caz, de la efectuarea inspecției tehnice periodice
respective. Transmiterea datelor se face cu titlu gratuit.
(3) În vederea realizării obligațiilor Comisiei de
Supraveghere a Asigurărilor și ale Registrului Auto Român,
prevăzute la alin. (2), societățile de asigurări și societățile
autorizate să efectueze inspecții tehnice periodice ale
vehiculelor sunt obligate să comunice acestor instituții
datele prevăzute la alin. (1), în termen de 5 zile de la
încheierea asigurării, respectiv a efectuării inspecției tehnice
a vehiculului, precum și listele cu vehiculele pentru care
aceste condiții au fost îndeplinite anterior datei intrării în
vigoare a prezentei ordonanțe de urgență și nu au expirat
până la data respectivă.
(4) Modalitățile concrete de interconectare între bazele
de date proprii ale instituțiilor prevăzute la alin. (1) se
stabilesc pe bază de protocoale încheiate între acestea în
termen de 30 de zile de la intrarea în vigoare a prezentei
ordonanțe de urgență, iar informațiile se transmit cu titlu
gratuit.
(5) Condițiile și modalitățile de comunicare a datelor
prevăzute la alin. (1), precum și termenele și forma în care
trebuie transmise aceste date se stabilesc prin norme
emise de către Comisia de Supraveghere a Asigurărilor,
respectiv de către Ministerul Transporturilor, Construcțiilor și
Turismului.
Art. 2. — (1) Direcția regim permise de conducere și
înmatriculare a vehiculelor din Ministerul Administrației și
Internelor efectuează periodic, dar cel mult trimestrial,
compararea parcului de vehicule înmatriculate cu cel pentru
care au fost îndeplinite obligațiile referitoare la încheierea
asigurării obligatorii de răspundere civilă pentru pagube
produse terților prin accidente de circulație auto, denumită
în continuare asigurare, respectiv la efectuarea inspecției
tehnice periodice, denumită în continuare inspecție tehnică,
precum și cu cel de vehicule aparținând persoanelor
juridice, pe baza datelor primite în condițiile prevăzute la
art. 1 alin. (2).
(2) Prima comparare prevăzută la alin. (1) se
efectuează cel mai târziu la data de 1 februarie 2006. Pe
baza datelor rezultate cu această ocazie, Direcția regim
permise de conducere și înmatriculare a vehiculelor trimite
de îndată informări tuturor persoanelor ale căror vehicule
înmatriculate nu sunt asigurate sau nu au efectuată
inspecția tehnică, cu privire la consecințele juridice ale
neîndeplinirii, până la data de 31 martie 2006, a obligațiilor
legale corespunzătoare.
(3) Informările prevăzute la alin. (2) se transmit la
adresele de domiciliu și, după caz, de reședință ori la
sediile proprietarilor de vehicule înmatriculate.
Art. 3. — (1) Începând cu data de 1 aprilie 2006, la
împlinirea unui termen de 90 de zile de la data expirării
inspecției tehnice sau a asigurării, se suspendă de drept
înmatricularea vehiculelor rutiere aflate în această situație.
Suspendarea se aduce la cunoștință proprietarului
vehiculului de îndată, în scris, de către Direcția regim
permise de conducere și înmatriculare a vehiculelor sau,
după caz, de către serviciul public comunitar regim permise
de conducere și înmatriculare a vehiculelor la care s-a
efectuat înmatricularea.

(2) Prevederile alin. (1) referitoare la suspendare se
aplică și vehiculelor înmatriculate ale căror inspecții tehnice
sau asigurări au expirat înainte de data de 1 aprilie 2006.
(3) În cazul autovehiculelor pentru care, la data de
1 aprilie 2006, inspecția tehnică sau asigurarea a expirat
de o perioadă mai mare de 90 de zile, înmatricularea se
suspendă începând cu această dată.
(4) Beneficiază de neaplicarea suspendării în condițiile
prevăzute la alin. (2) sau, după caz, alin. (3) persoanele
care au primit informările prevăzute la art. 2 alin. (2) și
care până la data de 31 martie 2006 prezintă la Direcția
regim permise de conducere și înmatriculare a vehiculelor
sau la serviciile publice comunitare regim permise de
conducere și înmatriculare a vehiculelor dovada încheierii,
în condițiile legii, a asigurării sau/și, după caz, a efectuării
inspecției tehnice.
Art. 4. — (1) Suspendarea înmatriculării instituită în
condițiile art. 3 încetează la data la care proprietarul
vehiculului prezintă la Direcția regim permise de conducere
și înmatriculare a vehiculelor sau la serviciile publice
comunitare regim permise de conducere și înmatriculare a
vehiculelor dovada încheierii, în condițiile legii, a asigurării
sau/și, după caz, a efectuării inspecției tehnice.
(2) Suspendarea înmatriculării se revocă de drept în
cazul în care proprietarul vehiculului face dovada că, la
data instituirii suspendării, îndeplinea toate condițiile
prevăzute de lege cu privire la asigurare și inspecția
tehnică.
Art. 5. — (1) În termen de 30 de zile de la desființarea
unei persoane juridice care deține vehicule înscrise în
circulație, înmatricularea acestora se suspendă din oficiu,
până la data reînmatriculării sau, după caz, a radierii în
condițiile legii.
(2) Vehiculul fără stăpân sau abandonat, care a trecut
de drept în proprietatea unei unități administrativ-teritoriale
în condițiile Legii nr. 421/2002 privind regimul juridic al
vehiculelor fără stăpân sau abandonate pe terenuri
aparținând domeniului public ori privat al unităților
administrativ-teritoriale, se radiază de drept din evidențele
Direcției regim permise de conducere și înmatriculare a
vehiculelor, pe baza dispoziției primarului prin care se
constată schimbarea titularului dreptului de proprietate.
Primarii au obligația de a comunica dispozițiile respective
la serviciile publice comunitare regim permise de conducere
și înmatriculare a vehiculelor, în termen de 3 zile de la
emiterea acestora.
Art. 6. — În cazul vehiculelor ale căror certificate de
înmatriculare, eliberate în conformitate cu Regulamentul
pentru aplicarea Decretului nr. 328/1966 privind circulația
pe drumurile publice și pentru stabilirea și sancționarea
contravențiilor în acest sector, nu au fost preschimbate
până la data de 31 octombrie 2001, înmatricularea se
suspendă din oficiu, dacă proprietarul nu solicită
preschimbarea certificatului în termen de 90 de zile de la
intrarea în vigoare a prezentei ordonanțe de urgență.
Art. 7. — (1) Conducerea pe drumurile publice a
autovehiculelor a căror înmatriculare a fost suspendată în
condițiile prezentei ordonanțe de urgență constituie
contravenție și se sancționează cu amendă de la 3.000 lei
(RON) la 5.000 lei (RON).
(2) Neîndeplinirea de către societățile de asigurări și
societățile autorizate să efectueze inspecții tehnice
periodice ale vehiculelor a obligațiilor prevăzute la art. 1
alin. (3) atrage atenționarea în scris a persoanelor juridice
vinovate. Încălcarea de către acestea în mod repetat a
obligațiilor menționate se sancționează cu suspendarea, pe
perioade de 1 la 6 luni, a autorizării de a practica
asigurările obligatorii RCA sau de a efectua inspecția
tehnică periodică.
(3) Constatarea contravențiilor și aplicarea sancțiunilor
prevăzute la alin. (1) se efectuează de polițiști anume
desemnați, iar sancțiunile prevăzute la alin. (2) se aplică

MONITORUL OFICIAL AL ROMÂNIEI, PARTEA I, Nr. 1.179/28.XII.2005
de către Comisia de Supraveghere a Asigurărilor sau, după
caz, de către Registrul Auto Român.
Art. 8. — Cheltuielile necesare aplicării prevederilor
prezentei ordonanțe de urgență, referitoare la transmiterea
comunicărilor prevăzute la art. 2 alin. (2) și la art. 3 alin. (1),
se suportă din bugetul alocat Ministerului Administrației și
Internelor pentru Direcția regim permise de conducere și
înmatriculare a vehiculelor.
Art. 9. — (1) Prevederile prezentei ordonanțe de
urgență nu se aplică în cazul autovehiculelor cu valoare

3

istorică și al celor destinate doar participării la competiții
sportive oficiale.
(2) Prevederile prezentei ordonanțe de urgență se
completează cu cele ale Ordonanței de urgență a
Guvernului nr. 195/2002 privind circulația pe drumurile
publice, cu modificările și completările ulterioare, precum și
cu cele ale Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu
București, 21 decembrie 2005.
Nr. 189.
GUVERNUL ROMÂNIEI

ORDONANȚĂ DE URGENȚĂ
pentru realizarea unor măsuri necesare în procesul de integrare europeană
Luând în considerare Recomandarea XII cuprinsă în Raportul Grupului de state împotriva corupției al Consiliului
Europei (GRECO), adoptat la Plenara din 28 iunie—2 iulie 2004, care recomandă României ca legislația națională să se
modifice în sensul restrângerii categoriilor de persoane care se bucură de imunitate de urmărire penală, și să trimită
neîntârziat informații suplimentare și legislația privind punerea în aplicare a acestei recomandări,
ținând seama de măsura cuprinsă în Strategia de reformă a sistemului judiciar pe perioada 2005—2007, în
sensul eliminării condiției de plată în avans a onorariilor executorilor judecătorești, pentru persoanele cu un venit redus,
ca o modalitate de asigurare a unui sistem eficient de executare a hotărârilor judecătorești sau a altor titluri executorii și
ca un mijloc de garantare a accesului efectiv la justiție ale cărei rezultate practice este imperios a fi concretizate în
termen cât mai scurt; în plus, luând în considerare că problema neexecutării hotărârilor judecătorești a fost criticată în
Raportul de monitorizare a României în vederea aderării la Uniunea Europeană, publicat la 25 octombrie 2005, fiind
necesare măsuri rapide de corecție,
având în vedere angajamentele asumate de România în cadrul negocierilor de aderare la Uniunea Europeană la
capitolul 24 îJustiție și afaceri interne“ și cuprinse în Strategia de reformă a sistemului judiciar pe perioada 2005—2007
și în Planul de acțiune pentru implementarea acesteia, aprobate prin Hotărârea Guvernului nr. 232/2005, în sensul
restrângerii rolului procurorului în litigiile civile,
având în vedere faptul că protecția drepturilor de proprietate intelectuală reprezintă un domeniu asupra căruia
Comisia Europeană a atras atenția în mod deosebit atât în scrisoarea de avertizare, cât și în Raportul de monitorizare a
României în vederea aderării la Uniunea Europeană, publicat la 25 octombrie 2005, fiind unul dintre domeniile de maximă
preocupare (serious concern) identificate de Comisia Europeană în baza Raportului de monitorizare și cu privire la care
trebuie obținute rezultate cu maximă celeritate,
în vederea înlăturării unor efecte negative rezultate din aplicarea art. 105 din Legea notarilor publici și a activității
notariale nr. 36/1995, cu modificările și completările ulterioare, precum și pentru clarificarea și aplicarea în mod unitar și
cât mai rapid a procedurii de intrare în profesie a persoanelor care îndeplinesc condițiile prevăzute de art. 16 lit. g) din
lege, pentru a evita astfel consecințele negative pe care aplicarea în mod neunitar a legii le poate avea asupra calității
serviciului public pe care îl desfășoară notarii publici,
luând în considerare necesitatea înregistrării unor progrese în domeniile menționate, în considerarea rapoartelor de
monitorizare a progreselor României în vederea aderării la Uniunea Europeană,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul 371 din Legea nr. 51/1995 pentru
organizarea și exercitarea profesiei de avocat, republicată
în Monitorul Oficial al României, Partea I, nr. 113 din
6 martie 2001, cu modificările și completările ulterioare, se
abrogă.
Art. II. — Legea nr. 188/2000 privind executorii
judecătorești, publicată în Monitorul Oficial al României,
Partea I, nr. 559 din 10 noiembrie 2000, cu modificările și

completările ulterioare, se modifică și se completează după
cum urmează:
1. Alineatul (2) al articolului 13 va avea următorul
cuprins:
î(2) Numărul executorilor judecătorești se stabilește și se
actualizează anual sau ori de câte ori este necesar de
ministrul justiției, cu consultarea Consiliului Uniunii Naționale
a Executorilor Judecătorești, în funcție de cerințele locale
determinate de întinderea teritoriului, de numărul locuitorilor

4

MONITORUL OFICIAL AL ROMÂNIEI, PARTEA I, Nr. 1.179/28.XII.2005

precum și de volumul de activitate. De asemenea, la
stabilirea numărului executorilor judecătorești se va avea în
vedere și numărul executorilor judecătorești stagiari care au
promovat examenul de capacitate.“
2. Litera g) a articolului 15 va avea următorul cuprins:
îg) a îndeplinit timp de 2 ani funcția de executor
judecătoresc stagiar și a promovat examenul de capacitate
sau, după caz, a exercitat timp de 3 ani o funcție de
specialitate juridică și a promovat concursul sau examenul
de admitere în profesie. Sunt scutite de examen
persoanele care au exercitat timp de 4 ani funcția de
judecător.“
3. La articolul 19, litera b) va avea următorul cuprins:
îb) a promovat concursul sau examenul de admitere în
profesia de executor judecătoresc, organizat de Uniunea
Națională a Executorilor Judecătorești, sub coordonarea și
controlul Ministerului Justiției;“.
4. După articolul 19 se introduce un nou articol,
articolul 191, cu următorul cuprins:
îArt. 191. — (1) Concursul sau examenul de admitere
în profesia de executor judecătoresc se organizează anual
sau ori de câte ori este necesar, de Uniunea Națională a
Executorilor Judecătorești, sub coordonarea și controlul
Ministerului Justiției.
(2) Data și locul de desfășurare a concursului sau
examenului se stabilesc prin ordin al ministrului justiției, cu
consultarea Uniunii Naționale a Executorilor Judecătorești.
(3) La desfășurarea examenului prevăzut la alin. (1),
reprezentanții organizațiilor neguvernamentale participă, la
solicitarea lor, cu statut de observator.“
5. Articolul 20 va avea următorul cuprins:
îArt. 20. — (1) Concursul sau examenul de admitere în
profesia de executor judecătoresc și examenul de
capacitate se vor desfășura în fața unei comisii din care
fac parte, în mod obligatoriu, reprezentanți ai Uniunii
Naționale a Executorilor Judecătorești, ai Ministerului
Justiției și cadre didactice din învățământul superior de
specialitate.
(2) Condițiile de desfășurare a acestor concursuri sau
examene se stabilesc prin regulamentul de aplicare a
prezentei legi, aprobat prin ordin al ministrului justiției.“
6. La articolul 33, litera c) se abrogă.
7. Litera e) a articolului 33 va avea următorul cuprins:
îe) propune ministrului justiției condițiile de desfășurare
a concursului sau examenului de admitere în profesia de
executor judecătoresc și a examenului de capacitate;“.
8. Articolul 36 se abrogă.
9. Articolul 37 va avea următorul cuprins:
îArt. 37. — (1) Executorii judecătorești au dreptul,
pentru serviciul prestat, la onorarii minimale și maximale
stabilite de ministrul justiției, cu consultarea Consiliului
Uniunii Naționale a Executorilor Judecătorești.
(2) Ministrul Justiției va stabili onorarii minimale și
maximale pentru persoanele cu venituri sub salariul de
bază minim brut pe țară garantat în plată, precum și
posibilitatea achitării acestora în mai multe tranșe.
(3) Executorii judecătorești nu pot condiționa punerea în
executare a hotărârilor judecătorești de plata anticipată a
onorariului.“
10. După articolul 41 se introduce un nou articol,
articolul 411, cu următorul cuprins:
îArt. 411. — (1) Executorii judecătorești au obligația să
participe, cel puțin o dată la 3 ani, la programe de formare
profesională continuă organizate de Uniunea Națională a
Executorilor Judecătorești, de camerele executorilor
judecătorești de pe lângă curțile de apel, de instituții de
învățământ superior din țară sau din străinătate ori la alte
forme de perfecționare profesională.
(2) Uniunea Națională a Executorilor Judecătorești
aprobă anual, la propunerea camerelor executorilor
judecătorești de pe lângă curțile de apel, programul de
formare profesională continuă a executorilor judecătorești.

(3) Modul de organizare a activităților de formare
profesională continuă, precum și modalitățile de evaluare a
îndeplinirii acestei obligații sunt prevăzute de regulamentul
de aplicare a prezentei legi și de statutul profesiei.“
Art. III. — În termen de cel mult 60 de zile de la
intrarea în vigoare a prezentei ordonanțe de urgență vor fi
aprobate ordinul ministrului justiției privind modificarea și
completarea Ordinului ministrului justiției nr. 210/2001
pentru aprobarea Regulamentului de punere în aplicare a
Legii nr. 188/2000 privind executorii judecătorești, publicat
în Monitorul Oficial al României, Partea I, nr. 64 din
6 februarie 2001, precum și data și locul desfășurării
următorului concurs sau examen de admitere în profesia
de executor judecătoresc.
Art. IV. — Alineatul (9) al articolului 1 din Legea
contenciosului administrativ nr. 554/2004, publicată în
Monitorul Oficial al României, Partea I, nr. 1.154 din
7 decembrie 2004, se modifică și va avea următorul
cuprins:
î(9) Cererile în contencios administrativ se soluționează
fără participarea reprezentantului Ministerului Public. Pentru
situația prevăzută la alin. (5), instanța, din oficiu sau la
cerere, poate introduce în cauză organismele sociale cu
personalitate juridică interesate.“
Art. V. — La articolul 27 punctul 1 din Codul de
procedură penală, republicat în Monitorul Oficial al
României, Partea I, nr. 78 din 30 aprilie 1997, după litera e)
se introduce o nouă literă, litera e1), cu următorul cuprins:
îe 1) infracțiunile la regimul drepturilor de proprietate
intelectuală și industrială;“.
Art. VI. — Alineatul (1) al articolului 12 din Legea
nr. 508/2004 privind înființarea, organizarea și funcționarea
în cadrul Ministerului Public a Direcției de Investigare a
Infracțiunilor de Criminalitate Organizată și Terorism,
publicată în Monitorul Oficial al României, Partea I,
nr. 1.089 din 23 noiembrie 2004, cu modificările și
completările ulterioare, se completează după cum urmează:
îArt. 12. — (1) Sunt de competența Direcției de
Investigare a Infracțiunilor de Criminalitate Organizată și
Terorism următoarele infracțiuni prevăzute în Codul penal
și în legi speciale, cu excepția celor date în competența
Departamentului Național Anticorupție: art. 189 alin. 4, 5 și 6
din Codul penal, art. 215 din Codul penal, dacă s-a produs
o pagubă mai mare decât echivalentul în lei a 500.000 euro,
art. 279, 2791, 280, 282 și 284 din Codul penal, infracțiuni
contra siguranței statului prevăzute în titlul I din Partea
specială a Codului penal și cele prevăzute în legi speciale,
Legea nr. 39/2003 privind prevenirea și combaterea
criminalității organizate, Legea nr. 678/2001 privind
prevenirea și combaterea traficului de persoane, cu
modificările și completările ulterioare, Ordonanța de urgență
a Guvernului nr. 105/2001 privind frontiera de stat a
României, aprobată cu modificări prin Legea nr. 243/2002,
cu modificările și completările ulterioare, dacă infracțiunile
sunt săvârșite de persoane care aparțin unor grupuri
infracționale organizate sau unor asociații ori grupări
constituite în scopul săvârșirii de infracțiuni, Ordonanța de
urgență a Guvernului nr. 112/2001 privind sancționarea
unor fapte săvârșite în afara teritoriului țării de cetățeni
români sau de persoane fără cetățenie domiciliate în
România, aprobată cu modificări prin Legea nr. 252/2002,
dacă infracțiunile sunt săvârșite de persoane care aparțin
unor grupuri infracționale organizate sau unor asociații ori
grupări constituite în scopul săvârșirii de infracțiuni, Legea
nr. 141/1997 privind Codul vamal al României, cu
modificările și completările ulterioare, dacă infracțiunile sunt
săvârșite de persoane care aparțin unor grupuri
infracționale organizate sau unor asociații ori grupări
constituite în scopul săvârșirii de infracțiuni, Legea
nr. 656/2002 pentru prevenirea și sancționarea spălării
banilor, precum și pentru instituirea unor măsuri de
prevenire și combatere a finanțării actelor de terorism, cu
modificările și completările ulterioare, Legea nr. 143/2000

MONITORUL OFICIAL AL ROMÂNIEI, PARTEA I, Nr. 1.179/28.XII.2005
privind prevenirea și combaterea traficului și consumului
ilicit de droguri, cu modificările și completările ulterioare,
Legea nr. 300/2002 privind regimul juridic al precursorilor
folosiți la fabricarea ilicită a drogurilor, cu modificările și
completările ulterioare, Legea nr. 2/1998 privind prelevarea
și transplantul de țesuturi și organe umane, cu modificările
ulterioare, dacă infracțiunile sunt săvârșite de persoane
care aparțin unor grupuri infracționale organizate sau unor
asociații ori grupări constituite în scopul săvârșirii de
infracțiuni, Legea nr. 111/1996 privind desfășurarea în
siguranță a activităților nucleare, republicată, cu modificările
și completările ulterioare, Legea nr. 535/2004 privind
prevenirea și combaterea terorismului, Legea nr. 161/2003
privind unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției, cu
modificările și completările ulterioare — titlul III referitor la
criminalitatea informatică, Legea nr. 365/2002 privind
comerțul electronic, cu modificările ulterioare, infracțiunile
prevăzute de Legea nr. 241/2005 pentru prevenirea și
combaterea evaziunii fiscale, dacă s-a produs o pagubă
mai mare decât echivalentul în lei a 500.000 euro, Legea
nr. 297/2004 privind piața de capital, cu modificările și
completările ulterioare, și infracțiunile în domeniul
proprietății intelectuale și industriale, dacă sunt săvârșite de
persoane care aparțin unor grupuri infracționale organizate
sau unor asociații ori grupări constituite în scopul săvârșirii
de infracțiuni.“
Art. VII. — La articolul 4 din Ordonanța de urgență a
Guvernului nr. 91/2003 privind organizarea Gărzii
Financiare, publicată în Monitorul Oficial al României,
Partea I, nr. 712 din 13 octombrie 2003, aprobată cu
modificări prin Legea nr. 132/2004, cu modificările
ulterioare, după alineatul (1) se introduce un nou alineat,
alineatul (11), cu următorul cuprins:
î(11) Garda Financiară poate, la solicitarea procurorului,
să efectueze constatări cu privire la faptele care constituie
încălcări ale dispozițiilor și obligațiilor a căror respectare o
controlează, întocmind procese-verbale care constituie
mijloace de probă, potrivit legii.“
Art. VIII. — Alineatul 2 al articolului 58 din Legea
nr. 64/1991 privind brevetele de invenție, republicată în
Monitorul Oficial al României, Partea I, nr. 752 din
15 octombrie 2002, cu modificările ulterioare, se abrogă.
Art. IX. — Alineatul 2 al articolului 51 din Legea
nr. 129/1992 privind protecția desenelor și modelelor

5

industriale, republicată în Monitorul Oficial al României,
Partea I, nr. 193 din 26 martie 2003, se abrogă.
Art. X. — Alineatul 1 al articolului 40 din Legea
nr. 16/1995 privind protecția topografiilor circuitelor
integrate, publicată în Monitorul Oficial al României,
Partea I, nr. 45 din 9 martie 1995, cu modificările
ulterioare, va avea următorul cuprins:
îArt. 40. — Încălcarea drepturilor titularului, prin
exploatarea, fără autorizația acestuia, a unei topografii
înregistrate, constituie infracțiune de contrafacere sau, după
caz, de vânzare de produse contrafăcute și se pedepsește
cu închisoare de la 3 luni la 3 ani sau cu amendă de la
50 lei (RON) la 100 lei (RON).“
Art. XI. — La data intrării în vigoare a Legii
nr. 337/2005 pentru modificarea și completarea Legii
nr. 16/1995 privind protecția topografiilor circuitelor
integrate, publicată în Monitorul Oficial al României, Partea I,
nr. 1.094 din 5 decembrie 2005, alineatul 3 al articolului
40 din Legea nr. 16/1995 va avea următorul cuprins:
îAcțiunea penală se pune în mișcare din oficiu.“
Art. XII. — Articolul 144 din Legea nr. 8/1996 privind
dreptul de autor și drepturile conexe, publicată în Monitorul
Oficial al României, Partea I, nr. 60 din 26 martie 1996,
cu modificările și completările ulterioare, se abrogă.
Art. XIII. — Alineatul 5 al articolului 83 din Legea
nr. 84/1998 privind mărcile și indicațiile geografice,
publicată în Monitorul Oficial al României, Partea I, nr. 161
din 23 aprilie 1998, se abrogă.
Art. XIV. — Alineatul (5) al articolului 40 din Legea
nr. 255/1998 privind protecția noilor soiuri de plante,
publicată în Monitorul Oficial al României, Partea I, nr. 525
din 31 decembrie 1998, se abrogă.
Art. XV. — Legea notarilor publici și a activității
notariale nr. 36/1995, publicată în Monitorul Oficial al
României, Partea I, nr. 92 din 16 mai 1995, cu modificările
și completările ulterioare, se modifică după cum urmează:
1. La articolul 16, litera g) va avea următorul cuprins:
îg) a îndeplinit timp de 2 ani funcția de notar stagiar și
a promovat examenul de notar public sau a exercitat timp
de 5 ani funcția de notar, judecător, procuror, avocat sau o
altă funcție de specialitate juridică și dovedește cunoștințele
necesare funcției de notar public, prin promovarea unui
concurs organizat, potrivit regulamentului de aplicare a
prezentei legi, de Consiliul Uniunii Naționale a Notarilor
Publici.“
2. Articolul 105 se abrogă.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Ion Codescu,
secretar de stat
Ministrul integrării europene,
Anca Daniela Boagiu
București, 21 noiembrie 2005.
Nr. 190.
GUVERNUL ROMÂNIEI

ORDONANȚĂ DE URGENȚĂ
pentru abrogarea Ordonanței de urgență a Guvernului nr. 29/2000
privind sprijinul acordat producătorilor de lapte
Având în vedere faptul că, începând cu 1 ianuarie 2006, sistemul de susținere financiară a producătorilor agricoli
se modifică, este necesară abrogarea urgentă a Ordonanței de urgență a Guvernului nr. 29/2000, astfel încât să nu
existe forme paralele de susținere pentru realizarea aceluiași obiectiv.

6

MONITORUL OFICIAL AL ROMÂNIEI, PARTEA I, Nr. 1.179/28.XII.2005

În același timp, pentru a nu se crea discriminări între producătorii de lapte care au realizat și au livrat lapte în
condițiile prevăzute de Ordonanța de urgență a Guvernului nr. 29/2000, cu modificările și completările ulterioare, pe
parcursul întregului an 2005, se impune a se reglementa plata de la bugetul de stat, prin bugetul Ministerului Agriculturii,
Pădurilor și Dezvoltării Rurale pe anul 2006, a stimulentelor acordate producătorilor de lapte pentru întreaga cantitate de
lapte livrat pentru prelucrare la operatorii economici specializați în procesare, în perioada 1 ianuarie—31 decembrie 2005.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — (1) La data de 1 ianuarie 2006 se
abrogă Ordonanța de urgență a Guvernului nr. 29/2000
privind sprijinul acordat producătorilor de lapte, publicată în
Monitorul Oficial al României, Partea I, nr. 160 din
17 aprilie 2000, aprobată cu modificări prin Legea
nr. 42/2001, cu modificările și completările ulterioare.
(2) Sumele aferente stimulentelor ce se acordă
producătorilor de lapte, care au produs și au livrat lapte

pentru prelucrare la operatorii economici specializați în
procesare în perioada 1 ianuarie—31 decembrie 2005, în
condițiile Ordonanței de urgență a Guvernului nr. 29/2000,
cu modificările și completările ulterioare, rămase
nedecontate la data de 31 decembrie 2005, se asigură de
la bugetul de stat prin bugetul Ministerului Agriculturii,
Pădurilor și Dezvoltării Rurale pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 192.

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea art. 36 din Legea fondului cinegetic
și a protecției vânatului nr. 103/1996
Pericolul pe care îl reprezintă pentru sănătatea populației umane și pentru sănătatea speciilor de interes
vânătoresc răspândirea unor virusuri, răspândire favorizată de imposibilitatea de a recolta exemplare de pe suprafața
parcurilor naturale și rezervațiilor științifice cu protecție totală, și posibilitatea ca unele exemplare care habitează în
teritoriul parcurilor naturale să provoace pagube speciilor valoroase de interes vânătoresc sau culturilor agricole reprezintă
o situație extraordinară a cărei reglementare nu poate fi amânată, condiție ce impune adoptarea imediată a unui act
normativ care să o reglementeze.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 36 din Legea fondului cinegetic
și a protecției vânatului nr. 103/1996, republicată în
Monitorul Oficial al României, Partea I, nr. 328 din 17 mai
2002, se modifică și se completează după cum urmează:
1. Litera g) a alineatului (1) va avea următorul cuprins:
îg) vânătoarea în zonele de conservare specială de pe
teritoriul parcurilor naturale“.

2. După alineatul (2) se introduce un nou alineat,
alineatul (3), cu următorul cuprins:
î(3) Prin zonă de conservare specială, în sensul
dispozițiilor alin. (1) lit. g), se înțelege zona stabilită și
delimitată ca atare prin acțiunea de zonare a parcurilor
naturale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 193.

7

MONITORUL OFICIAL AL ROMÂNIEI, PARTEA I, Nr. 1.179/28.XII.2005
GUVERNUL ROMÂNIEI

ORDONANȚĂ DE URGENȚĂ
pentru completarea anexei nr. 1 la Ordonanța Guvernului nr. 41/1994 privind autorizarea plății
cotizațiilor la organizațiile internaționale interguvernamentale la care România este parte
și pentru aprobarea plății cotizațiilor anuale care decurg din calitatea României de membru
al Europae Archaeologiae Consilium (EAC), al Federației Internaționale a Consiliilor Artelor
și a Agențiilor Culturale (IFACCA) și al Agenției Internaționale ISBN
În considerarea necesității participării României la lucrările Europae Archaeologiae Consilium în scopul alinierii la
standardele europene și în condițiile perioadei de preaderare la Uniunea Europeană, având în vedere faptul că proiecte
de amenajare a teritoriului de mari dimensiuni urmează să fie puse în practică și ținând seama că în calitate de membru
al acestui forum România trebuie să achite o cotizație anuală,
ținând seama de importanța Federației Internaționale a Consiliilor Artelor și a Agențiilor Culturale (IFACCA), prima
rețea mondială a organismelor de finanțare a artelor, și de importanța participării României la lucrările acestei organizații,
în perspectiva integrării europene,
având în vedere necesitatea achitării de către România a cotizației aferente dobândirii de către Biblioteca
Națională a României — Centrul Național ISBN-ISSN-CIP a calității de membru al Agenției Internaționale ISBN de la
Londra, luând în considerare faptul că plata cotizației aferente trebuie efectuată până la sfârșitul anului 2005 și ținând
seama de faptul că neplata contribuției financiare ar putea duce la disfuncționalități cu implicații negative pe plan
internațional și național în sistemul editării, inventarierii și difuzării cărții,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța Guvernului nr. 41/1994 privind
autorizarea plății cotizațiilor la organizațiile internaționale
interguvernamentale la care România este parte, publicată
în Monitorul Oficial al României, Partea I, nr. 241 din
29 august 1994, aprobată prin Legea nr. 126/1994, cu
modificările și completările ulterioare, se completează după
cum urmează:
Nr.
crt.

Anul
înființării

Anul
aderării
României

1040 Bruxelles,
rue Champ du Roi 37

1999

2002

Ministerul Culturii
și Cultelor

România participă din
anul 2002

372 Elizabeth
St., Surry Hills, Sydney,
Australia

2000

2005

Ministerul Culturii
și Cultelor, Administrația
Fondului Cultural Național

România participă din
anul 2005“

Denumirea organizației

Sediul

î49.

Europae Archaeologiae
Consilium (EAC)

50.

Federația Internațională
a Consiliilor Artelor
și a Agențiilor Culturale
(IFACCA)

2.
La punctul III îOrganizații internaționale
guvernamentale la care România a aderat în baza
aprobărilor conducerii Academiei Române sau a altor

Nr.
crt.

î111.

Denumirea organizației

Agenția Internațională
ISBN

1.
La punctul II îOrganizațiile internaționale
guvernamentale la care România a aderat în baza
aprobărilor date de conducerea ministerelor și a altor
instituții centrale“ din anexa nr. 1, după poziția 48 se
introduc două noi poziții, pozițiile 49 și 50, cu următorul
cuprins:

Sediul

Londra

Anul
înființării

2005

Art. II. — (1) Se aprobă plata cotizației pentru anul
2006, ce decurge din calitatea României de membru al
Europae Archaeologiae Consilium, în echivalentul în lei al
sumei de 415 euro, precum și plata cotizației anuale pentru
anii următori în care România va avea calitatea de
membru al Europae Archaeologiae Consilium.
(2) Se aprobă plata cotizației pentru anul 2006, ce
decurge din calitatea României de membru al Federației
Internaționale a Consiliilor Artelor și a Agențiilor Culturale,
în echivalentul în lei al sumei de 635 euro, precum și plata

Instituția română
care coordonează relațiile
cu organizația internațională respectivă

Explicații

instituții centrale“ din anexa nr. 1, după poziția 11 se
introduce o nouă poziție, poziția 11 1 , cu următorul
cuprins:
Anul
aderării
României

Instituția română
care coordonează relațiile
cu organizația internațională respectivă

2005

Biblioteca Națională
a României — Centrul
Național ISBN-ISSN-CIP

Explicații

România participă din
anul 2005“

cotizației anuale pentru anii următori în care România va
avea calitatea de membru al Federației Internaționale a
Consiliilor Artelor și a Agențiilor Culturale.
(3) Se aprobă plata cotizației pentru anul 2006, ce
decurge din calitatea României de membru al Agenției
Internaționale ISBN de la Londra, în echivalentul în lei al
sumei de 250 euro, precum și plata cotizației anuale pentru
anii următori în care România va avea calitatea de
membru al Agenției Internaționale ISBN de la Londra.

8

MONITORUL OFICIAL AL ROMÂNIEI, PARTEA I, Nr. 1.179/28.XII.2005

(4) Echivalentul în lei al sumelor prevăzute la alin. (1),
(2) și (3) se va calcula pe baza raportului de schimb
leu/euro în vigoare la data efectuării plății.

(5) Plata cotizațiilor anuale prevăzute la alin. (1), (2) și
(3) se face de la bugetul de stat, prin bugetul Ministerului
Culturii și Cultelor.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 197.
GUVERNUL ROMÂNIEI

ORDONANȚĂ DE URGENȚĂ
privind scutirea de la plata drepturilor vamale de import a unor bunuri
Având în vedere donația făcută statului român de către Primăria din Milano, Republica Italiană, și necesitatea
definitivării formalităților pentru introducerea pe teritoriul României a bunurilor donate, în scopul transmiterii, de urgență, în
folosința gratuită a consiliilor locale, municipale și orășenești,
în considerarea faptului că aceste elemente vizează interesul public și constituie situații de urgență și
extraordinare, ce justifică prezenta formă de legiferare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Se aprobă scutirea de la plata
drepturilor vamale de import pentru 55 de autobuze
marca IVECO, precum și piesele de schimb aferente, ce

fac obiectul contractului de donație încheiat între
Primăria din Milano, Republica Italiană, și Cancelaria
Primului-Ministru.

PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Dan Petrescu
p. Ministrul finanțelor publice,
Cătălin Doica,
secretar de stat
București, 22 decembrie 2005.
Nr. 208.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.179/28.XII.2005 conține 8 pagini.

Prețul: 0,55 lei noi/5.500 lei vechi

&JUYDGY|070585]
ISSN 1453—4495

