PARTEA

Anul 173 (XVII) — Nr. 393

I

Marți, 10 mai 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
LEGI ȘI DECRETE

105.

Nr.
360.

— Lege pentru ratificarea Memorandumului de
înțelegere dintre Guvernul României și
Comunitatea Europeană privind participarea
României la cadrul general pentru finanțarea
acțiunilor Comunității în sprijinul politicii
consumatorilor pentru anii 2004—2007, semnat la
Bruxelles la 22 octombrie 2004 .............................

2

Memorandum de înțelegere între Guvernul României și
Comunitatea Europeană privind participarea
României la cadrul general pentru finanțarea
acțiunilor Comunității în sprijinul politicii
consumatorilor pentru anii 2004—2007 .................

2–4

347.

— Decret privind promulgarea Legii pentru
ratificarea Memorandumului de înțelegere dintre
Guvernul României și Comunitatea Europeană
privind participarea României la cadrul general
pentru finanțarea acțiunilor Comunității în sprijinul
politicii consumatorilor pentru anii 2004—2007,
semnat la Bruxelles la 22 octombrie 2004 .........

— Lege privind înființarea Universității RomânoGermane din municipiul Sibiu, județul Sibiu .........

— Decret pentru promulgarea Legii privind
înființarea Universității Româno-Germane din
municipiul Sibiu, județul Sibiu ..................................

7

´
120.

5

5–6

— Lege privind aprobarea Ordonanței de urgență
a Guvernului nr. 12/2005 pentru modificarea
art. 12 din Ordonanța de urgență a Guvernului
nr. 113/2002 privind identificarea și înregistrarea
bovinelor în România și pentru modificarea și
completarea Ordonanței de urgență a Guvernului
nr. 61/2004 privind acordarea în anul agricol
2004—2005 a unui sprijin direct al statului de
2,5 milioane lei/ha producătorilor agricoli pentru
suprafețe de teren arabil de până la 5 ha inclusiv

7

365.

´
115.

Pagina

— Decret pentru promulgarea Legii privind
aprobarea Ordonanței de urgență a Guvernului
nr. 12/2005 pentru modificarea art. 12 din
Ordonanța de urgență a Guvernului nr. 113/2002
privind identificarea și înregistrarea bovinelor în
România și pentru modificarea și completarea
Ordonanței de urgență a Guvernului nr. 61/2004
privind acordarea în anul agricol 2004—2005 a
unui sprijin direct al statului de 2,5 milioane lei/ha
producătorilor agricoli pentru suprafețe de teren
arabil de până la 5 ha inclusiv .............................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 393/10.V.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENAT

LEGE
pentru ratificarea Memorandumului de înțelegere dintre Guvernul României
și Comunitatea Europeană privind participarea României la cadrul general
pentru finanțarea acțiunilor Comunității în sprijinul politicii consumatorilor
pentru anii 2004—2007, semnat la Bruxelles la 22 octombrie 2004
Parlamentul României adoptă prezenta lege.
Art. 1. — Se ratifică Memorandumul de înțelegere dintre
Guvernul României și Comunitatea Europeană privind
participarea României la cadrul general pentru finanțarea
acțiunilor Comunității în sprijinul politicii consumatorilor
pentru anii 2004—2007, semnat la Bruxelles la
22 octombrie 2004.

Art. 2. — Autoritatea Națională pentru Protecția
Consumatorilor răspunde pentru realizarea activităților
prevăzute în memorandumul de înțelegere menționat la
art. 1, în calitate de autoritate de implementare. În acest
sens Ministerul Finanțelor Publice va încheia cu Autoritatea
Națională pentru Protecția Consumatorilor convenții în
vederea stabilirii modului în care se va efectua finanțarea.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 3 mai 2005.
Nr. 105.
MEMORANDUM DE ÎNȚELEGERE
între Guvernul României și Comunitatea Europeană privind participarea României la cadrul general
pentru finanțarea acțiunilor Comunității în sprijinul politicii consumatorilor pentru anii 2004—2007
Comisia Comunităților Europene, denumită în continuare Comisia, din partea Comunității Europene, pe de o parte,
și Guvernul României, denumit în continuare România, pe de altă parte,
având în vedere că:
1. Decizia Consiliului de asociere România — Uniunea Europeană nr. 1/2002 din 18 februarie 2002 (J.O. L 91
din 6 aprilie 2002, pag. 20) stabilește principiile generale pentru participarea României la programele Comunității
Europene, lăsând Comisia și autoritățile competente din România să determine termenii specifici și condițiile, inclusiv
contribuția financiară, cu privire la o astfel de participare la fiecare program specific;
2. cadrul general pentru finanțarea acțiunilor comunitare în sprijinul politicii consumatorilor pentru anii 2004—2007
a fost stabilit prin Decizia Parlamentului European și a Consiliului nr. 20/2004/CE din 8 decembrie 2003 (J.O. L 5 din 9
ianuarie 2004, pag. 1),
au convenit asupra celor ce urmează:
ARTICOLUL 1

ARTICOLUL 2

Cadru general

Termeni și condiții cu privire la participarea la Cadru

România va participa la cadrul general pentru finanțarea
acțiunilor Comunității Europene în sprijinul politicii
consumatorilor pentru anii 2004—2007, denumit în
continuare Cadru, în conformitate cu condițiile stabilite în
Decizia Consiliului de asociere România — Uniunea
Europeană nr. 1/2002 din 18 februarie 2002 pentru
adoptarea termenilor și condițiilor generale pentru
participarea României la programele Comunității Europene
și în conformitate cu termenii și condițiile menționate la
art. 2—4 din prezentul memorandum de înțelegere.

1. România va participa la activitățile din Cadru în
conformitate cu obiectivele, criteriile, procedurile și
termenele definite în Decizia Parlamentului European și a
Consiliului nr. 20/2004/CE, denumită în continuare Decizie.
Pentru activitățile prevăzute mai jos se aplică următoarele
condiții speciale:
• participarea la acțiunea 7.1, prevăzută în anexa la
Decizie, va fi permisă cu condiția ca între Comunitatea
Europeană și România să fi intrat în vigoare un acord
bilateral privind accesul la RAPEX, așa cum este prevăzut
în art. 12 (4) din Directiva Parlamentului European și a
Consiliului nr. 2001/95/CE din 3 decembrie 2001 privind

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 393/10.V.2005
securitatea generală a produselor (J.O. L 11 din
15 ianuarie 2002, pag. 4);
• participarea la acțiunile 5, 7.4 și 10, prevăzute în
anexa la Decizie, va fi permisă cu condiția ca Tratatul de
aderare să fie semnat;
• participarea la acțiunile 9 și 14, prevăzute în anexa la
Decizie, va fi permisă cu condiția ca România să fi transpus
și să fi implementat efectiv legislația Uniunii Europene
privind protecția consumatorilor și înțelegând că se va da
prioritate începerii acestor acțiuni în statele membre care au
aderat la Uniunea Europeană în anul 2004.
2. Termenii și condițiile aplicabile prezentării, evaluării și
selectării cererilor de către instituții, organizații și persoane
eligibile din România vor fi aceleași ca și cele aplicabile
instituțiilor, organizațiilor și persoanelor eligibile din statele
membre ale Uniunii Europene, în afară de cele prevăzute
la pct. 1.
3. Pentru a participa la Cadru, România va plăti în
fiecare an o contribuție financiară la bugetul general al
Uniunii Europene, în conformitate cu art. 3.
4. Contribuția financiară a României privind participarea
sa și implementarea Cadrului va fi adăugată la suma
prevăzută în fiecare an în bugetul general al Uniunii
Europene pentru alocările în scopul îndeplinirii obligațiilor
financiare care rezultă din diferite forme ale măsurilor
necesare pentru executarea, managementul și operarea
Cadrului.
5. Una dintre limbile oficiale ale Comunității va fi
utilizată pentru procedurile privind solicitările, contractele și
rapoartele, precum și pentru alte aspecte administrative ale
Cadrului.
ARTICOLUL 3
Contribuția financiară

Regulile care guvernează contribuția financiară a
României sunt stabilite în anexa nr. I.
O parte din această contribuție financiară poate fi
finanțată prin instrumentul comunitar relevant de ajutor
extern, dacă România solicită aceasta.

3

ARTICOLUL 4
Raportare și evaluare

Fără a aduce atingere responsabilităților Comisiei și
Curții Auditorilor Comunităților Europene în legătură cu
monitorizarea și evaluarea Cadrului, participarea României
la Cadru va fi continuu monitorizată pe bază de parteneriat
care implică Comisia și România. România va înainta
Comisiei rapoartele relevante și va lua parte la alte
activități specifice susținute de Comunitatea Europeană în
acest context.
Regulile privind controlul financiar, recuperarea și alte
măsuri antifraudă sunt stipulate în anexa nr. II.
ARTICOLUL 5
Prevederi finale

Prezentul memorandum de înțelegere va fi aplicat pe
durata Cadrului. Totuși, în cazul în care Comunitatea
Europeană va decide extinderea duratei fără vreo
schimbare substanțială a Cadrului, prezentul memorandum
de înțelegere va fi, de asemenea, extins în mod
corespunzător și automat dacă nici o parte nu îl denunță
în termen de o lună de la decizia de extindere.
Proiectele și activitățile în derulare la data încetării
prezentului memorandum de înțelegere vor continua până
la finalizarea lor, în conformitate cu condițiile stabilite în
acesta, cu prevederile contractuale care se aplică acestor
proiecte și activități, precum și cu prevederile anexei nr. II.
Anexele fac parte integrantă din prezentul memorandum
de înțelegere.
Prezentul memorandum de înțelegere poate fi modificat
numai în scris, prin acordul părților.
Prezentul memorandum de înțelegere va intra în vigoare
la data la care România informează Comisia că ratificarea
internă a fost finalizată. El își va produce efectele de la
data de 1 ianuarie 2005.
Încheiat la Bruxelles la 22 octombrie 2004.

Pentru Guvernul României,
Eduard Gabriel Matei,
secretar de stat,
președintele Autorității Naționale pentru Protecția
Consumatorilor

Pentru Comisie, din partea Comunității Europene,
David Byrne,
membru al Comisiei pentru Protecția Consumatorilor
și a Sănătății
ANEXA Nr. I
REGULI

care guvernează contribuția financiară a României la cadrul general pentru finanțarea acțiunilor
Comunității Europene în sprijinul politicii consumatorilor pentru anii 2004—2007 (Cadru)
1. Contribuția financiară ce trebuie plătită de România la
bugetul general al Uniunii Europene pentru a participa la
Cadru va fi următoarea:
112 327 euro pentru anul 2005;
115 260 euro pentru anul 2006;
118 923 euro pentru anul 2007.
2. Contribuția financiară a României va acoperi costurile
cu privire la pregătirea, fezabilitatea, dezvoltarea și
executarea proiectelor de interes comun, precum și pentru
dezvoltarea și implementarea măsurilor orizontale, așa cum
sunt prevăzute în Cadru.
3. Costurile de deplasare suportate de reprezentanți și
experți ai României în scopul de a lua parte ca observatori

la lucrările comitetului prevăzut la art. 15 din Decizia
Parlamentului European și a Consiliului nr. 20/2004/CE sau
la alte întâlniri cu privire la implementarea Cadrului vor fi
rambursate de Comisie pe aceeași bază și în conformitate
cu procedurile în vigoare în prezent pentru reprezentanții
statelor membre ale Uniunii Europene.
4. Regulamentul financiar aplicabil bugetului general al
Uniunii Europene se va aplica pentru managementul
contribuției financiare a României.
5. La data intrării în vigoare a prezentului memorandum
de înțelegere și la începutul fiecărui an bugetar următor
Comisia va trimite României o cerere de fonduri

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 393/10.V.2005

corespunzătoare contribuției sale la costurile acoperite de
acest memorandum de înțelegere.
6. Această contribuție va fi plătită în euro într-un cont
bancar denominat în euro al Comisiei.
7. România va plăti contribuția sa la costurile anuale în
conformitate cu cererea de fonduri solicitată, nu mai târziu
de 3 luni de la data cererii. Orice întârziere la plata
contribuției va conduce la plata de penalizări de către
România, aplicate la cuantumul sumei neachitate la data
scadentă. Rata dobânzii va fi rata aplicată de Banca
Centrală Europeană pentru principalele sale operațiuni de

refinanțare, după cum este publicată în seriile C ale
Jurnalului Oficial al Comunităților Europene, în vigoare în
prima zi calendaristică a lunii în care data scadentă expiră,
crescută cu 3,5 puncte procentuale. În cazul în care
întârzierea la plată a contribuției poate primejdui în mod
semnificativ implementarea și managementul Cadrului și în
absența plății în termen de 20 de zile lucrătoare de la
data la care Comisia trimite României o scrisoare oficială
de reamintire, va fi suspendată participarea României la
program pentru anul respectiv.
ANEXA Nr. II

REGULI

privind controlul financiar, recuperarea și alte măsuri antifraudă
I. Controale și măsuri antifraudă ale Comisiei
1. În conformitate cu Regulamentul (CE, Euratom)
nr. 1.605/2002 din 25 iunie 2002 și Regulamentul (CE,
Euratom) nr. 2.342/2002 din 23 decembrie 2002, precum și
cu celelalte reguli la care se face referire în prezentul
memorandum de înțelegere, contractele încheiate cu
beneficiari ai programelor stabiliți în România vor conține
prevederi care să permită ca efectuarea controalelor de
audit financiar sau de altă natură să se realizeze în orice
moment la sediile beneficiarilor și ale subcontractanților lor
de către agenții Comisiei sau de către alte persoane
mandatate de către Comisie.
2. Agenții Comisiei sau alte persoane mandatate de
către Comisie vor avea acces adecvat la locuri, lucrări și
documente, precum și la toate informațiile necesare în
scopul efectuării de audituri, inclusiv la cele în formă
electronică. Dreptul la acces va fi prevăzut explicit în
contractele încheiate pentru implementarea instrumentelor la
care se referă prezentul memorandum de înțelegere.
Curtea Europeană a Auditorilor va avea aceleași drepturi
ca și Comisia.
3. În cadrul prezentului memorandum de înțelegere,
Comisia/OLAF (Oficiul European Antifraudă) va fi
autorizată/autorizat să efectueze controale și inspecții
inopinate pe teritoriul României, în conformitate cu
prevederile procedurale din Regulamentul Consiliului
(Euratom, CE) nr. 2.185/96 din 11 noiembrie 1996.
Aceste controale și inspecții vor fi pregătite și îndeplinite
în strânsă colaborare cu autoritățile competente române
desemnate de autoritățile române, care vor fi notificate în
timp util cu privire la obiectul, scopul și baza legală ale
controalelor și inspecțiilor, astfel încât acestea să poată
furniza tot sprijinul necesar.
În cazul în care autoritățile interesate din România
solicită acest lucru, controalele și inspecțiile inopinate pot fi
efectuate în comun.
Dacă participanții la programe refuză un control și/sau o
inspecție inopinată, autoritățile române, acționând în
conformitate cu regulile naționale, vor acorda inspectorilor
Comisiei/OLAF asistența de care au nevoie pentru a le
permite să efectueze controlul sau inspecția inopinată.
Comisia/OLAF va raporta cât mai curând posibil
autorităților române orice faptă sau suspiciune referitoare la
vreo neregularitate de care a luat cunoștință pe parcursul
controlului sau inspecției inopinate. În orice caz,
Comisia/OLAF va fi obligată/obligat să informeze autoritatea
sus-menționată despre rezultatul unor astfel de controale și
inspecții.

II. Informare și consultare
1. În scopul unei implementări corespunzătoare a
prezentei anexe, autoritățile competente din România și din
Comunitate vor face continuu schimb de informații și, la
cererea uneia dintre părți, vor purta consultări.
2. Autoritățile competente din România vor informa
Comisia fără întârziere despre orice faptă sau suspiciune
de care au luat cunoștință cu privire la vreo neregularitate
săvârșită în legătură cu încheierea și cu implementarea
contractelor încheiate pentru aplicarea instrumentelor la
care se referă prezentul memorandum de înțelegere.
III. Măsuri administrative și penalități
Fără a aduce prejudicii aplicării Codului penal român,
Comisia poate impune măsuri administrative și penalități în
conformitate cu Regulamentul (CE, Euratom) nr. 1.605/2002
din 25 iunie 2002 și Regulamentul (CE, Euratom)
nr. 2.342/2002 din 23 decembrie 2002.
IV. Recuperare
Deciziile luate de Comisie în conformitate cu prezentul
memorandum de înțelegere, prin care se impune o
obligație pecuniară în sarcina persoanelor, altele decât
state, vor fi puse în aplicare și în România. Punerea în
aplicare va fi guvernată de regulile de procedură civilă în
vigoare în statul pe al cărui teritoriu este realizată. Ordinul
de punere în aplicare va fi anexat la decizie, fără
efectuarea vreunei alte formalități, cu excepția verificării
autenticității deciziei de către autoritatea națională ce va fi
desemnată în acest scop de Guvernul României și care va
fi notificată Comisiei. După îndeplinirea acestor formalități la
solicitarea Comisiei, aceasta din urmă poate proceda la
punerea în aplicare a deciziei în conformitate cu legislația
națională, prin aducerea cazului în fața autorității
competente. Legalitatea deciziei Comisiei va fi controlată de
Curtea de Justiție a Comunităților Europene.
Hotărârile judecătorești date de Curtea de Justiție a
Comunităților Europene în baza unei clauze de arbitraj
dintr-un contract încheiat în domeniul de aplicabilitate al
prezentului memorandum de înțelegere vor fi puse în
aplicare pe baza acelorași principii.
V. Comunicare directă
Comisia va comunica direct cu participanții la cadrul
general pentru finanțarea acțiunilor Comunității în sprijinul
politicii consumatorilor, stabiliți în România, și cu
subcontractanții lor. Aceștia pot depune direct la Comisie
toate informațiile și documentele relevante care trebuie
prezentate conform instrumentelor la care se referă
prezentul memorandum de înțelegere și în temeiul
contractelor încheiate pentru implementarea acestora.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 393/10.V.2005
PREȘEDINTELE ROMÂNIEI

DECRET
privind promulgarea Legii pentru ratificarea Memorandumului de înțelegere dintre Guvernul
României și Comunitatea Europeană privind participarea României la cadrul general
pentru finanțarea acțiunilor Comunității în sprijinul politicii consumatorilor pentru anii 2004—2007,
semnat la Bruxelles la 22 octombrie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea
Memorandumului de înțelegere dintre Guvernul României și
Comunitatea Europeană privind participarea României la
cadrul general pentru finanțarea acțiunilor Comunității în

sprijinul politicii consumatorilor pentru anii 2004—2007,
semnat la Bruxelles la 22 octombrie 2004, și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 28 aprilie 2005.
Nr. 347.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind înființarea Universității Româno-Germane din municipiul Sibiu, județul Sibiu
Parlamentul României adoptă prezenta lege.
Art. 1. — Se înființează Universitatea Româno-Germană
din municipiul Sibiu, județul Sibiu, ca instituție de
învățământ superior, persoană juridică de drept privat și de
utilitate publică, parte a sistemului național de învățământ,
cu sediul în municipiul Sibiu, str. Calea Dumbrăvii nr. 28—32,
județul Sibiu.
Art. 2. — Universitatea Româno-Germană din municipiul
Sibiu, județul Sibiu, se înființează cu următoarea facultate
și specializare acreditate: Facultatea de Drept, specializarea
Drept, cu predare în limba română.
Art. 3. — După intrarea în vigoare a prezentei legi, în
structura Universității Româno-Germane intră și facultățile și
specializările, altele decât cele menționate la art. 2,
acreditate sau autorizate să funcționeze provizoriu prin
hotărâre a Guvernului, conform legii.
Art. 4. — Personalul didactic și nedidactic din instituția
care a fost autorizată să funcționeze provizoriu se preia
prin transfer în interesul serviciului la instituția nou-înființată,
începând cu data intrării în vigoare a prezentei legi.
Art. 5. — (1) Universitatea înființată dispune de
patrimoniu propriu, prevăzut în anexa care face parte
integrantă din prezenta lege.

(2) Patrimoniul prevăzut în anexă este proprietatea
Universității Româno-Germane din municipiul Sibiu, județul
Sibiu, prin efectul legii.
Art. 6. — (1) Patrimoniul Universității Româno-Germane
rămâne și va fi utilizat numai în cadrul sistemului național
de învățământ. În cazul nerespectării acestei prevederi,
Ministerul Educației și Cercetării va propune încetarea
activității de învățământ și desființarea prin lege a
universității.
(2) În cazul desființării Universității Româno-Germane,
destinația patrimoniului se stabilește prin lege, numai în
interesul învățământului.
Art. 7. — Cheltuielile privind funcționarea Universității
Româno-Germane se suportă din veniturile proprii,
dobândite în condițiile legii, precum și din alte surse legale.
Art. 8. — Pentru a se asigura respectarea standardelor
legale de calitate, specifice învățământului superior, instituția
prevăzută la art. 1 este special monitorizată pe o perioadă
de 3 ani, conform metodologiei elaborate de Ministerul
Educației și Cercetării și publicată în Monitorul Oficial al
României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 5 mai 2005.
Nr. 115.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 393/10.V.2005
ANEXĂ*)
PATRIMONIUL

Universității Româno-Germane din municipiul Sibiu, înființată prin lege

*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 393/10.V.2005
PREȘEDINTELE ROMÂNIEI

DECRET
pentru promulgarea Legii privind înființarea Universității Româno-Germane
din municipiul Sibiu, județul Sibiu
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind înființarea
Universității Româno-Germane din municipiul Sibiu, județul

Sibiu, și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 3 mai 2005.
Nr. 360.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 12/2005 pentru modificarea art. 12
din Ordonanța de urgență a Guvernului nr. 113/2002 privind identificarea și înregistrarea bovinelor
în România și pentru modificarea și completarea Ordonanței de urgență a Guvernului nr. 61/2004
privind acordarea în anul agricol 2004—2005 a unui sprijin direct al statului de 2,5 milioane lei/ha
producătorilor agricoli pentru suprafețe de teren arabil de până la 5 ha inclusiv
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 12 din 28 februarie 2005 pentru modificarea
art. 12 din Ordonanța de Urgență a Guvernului
nr. 113/2002 privind identificarea și înregistrarea bovinelor
în România și pentru modificarea și completarea
Ordonanței de urgență a Guvernului nr. 61/2004 privind
acordarea în anul agricol 2004—2005 a unui sprijin direct
al statului de 2,5 milioane lei/ha producătorilor agricoli
pentru suprafețe de teren arabil de până la 5 ha inclusiv,
publicată în Monitorul Oficial al României, Partea I, nr. 175
din 1 martie 2005, cu următoarele modificări și completări:
1. La articolul II punctul 7, litera b) a alineatului (1) al
articolului 5 va avea următorul cuprins:
îb) pentru culturile care se înființează în primăvara
anului 2005, cu excepția culturilor de porumb, ovăz și
plante furajere, se acordă bonuri valorice pentru procurarea
de sămânță, îngrășăminte chimice și pesticide, în valoare
de 1.500.000 lei/ha, începând cu data de 10 martie 2005.“

2. La articolul II punctul 8, alineatele (2) și (18) ale
articolului 51 vor avea următorul cuprins:
î(2) Fondurile necesare pentru acordarea sprijinului
producătorilor agricoli sub formă de bonuri valorice, inclusiv
contravaloarea tipăririi acestora, se asigură din prevederile
bugetare aprobate Ministerului Agriculturii, Pădurilor și
Dezvoltării Rurale pe anul 2005.
............................................................................................
(18) Bonurile valorice neutilizate până la data de
1 decembrie 2005 de către beneficiari își pierd valabilitatea,
devenind nule.“
3. La articolul II punctul 8, după alineatul (19) al
articolului 51 se introduc două alineate noi, alineatele (20)
și (21), cu următorul cuprins:
î(20) Sumele acordate producătorilor agricoli pentru
înființarea culturilor din toamna anului 2004, care nu au fost
utilizate în acest scop, se consideră sume necuvenite și se
vor recupera sau regulariza, după caz, cu sprijinul acordat
pentru înființarea culturilor din primăvara anului 2005.
(21) În cazurile prevăzute la alin. (20) nu se va mai
acorda sprijinul prevăzut în etapa a II-a pentru procurarea
de îngrășăminte chimice și pesticide.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

MIRON TUDOR MITREA

NICOLAE VĂCĂROIU

București, 5 mai 2005.
Nr. 120.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 393/10.V.2005
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 12/2005
pentru modificarea art. 12 din Ordonanța de urgență a Guvernului nr. 113/2002
privind identificarea și înregistrarea bovinelor în România și pentru modificarea
și completarea Ordonanței de urgență a Guvernului nr. 61/2004 privind acordarea
în anul agricol 2004—2005 a unui sprijin direct al statului de 2,5 milioane lei/ha producătorilor
agricoli pentru suprafețe de teren arabil de până la 5 ha inclusiv
În temeiul prevederilor art. 77 alin. (1) și ale art. 100 alin. (1) din Constituția României,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 12/2005 pentru
modificarea art. 12 din Ordonanța de urgență a Guvernului
nr. 113/2002 privind identificarea și înregistrarea bovinelor
în România și pentru modificarea și completarea
Ordonanței de urgență a Guvernului nr. 61/2004 privind

acordarea în anul agricol 2004—2005 a unui sprijin direct
al statului de 2,5 milioane lei/ha producătorilor agricoli
pentru suprafețe de teren arabil de până la 5 ha inclusiv și
se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 3 mai 2005.
Nr. 365.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 393/10.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016460]
ISSN 1453—4495

PDF compression, OCR, web-optimization with CVISION's PdfCompressor

