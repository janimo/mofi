Anul 173 (XVII) — Nr. 498

PARTEA

I

LEGI, DECRETE, HOTĂRÂRI ȘI ALTE ACTE

Luni, 13 iunie 2005

SUMAR

Pagina

Nr.

DECIZII ALE CURȚII CONSTITUȚIONALE
Decizia nr. 197 din 14 aprilie 2005 referitoare la excepția
de neconstituționalitate a prevederilor art. 166
alin. (3) sintagma îJusta despăgubire se acordă,
după caz, de Guvern“ din Legea învățământului
nr. 84/1995, precum și a prevederilor Ordonanței
de urgență a Guvernului nr. 110/2003 pentru
completarea art. 166 din Legea învățământului
nr. 84/1995, republicată ............................................

693.

702.
2–5

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului finanțelor publice privind
aplicarea prevederilor Hotărârii Guvernului
nr. 831/1997 pentru aprobarea modelelor
formularelor comune privind activitatea financiară
și contabilă și a normelor metodologice privind
întocmirea și utilizarea acestora ..............................
— Ordin al ministrului finanțelor publice pentru
aprobarea valorilor nominale, a modelarului, a
caracteristicilor și a modului de tipărire, livrare,
difuzare și păstrare a timbrelor fiscale mobile .......

5–14

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 498/13.VI.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 197
din 14 aprilie 2005

referitoare la excepția de neconstituționalitate a prevederilor art. 166 alin. (3)
sintagma îJusta despăgubire se acordă, după caz, de Guvern“ din Legea învățământului
nr. 84/1995, precum și a prevederilor Ordonanței de urgență a Guvernului nr. 110/2003
pentru completarea art. 166 din Legea învățământului nr. 84/1995, republicată
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 166 alin. (3) sintagma îJusta despăgubire
se acordă, după caz, de Guvern“, alin. (31) și (32) din Legea
învățământului nr. 84/1995 și ale Ordonanței de urgență a
Guvernului nr. 110/2003 pentru completarea art. 166 din
Legea învățământului nr. 84/1995, republicată, excepție
ridicată de Societatea Comercială îGeoromservices“ — S.A.
din Ploiești în Dosarul nr. 3.721/2002 al Înaltei Curți de
Casație și Justiție — Secția civilă.
La apelul nominal răspunde pentru autorul excepției
domnul avocat Antonie Iorgovan, în baza delegației depuse
la dosar, constatându-se lipsa celorlalte părți, față de care
procedura de citare este legal îndeplinită.
Reprezentantul autorului excepției solicită admiterea
acesteia, întrucât consideră că textele de lege criticate, prin
care se instituie o procedură administrativă de despăgubire
a societății comerciale pentru imobile ce se reintegrează în
patrimoniul Ministerului Educației, Cercetării și Tineretului și
potrivit cărora despăgubirea nu este prealabilă și se
stabilește în mod unilateral chiar de autoritățile publice care
dispun exproprierea, încalcă prevederile constituționale ale
art. 21 alin. (1) și (2), art. 44 alin. (1), (2), (3) și (6) și ale
art. 136 alin. (5).
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, întrucât consideră că textele de lege criticate
nu contravin prevederilor din Constituție invocate ca fiind
încălcate.
C U R T E A,

având în vedere actele și lucrările dosarului, constată
următoarele:
Prin Încheierea nr. 4.811 din 25 iunie 2004, pronunțată
în Dosarul nr. 3.721/2002, Înalta Curte de Casație și
Justiție — Secția civilă a sesizat Curtea Constituțională, la
data de 22 noiembrie 2004, cu excepția de
neconstituționalitate a prevederilor art. 166 alin. (3)
sintagma îJusta despăgubire se acordă, după caz, de
Guvern“ din Legea nr. 84/1995, republicată, precum și a

prevederilor Ordonanței de urgență a Guvernului
nr. 110/2003 pentru completarea art. 166 din Legea
învățământului nr. 84/1995, republicată. Excepția a fost
ridicată de Societatea Comercială îGeoromservices“ — S.A.
din Ploiești într-o cauză civilă având ca obiect recursul
declarat de aceasta împotriva Deciziei civile nr. 61 din
11 iunie 2002 a Curții de Apel Ploiești — Secția civilă.
În motivarea excepției de neconstituționalitate se
susține că textele de lege criticate, care prevăd etapele ce
trebuie parcurse în ipoteza preluării de Ministerul Educației,
Cercetării și Tineretului a unor imobile necesare procesului
de instruire și educație, indiferent de statutul capitalului
social al societății ce are calitatea de proprietar, precum și
competența exclusivă a Guvernului de a stabili și de a
acorda despăgubirile îpe care le crede de cuviință“ pentru
imobilul expropriat, contravin art. 21 alin. (1) și (2), art. 44
alin. (1), (2), (3) și (6) și art. 136 alin. (5) din Constituție.
În acest sens, se arată că dispozițiile constituționale ale
art. 44 alin. (6) prevăd în mod expres că stabilirea
despăgubirilor necesită acordul proprietarului expropriat sau,
în lipsa acestuia, intervenția instanței de judecată; or,
conform ipotezei art. II din Ordonanța de urgență a
Guvernului nr. 110/2003, pentru imobilele deja integrate în
patrimoniul Ministerului Educației, Cercetării și Tineretului,
îacordarea justei despăgubiri rămâne la bunul plac al
Guvernului care nu poate fi silit de către instanța
judecătorească să plătească suma reală ce reprezintă
contravaloarea imobilului“. Așadar, atât art. 166 alin. (3),
(31), (32) din Legea nr. 84/1995, cât și art. II al Ordonanței
de urgență a Guvernului nr. 110/2003 îinstituie o procedură
strict administrativă, în care sunt implicate doar autorități
administrative și în care voința proprietarului expropriat de
a negocia cuantumul despăgubirii sau de a se adresa
puterii judecătorești pentru a obține o sumă corectă și
echitabilă, nu are nici o însemnătate“. Prin acest îmod
abuziv și arbitrar de a stabili cuantumul justei despăgubiri“
se încalcă și alin. (1) și (2) al art. 44 din Constituție,
precum și art. 136 alin. (5), îdin moment ce nu este creată
posibilitatea reală ca în cazul exproprierii prevăzute de
Legea învățământului să se primească de către proprietar o
despăgubire dreaptă — deci corect calculată — și
prealabilă“. Alin. (3) al art. 44 din Constituție este încălcat
prin aceea că îdespăgubirea ce se acordă nu este
prealabilă trecerii imobilului în patrimoniul Ministerului
Educației“, îdin moment ce mai întâi operează reintegrarea
bunului în patrimoniul expropriatorului, în baza protocolului
de predare-primire, și de abia pe urmă se demarează
«complexa» și «operativa» procedură de acordare a
despăgubirii“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005
În sfârșit, în legătură cu invocarea încălcării prevederilor
constituționale ale art. 21 alin. (1) și (2), se arată că
textele de lege criticate împiedică persoana expropriată de
a participa la procedura de stabilire a cuantumului
despăgubirii și de a se adresa, în mod direct, puterii
judecătorești pentru a obține recunoașterea dreptului.
Înalta Curte de Casație și Justiție — Secția civilă nu
și-a exprimat opinia asupra excepției de neconstituționalitate
ridicate, nici prin încheierea de sesizare și nici ca urmare
a solicitării formulate în acest sens de Curtea
Constituțională, prin Adresa nr. 6.698 din 2 decembrie
2004, în temeiul art. 15 din regulamentul său de
organizare și funcționare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Astfel, în legătură cu susținerea potrivit
căreia textele de lege criticate reglementează îo procedură
de despăgubire a societății expropriate“ în care
despăgubirea este îstabilită unilateral de autoritățile publice
care au statutul de expropriator“, se arată că aceste
dispoziții reglementează reintegrarea fără plată în
patrimoniul Ministerului Educației, Cercetării și Tineretului a
bazei materiale aferente procesului de instruire și de
educație, iar nu o procedură specială de expropriere, de
vreme ce statul nu a pierdut niciodată proprietatea acestor
bunuri. Mai arată că în sprijinul unei asemenea opinii este
și îfaptul că în cuprinsul alin. (3) al art. 166 se precizează
expres că aceste dispoziții nu se aplică bunurilor care au
intrat în patrimoniul agenților economici privați“, așa încât
nici procedura administrativă reglementată de art. 166
alin. (3), (3 1) și (3 2) din Legea nr. 84/1995, prin care
bunurile menționate sunt reintegrate în patrimoniul unităților
aferente Ministerului Educației și Cercetării, pe baza unui
protocol de predare-preluare și cu acordarea unei juste
despăgubiri, nu se aplică agenților economici privați. În
măsura în care bunuri de natura celor ce pot fi incluse în
baza materială aferentă procesului de instruire și de
educație sunt identificate în patrimoniul agenților economici
privați și statul român dorește reintegrarea lor în
patrimoniul unităților implicate în procesul de instruire și
educare, urmează a se recurge la procedura exproprierii
conform art. 44 din Constituție și Legii nr. 33/1994 privind
exproprierea pentru cauză de utilitate publică.
În legătură cu susținerea potrivit căreia în condițiile
textelor de lege criticate îdespăgubirea ce se acordă nu
este nici măcar prealabilă“, se consideră că aceasta nu are
aceeași natură juridică cu cea acordată în cadrul procedurii
de expropriere și este opțiunea legiuitorului de a stabili
acordarea unei juste despăgubiri ulterior încheierii
protocolului de predare-primire, astfel că despăgubirea nu
trebuie să fie prealabilă.
În sfârșit, cu privire la susținerile conform cărora prin
dispozițiile de lege criticate îse dorește instituirea unui caz
în care puterea judecătorească nu are posibilitatea de a se
pronunța în mod direct asupra despăgubirilor cuvenite unui
proprietar expropriat“, se consideră că: art. 166 din lege nu
are în vedere aplicarea unei proceduri de expropriere;
art. II din ordonanță are în vedere imobilele preluate pe

3

bază de protocol de predare-primire, până la data intrării
în vigoare a acesteia și pentru care Guvernul a fost obligat
prin hotărâri judecătorești să emită hotărâri de acordare de
despăgubiri; puterea judecătorească are posibilitatea de a
se pronunța asupra acordării despăgubirilor, în cadrul
procedurilor prevăzute de legea criticată.
Avocatul Poporului consideră că sesizarea Curții
Constituționale nu este legală, întrucât Încheierea nr. 4.811
din 25 iunie 2004, pronunțată în Dosarul Înaltei Curți de
Casație și Justiție nr. 3.721/2002, nu cuprinde și opinia
instanței de judecată. Or, din interpretarea dispozițiilor
imperative ale art. 29 alin. (4) din Legea nr. 47/1992,
rezultă îvoința legiuitorului de a acorda instanței de
judecată rolul unui filtru de acces la instanța de contencios
constituțional“, în același sens fiind și dispozițiile art. 146
lit. d) teza întâi din Constituție. În sfârșit, se arată că
îo interpretare contrară a acestor dispoziții constituționale și
legale ar duce la concluzia că instanța de judecată nu este
implicată în controlul de constituționalitate, ceea ce
contravine literei și spiritului prevederilor Constituției
referitoare la instanța de contencios constituțional“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
celor ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 166 alin. (3) sintagma îJusta despăgubire se
acordă, după caz, de Guvern“ din Legea nr. 84/1995,
republicată, în Monitorul Oficial al României, Partea I,
nr. 606 din 10 decembrie 1999, precum și prevederile
Ordonanței de urgență a Guvernului nr. 110/2003 pentru
completarea art. 166 din Legea învățământului nr. 84/1995,
republicată, publicată în Monitorul Oficial al României,
Partea I, nr. 748 din 26 octombrie 2003.
Articolul 166 alin. (3) din Legea nr. 84/1995 are
următorul cuprins: î[...] Baza materială aferentă procesului de
instruire și de educație, menționată la alin. (2) și realizată din
fondurile statului sau din fondurile instituțiilor și întreprinderilor
de stat în perioada anterioară datei de 22 decembrie 1989, se
reintegrează, fără plată, în patrimoniul Ministerului Educației
Naționale, al instituțiilor și unităților de învățământ și de
cercetare științifică din sistemul învățământului de stat.
Predarea-preluarea se face pe bază de protocol. Justa
despăgubire se acordă, după caz, de Guvern. În aceleași
condiții se reintegrează fără plată și imobilele care, conform
art. 20 alin. (2) din Legea nr. 15/1990, au trecut în patrimoniul
unor societăți comerciale, indiferent de statutul capitalului
social al acestora. Reintegrarea se face pe bază de protocol de
predare-primire. [...]“
Ordonanța de urgență a Guvernului nr. 110/2003
prevede: îArt. I. — Articolul 166 din Legea învățământului
nr. 84/1995, republicată în Monitorul Oficial al României,
Partea I, nr. 606 din 10 decembrie 1999, cu modificările și

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 498/13.VI.2005

completările ulterioare, se completează cu două noi alineate,
(31) și (32), cu următorul cuprins:
(31) Justa despăgubire prevăzută la alin. (3) se acordă,
pentru fiecare caz, prin hotărâre a Guvernului, la propunerea
Ministerului Educației, Cercetării și Tineretului și a Ministerului
Finanțelor Publice, în termen de 60 de zile de la data semnării
protocolului de predare-preluare.
(3 2) Cuantumul despăgubirii se stabilește în termen de
30 de zile de la data semnării protocolului de predare-preluare,
de către o comisie de evaluare formată din reprezentanți ai
Ministerului Educației, Cercetării și Tineretului, Ministerului
Administrației și Internelor, Ministerului Transporturilor,
Construcțiilor și Turismului și ai Ministerului Finanțelor Publice,
constituită prin ordin comun.
Art. II. — (1) Pentru imobilele preluate pe bază de protocol
de predare-preluare, în conformitate cu dispozițiile art. 166 din
Legea învățământului nr. 84/1995, până la data intrării în
vigoare a prezentei ordonanțe de urgență, și pentru care
Guvernul a fost obligat prin hotărâri judecătorești să emită
hotărâri de acordare a justei despăgubiri, aceasta se acordă,
pentru fiecare caz, prin hotărâre a Guvernului, la propunerea
Ministerului Educației, Cercetării și Tineretului și a Ministerului
Finanțelor Publice, în termen de 30 de zile de la data intrării în
vigoare a prezentei ordonanțe de urgență, din Fondul de
rezervă bugetară la dispoziția Guvernului.
(2) Cuantumul despăgubirii se stabilește în termen de
15 zile de la data intrării în vigoare a prezentei ordonanțe de
urgență de către comisia de evaluare prevăzută la alin. (32) al
art. 166 din Legea învățământului nr. 84/1995, republicată, cu
modificările și completările ulterioare.“
În opinia autorului excepției, dispozițiile de lege criticate
contravin art. 21 alin. (1) și (2), art. 44 alin. (1), (2), (3) și
(6) și art. 136 alin. (5) din Constituție, care prevăd:
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.“ ;
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire. [...]
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.“ ;
— Art. 136: î(5) Proprietatea privată este inviolabilă, în
condițiile legii organice.“
Examinând excepția de neconstituționalitate ridicată,
Curtea Constituțională reține următoarele:
Art. 166 alin. (3) din Legea învățământului nr. 84/1995,
republicată în Monitorul Oficial al României, Partea I,
nr. 606 din 10 decembrie 1999, cu modificările și
completările ulterioare, prevede reintegrarea în patrimoniul
Ministerului Educației, Cercetării și Tineretului a bazei
materiale aferente procesului de instruire și de educație,

realizată din fondurile statului sau din fondurile instituțiilor
și întreprinderilor de stat în perioada anterioară datei de
22 decembrie 1989, precum și a imobilelor care au trecut,
conform art. 20 alin. (2) din Legea nr. 15/1990, în
patrimoniul unor societăți comerciale. Totodată, dispune că
reintegrarea se face pe bază de protocol de predareprimire, iar justa despăgubire se acordă, după caz, de
Guvern. Autorul excepției consideră că măsura reintegrării,
în condițiile prevăzute de acest text de lege, reprezintă o
expropriere și, în consecință, sintagma îJusta despăgubire
se acordă, după caz, de Guvern“ este contrară art. 44
alin. (1), (2), (3) și (6) și art. 136 alin. (5) din Constituție
potrivit cărora, în condițiile legii organice, proprietatea
privată este inviolabilă și nimeni nu poate fi expropriat
decât pentru o cauză de utilitate publică, stabilită potrivit
legii, cu dreaptă și prealabilă despăgubire.
Cu referire la aceste susțineri, Curtea constată că, în
sensul prevederilor constituționale invocate, Legea
nr. 33/1994 privind exproprierea pentru cauză de utilitate
publică reglementează cadrul legal pentru protecția,
garantarea și ocrotirea dreptului de proprietate, în mod
egal, indiferent de proprietar, și instituie procedurile de
expropriere și stabilire a despăgubirilor. Or, nici una dintre
dispozițiile textului de lege criticat nu prevede exproprierea
pentru cauză de utilitate publică, cu justă și prealabilă
despăgubire, potrivit cerințelor constituționale și legale
arătate. Așa fiind, Curtea nu poate reține contrarietatea
sintagmei îJusta despăgubire se acordă, după caz, de
Guvern“, cuprinsă în art. 166 alin. (3) din Legea
nr. 84/1995, față de prevederile constituționale ale art. 44
alin. (1), (2), (3) și (6) și art. 136 alin. (5).
De altfel, Curtea constată că, în realitate, autorul
excepției nu critică soluția legislativă cuprinsă în art. 166
alin. (3) din Legea nr. 84/1995, ci sintagma îJusta
despăgubire se acordă, după caz, de Guvern“, cuprinsă în
textul legii menționate, precum și procedura de acordare a
acesteia, instituită prin Ordonanța de urgență a Guvernului
nr. 110/2003. În esență, potrivit motivelor de
neconstituționalitate formulate, textele de lege criticate:
îinstituie o procedură strict administrativă, în care sunt
implicate doar autorități administrative și în care voința
proprietarului expropriat de a negocia cuantumul
despăgubirii sau de a se adresa puterii judecătorești
pentru a obține o sumă corectă și echitabilă, nu are nici o
însemnătate;“ cuantumul îjustei despăgubiri“ este stabilit de
Guvern în îmod abuziv și arbitrar“; îdespăgubirea ce se
acordă nu este prealabilă trecerii imobilului în patrimoniul
Ministerului Educației“, îdin moment ce mai întâi operează
reintegrarea bunului în patrimoniul expropriatorului, în baza
protocolului de predare-primire, și de abia pe urmă se
demarează «complexa» și «operativa» procedură de
acordare a despăgubirii“; împiedică persoana expropriată de
a participa la procedura de stabilire a cuantumului
despăgubirii și de a se adresa puterii judecătorești pentru
a obține recunoașterea dreptului.
Așadar, autorul excepției invocă neconstituționalitatea
unor prevederi referitoare la acordarea, de către Guvern, a
justei despăgubiri și procedura stabilită pentru aceasta. În
legătură cu aceste susțineri, Curtea constată că prin
dispozițiile Ordonanței de urgență a Guvernului
nr. 110/2003 pentru completarea art. 166 din Legea
învățământului nr. 84/1995, republicată, legiuitorul a instituit
o procedură administrativă specială, care să conducă la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005
reintegrarea, fără plată, a bazei materiale aferente
procesului de instruire și educație în patrimoniul Ministerului
Educației și Cercetării, instituțiilor și unităților de învățământ
și de cercetare științifică din sistemul învățământului de
stat. Or, faptul că prin lege se stabilesc modalitățile de
reintegrare a bazei materiale și de acordare a justei
despăgubiri nu constituie o problemă de constituționalitate,
ci o opțiune a legiuitorului, în legătură cu care Curtea
Constituțională nu este competentă să se pronunțe. Așa
fiind, excepția de neconstituționalitate ridicată urmează a fi
respinsă, întrucât Curtea nu poate reține că prin textele de
lege criticate sunt încălcate prevederile art. 21 alin. (1) și
(2), art. 44 alin. (1), (2), (3) și (6) și art. 136 alin. (5) din
Constituție.
În sfârșit, Curtea reține că excepția de neconstituționalitate a fost ridicată într-o cauză în care Societatea
Comercială îGeoromservices“ — S.A. din Ploiești a solicitat

5

instanței de judecată obligarea Guvernului României la
plata justei despăgubiri, în temeiul art. 166 din Legea
nr. 84/1995, pentru imobilul său din municipiul Ploiești,
str. Traian nr. 28. Prin Hotărârea Guvernului nr. 969 din
15 iunie 2004, publicată în Monitorul Oficial al României,
Partea I, nr. 592 din 1 iulie 2004, adoptată în temeiul
art. 108 din Constituție și al art. II alin. (1) din Ordonanța
de urgență a Guvernului nr. 110/2003 pentru completarea
art. 166 din Legea învățământului nr. 84/1995, republicată,
s-a aprobat Societății Comerciale îGeoromservices“ — S.A.
plata justei despăgubiri pentru imobilul preluat în domeniul
public al municipiului Ploiești și în administrarea Consiliului
Local al Municipiului Ploiești. Pentru plată, prin hotărâre, se
dispune efectuarea modificărilor corespunzătoare în
structura bugetului de stat pe anul 2004 și în volumul și
structura bugetului Ministerului Educației și Cercetării pe
anul 2004.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 166 alin. (3) sintagma îJusta despăgubire se acordă,
după caz, de Guvern“ din Legea învățământului nr. 84/1995, precum și a prevederilor Ordonanței de urgență a Guvernului
nr. 110/2003 pentru completarea art. 166 din Legea învățământului nr. 84/1995, republicată, excepție ridicată de
Societatea Comercială îGeoromservices“ — S.A. din Ploiești în Dosarul nr. 3.721/2002 al Înaltei Curți de Casație și
Justiție — Secția civilă.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
privind aplicarea prevederilor Hotărârii Guvernului nr. 831/1997 pentru aprobarea modelelor
formularelor comune privind activitatea financiară și contabilă și a normelor metodologice
privind întocmirea și utilizarea acestora
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală,
în baza prevederilor art. 1 alin. (4) din Hotărârea Guvernului nr. 831/1997 pentru aprobarea modelelor formularelor
comune privind activitatea financiară și contabilă și a normelor metodologice privind întocmirea și utilizarea acestora,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 498/13.VI.2005
ministrul finanțelor publice emite următorul ordin:

Art. 1. — Se aprobă modelele formularelor specifice cu
regim special privind activitatea financiară și contabilă și
normele privind întocmirea și utilizarea acestora, prevăzute în
anexele nr. 1—4*) care fac parte integrantă din prezentul ordin.
Art. 2. — (1) În baza art. 155 alin. (8) din Legea
nr. 571/2003 privind Codul fiscal, cu modificările și
completările ulterioare, factura fiscală trebuie să cuprindă
obligatoriu următoarele elemente:
— seria și numărul facturii;
— data emiterii facturii;
— numele, adresa și codul de identificare fiscală ale
persoanei care emite factura;
— numele, adresa și codul de identificare fiscală, după
caz, ale beneficiarului de bunuri sau servicii;
— denumirea și cantitatea bunurilor livrate, denumirea
serviciilor prestate;
— prețul unitar fără taxa pe valoarea adăugată și baza
de impozitare pentru fiecare cotă de scutire;
— cota de taxă pe valoarea adăugată aplicată sau
mențiunile: scutit cu drept de deducere, scutit fără drept de
deducere, neimpozabil, supus regulilor speciale, după caz.
Pentru operațiunile supuse taxării inverse se menționează
obligatoriu îtaxare inversă“;
— suma taxei pe valoarea adăugată de plată, pentru
operațiunile taxabile, cu excepția cazurilor în care se aplică
reguli speciale prevăzute prin norme metodologice.
(2) Prevederile alin. (1) se aplică și:
— modelelor de factură fiscală, aprobate prin ordin al
ministrului finanțelor publice în baza art. 1 alin. (4) din
Hotărârea Guvernului nr. 831/1997 pentru aprobarea
modelelor formularelor comune privind activitatea financiară
și contabilă și a normelor metodologice privind întocmirea
și utilizarea acestora, care nu au fost prevăzute la data
aprobării lor cu elementele menționate la alin. (1);
— celorlalte formulare cu regim special, utilizate la
deducerea taxei pe valoarea adăugată, aprobate prin ordine
ale ministrului finanțelor publice în baza art. 1 alin. (4) din
Hotărârea Guvernului nr. 831/1997.
Art. 3. — Documentele justificative și financiar-contabile
emise către persoanele fizice cărora li s-au stabilit prin lege

anumite facilități fiscale se vor completa cu elementele de
identificare a acestora, astfel:
— numele și prenumele persoanei fizice se vor
completa la rubrica îCumpărător“, respectiv îBeneficiar“;
— codul numeric personal al persoanei fizice înscrise la
rubrica îCumpărător“, respectiv îBeneficiar“, se completează
la rubrica îCod fiscal“;
— adresa de domiciliu a persoanei fizice se va înscrie
la rubrica îSediul“.
Art. 4. — (1) În cazul în care pentru plata facturilor
fiscale emise pentru livrare de bunuri este încheiat un
contract de factoring, exemplarul al doilea al facturii
respective circulă și se arhivează la societatea bancară sau
la instituția financiară specializată, finanțatoare.
(2) Societatea furnizoare poate emite factura fiscală în
4 exemplare, situație în care exemplarul 4 circulă și se
arhivează la compartimentul desfacere, sau va face o copie
a facturii fiscale pentru compartimentul respectiv.
Art. 5. — (1) Facturile fiscale pentru prestări de servicii,
precum și cele pentru livrări de bunuri de utilitate publică,
cum sunt: energia electrică, energia termică, gazele
naturale, apa și altele de aceeași natură, nu intră sub
incidența art. 3 alin. (2) din Ordinul ministrului finanțelor
publice nr. 29/2003 privind aplicarea prevederilor Hotărârii
Guvernului nr. 831/1997 pentru aprobarea modelelor
formularelor comune privind activitatea financiară și
contabilă și a normelor metodologice privind întocmirea și
utilizarea acestora.
(2) Pentru facturile fiscale prevăzute la alin. (1) nu este
obligatorie înscrierea elementelor menționate la rubrica
privind expediția, și anume: numele delegatului, datele de
identificare a acestuia și semnătura.
Art. 6. — Direcția de reglementări contabile va duce la
îndeplinire prevederile prezentului ordin.
Art. 7. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu

București, 30 mai 2005.
Nr. 693.

*) Anexele nr. 1—4 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005

7
ANEXA Nr. 1

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 498/13.VI.2005
ANEXA Nr. 2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 498/13.VI.2005
ANEXA Nr. 3

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 498/13.VI.2005
ANEXA Nr. 4

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 498/13.VI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 498/13.VI.2005

15

MINISTERUL FINANȚELOR PUBLICE

ORDIN
pentru aprobarea valorilor nominale, a modelarului, a caracteristicilor și a modului de tipărire,
livrare, difuzare și păstrare a timbrelor fiscale mobile
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală,
în aplicarea dispozițiilor art. 6 alin. 3 din Decretul nr. 199/1955 privind taxele de timbru, cu modificările și
completările ulterioare, și ale art. 7 alin. (1) din Ordonanța de urgență a Guvernului nr. 199/2000 privind înființarea
Companiei Naționale îImprimeria Națională“ — S.A., aprobată cu modificări prin Legea nr. 402/2001, cu modificările și
completările ulterioare,
ministrul finanțelor publice emite următorul ordin:
Art. 1. — Se aprobă valorile nominale ale timbrelor
fiscale mobile, prevăzute în modelarul cuprins în anexa
nr. 1 care face parte integrantă din prezentul ordin.
Art. 2. — Caracteristicile timbrelor fiscale mobile,
condițiile de tipărire și de livrare a acestora sunt prezentate
în caietul de sarcini cuprins în anexa nr. 2 care face parte
integrantă din prezentul ordin.
Art. 3. — Timbrele fiscale mobile se tipăresc de
Ministerul Finanțelor Publice prin Compania Națională
îImprimeria Națională“ — S.A., în condițiile stabilite prin
prezentul ordin.
Art. 4. — Difuzarea și comercializarea timbrelor fiscale
mobile se fac de Compania Națională îPoșta Română“ —
S.A., în condițiile stabilite de comun acord cu Ministerul
Finanțelor Publice.
Art. 5. — Timbrele fiscale mobile aflate în circulație la
data intrării în vigoare a prezentului ordin se vor utiliza
până la epuizarea stocurilor, dar nu mai târziu de

31 decembrie 2006, cu excepția timbrelor fiscale mobile cu
valori nominale de 50 lei, 100 lei, 200 lei și 500 lei, care
se scot din circulație începând cu această dată.
Art. 6. — Sarcinile privind ducerea la îndeplinire a
prevederilor prezentului ordin, precum și cele privind
stabilirea necesarului și a programului de tipărire a
timbrelor fiscale mobile, urmărirea periodică a mișcării
stocurilor de timbre fiscale mobile tipărite, difuzate și
vândute revin Direcției generale a serviciilor administrative,
patrimoniu și arhivare.
Art. 7. — La data intrării în vigoare a prezentului ordin
se abrogă Ordinul ministrului finanțelor publice nr. 519/2002
pentru aprobarea valorilor nominale, a modelarului, a
caracteristicilor și a modului de tipărire, livrare, difuzare și
păstrare a timbrelor fiscale mobile, publicat în Monitorul
Oficial al României, Partea I, nr. 262 din 18 aprilie 2002.
Art. 8. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Doina-Elena Dascălu,
secretar de stat
București, 30 mai 2005.
Nr. 702.
ANEXA Nr. 1*)
MODELARUL

valorii nominale a timbrelor fiscale mobile
2005

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 498/13.VI.2005
ANEXA Nr. 2
CAIET DE SARCINI

privind caracteristicile, condițiile de tipărire și de livrare a timbrelor fiscale mobile
La tipărirea timbrelor fiscale mobile se impun
următoarele condiții:
1. Timbrul va fi compus din două piese, respectiv
timbrul propriu-zis și matca, detașabile una de cealaltă prin
perforatură.
2. Timbrul va avea formatul de 2 x 23 x 40 mm,
dimensiunile înțelegându-se pe perforatură.
3. Timbrele se pun în circulație în coli a câte 25 de
bucăți perforate, prin bucată înțelegându-se timbrul și
matca.
4. Imprimarea se face prin procedeul de tipar ofset, pe
hârtie de celuloză albită 100%, fără înălbitori optici și
având în structură melanj fluorescent. Greutatea hârtiei este
de 70 g/mp, cu o toleranță de +/–4%. Prin gumare, hârtia
câștigă în greutate circa 20%.
5. Desenul timbrului va avea dimensiunile de 37 x 20 mm,
iar cifrele vor avea corp de 11,7 puncte și font Eras
Bd BT, conform modelului comandat.
6. Timbrul va cuprinde două părți:
— partea din dreapta (timbrul propriu-zis) va conține
stema României înconjurată de un element ghiloș și
valoarea;
— partea din stânga (matca) va conține un fond de
siguranță și se va înscrie cuvântul îMATCA“ cu majuscule.
7. În partea dreaptă (timbrul propriu-zis) se înscriu cu
majuscule cuvintele îROMÂNIA“ și îTIMBRU FISCAL“.
8. În partea stângă (matca) se înscriu cu majuscule
cuvintele îACEASTĂ PARTE A TIMBRULUI FISCAL DE
....................................... LEI RĂMÂNE LA DOSAR“.
9. Cele două piese ale timbrului (timbrul propriu-zis și
matca) vor fi despărțite prin cuvintele îMINISTERUL
FINANȚELOR PUBLICE“, cu majuscule, scrisul începând
din partea inferioară către partea superioară a timbrului.

Pe acest text cade perforatura care detașează cele
două piese ale timbrului.
10. Întregul desen va fi imprimat pe un fond de
siguranță lineară, ghiloșat.
11. Desenele care poartă valoarea, precum și fondurile
de siguranță vor fi aceleași pentru toate valorile, fiind
diferită numai culoarea cu care sunt imprimate, după cum
urmează:
— la valoarea de 10 bani fondul va avea culoarea
albastru-deschis, iar cifrele care indică valoarea vor avea
culoarea albastru-închis;
— la valoarea de 20 de bani fondul va avea culoarea
galben-verzui, iar cifrele care indică valoarea vor avea
culoarea gri;
— la valoarea de 50 de bani fondul va avea culoarea
verde, iar cifrele care indică valoarea vor avea culoarea
albastru;
— la valoarea de 1 leu fondul va avea culoarea violet,
iar cifrele care indică valoarea vor avea culoarea albastru;
— la valoarea de 2 lei fondul va avea culoarea galben,
iar cifrele care indică valoarea vor avea culoarea maro;
— la valoarea de 3 lei fondul va avea culoarea roz, iar
cifrele care indică valoarea vor avea culoarea roșu.
12. Pe parcursul procesului tehnologic se va asigura
securitatea produsului.
13. Livrarea timbrelor fiscale mobile se va face în
pachete de 1.000 de coli înseriate, verificate cantitativ și
calitativ, ambalate în cutii de carton.
14. Transportul, depozitarea, conservarea și
comercializarea timbrelor fiscale mobile se vor face în
condiții corespunzătoare pentru a se asigura integritatea
cantitativă și calitativă a acestora.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 498/13.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|017511]
ISSN 1453—4495

PDF compression, OCR, web-optimization with CVISION's PdfCompressor

