PARTEA

Anul 173 (XVII) — Nr. 540

I

Vineri, 24 iunie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 239 din 10 mai 2005 referitoare la excepția
de neconstituționalitate a prevederilor art. 1
alin. (1) din Legea nr. 10/2001 privind regimul
juridic al unor imobile preluate în mod abuziv în
perioada 6 martie 1945 — 22 decembrie 1989 ....
562.

567.
570.

DECIZII

1–3

HOTĂRÂRI ALE GUVERNULUI ROMÂNIEI
— Hotărâre pentru aprobarea Programului privind
sprijinirea asociațiilor și producătorilor agricoli din
zona montană pentru achiziționarea de dotări
specifice noi, cu finanțare de la bugetul de stat ...
— Hotărâre privind organizarea și desfășurarea
studiilor universitare de doctorat ..............................

10–15

— Hotărâre pentru modificarea regimului juridic al
unui teren aflat în proprietatea privată a statului și
în administrarea Ministerului Apărării Naționale ....

16

ALE

CURȚII

4–9

CONSTITUȚIONALE

CURTEA CONSTITUȚIONALĂ

D E C I Z I A Nr. 239
din 10 mai 2005

referitoare la excepția de neconstituționalitate a prevederilor art. 1 alin. (1) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 1 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Ion Gavrilă, Magda Gavrilă,
Daniel Gavrilă, George Gavrilă, Cristian Gavrilă, Ionuț
Gavrilă, Iulian Gavrilă, Dacian Gavrilă și Ciprian Gavrilă în
Dosarul nr. 13.162/2003 al Judecătoriei Constanța.
La apelul nominal răspund autorii excepției de
neconstituționalitate, prin avocat, cu delegație la dosar,

2

MONITORUL OFICIAL AL ROMÂNIEI, PARTEA I, Nr. 540/24.VI.2005

lipsind celelalte părți. Procedura de citare a fost legal
îndeplinită.
Cauza fiind în stare de judecată, se acordă cuvântul pe
fondul cauzei.
Reprezentantul autorilor excepției arată că restituirea în
natură a imobilelor preluate în mod abuziv de stat, de
organizațiile cooperatiste sau de orice alte persoane
juridice, în temeiul prevederilor legale criticate, reprezintă o
măsură abuzivă împotriva chiriașilor acestor imobile, fiind
încălcate astfel dispozițiile constituționale cuprinse în art. 22
referitoare la dreptul la viață și la integritate fizică și
psihică și în art. 26 referitor la viața intimă, familială și
privată. Se mai arată că prevederile art. 1 alin. (1) din
Legea nr. 10/2001 contravin dispozițiilor art. 47 alin. (1) din
Constituție, deoarece este încălcată obligația statului de a
asigura cetățenilor un nivel de trai decent, prin lipsa unei
locuințe. În concluzie, susține că trecerea în proprietatea
statului a imobilului cu destinația de locuință nu a fost
abuzivă, ci legală, astfel încât restituirea în natură a
imobilului în cauză nu este justificată. Solicită Curții
Constituționale să se pronunțe asupra acestui aspect și să
admită în consecință excepția de neconstituționalitate.
Reprezentantul Ministerului Public arată că solicitarea
reprezentantului autorilor excepției în sensul unei aprecieri
asupra caracterului abuziv sau legal al modalității de
preluare a imobilului respectiv de către stat este o
problemă de interpretare și de aplicare a legii, ce excede
competenței Curții Constituționale. În ceea ce privește
excepția de neconstituționalitate, precizează că prevederile
legale criticate nu au nici o legătură cu soluționarea cauzei
de către instanța de judecată, astfel încât, în temeiul
art. 29 alin. (1) din Legea nr. 47/1992 privind organizarea
și funcționarea Curții Constituționale, excepția este
inadmisibilă.
C U R T E A,

având în vedere actele și lucrările dosarului, constată
următoarele:
Prin Încheierea din 25 octombrie 2004, pronunțată în
Dosarul nr. 13.162/2003, Judecătoria Constanța a sesizat
Curtea Constituțională cu excepția de neconstituționalitate
a prevederilor art. 1 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Ion Gavrilă, Magda Gavrilă, Daniel Gavrilă,
George Gavrilă, Cristian Gavrilă, Ionuț Gavrilă, Iulian
Gavrilă, Dacian Gavrilă și Ciprian Gavrilă.
În motivarea excepției de neconstituționalitate se
susține că prin restituirea în natură a imobilelor preluate în
mod abuziv de stat, de organizațiile cooperatiste sau de
orice alte persoane juridice în perioada 6 martie 1945 —
22 decembrie 1989, către foștii proprietari sau către
moștenitorii acestora, sunt încălcate prevederile art. 22 din
Constituție, referitoare la dreptul la viață și la integritate
fizică și psihică, cele ale art. 26 alin. (1) din Constituție,
referitoare la viața intimă, familială și privată, și cele ale
art. 47 alin. (1), referitoare la obligația statului de a asigura
cetățenilor un nivel de trai decent. În esență, se susține că
în acest fel este încălcat dreptul chiriașului imobilului în
cauză de îa avea o viață normală“ și o îlocuință decentă“,
precum și îdreptul de a avea un nivel de trai decent“, în
condițiile în care restituirea către fostul proprietar a
imobilului cu destinația de locuință a fost realizată, în
opinia autorului excepției de neconstituționalitate, în mod
nelegal.

Judecătoria Constanța consideră că textul de lege
criticat vizează respectarea dreptului de proprietate
recunoscut de Constituție și de Convenția europeană
pentru apărarea drepturilor omului și a libertăților
fundamentale și nu este de natură a încălca dreptul la
viață, dreptul la viața familială sau dreptul la un nivel de
trai decent, prevăzute prin dispozițiile art. 22, art. 26
alin. (1) și ale art. 47 alin. (1) din Constituție.
Pe de altă parte, instanța de judecată apreciază că
excepția de neconstituționalitate este inadmisibilă, deoarece
textul de lege criticat îeste articolul-cadru ce definește
cazurile în care se aplică această lege“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este inadmisibilă, deoarece textul de lege criticat nu are
legătură cu soluționarea cauzei. Se arată că dispozițiile
art. 1 alin. (1) din Legea nr. 10/2001 îare natura unei
norme introductive, prin care legiuitorul fixează o parte din
principiile și aspectele importante ale reglementării, dar
care fac obiectul unor dezvoltări în cadrul celorlalte articole
ale legii“.
Avocatul Poporului
arată
că
excepția
de
neconstituționalitate este neîntemeiată. Textul de lege
criticat nu încalcă dispozițiile art. 47 alin. (1) din Constituție,
deoarece îstabilirea, prin lege, a unor măsuri reparatorii
pentru persoanele cărora li s-au preluat imobile în mod
abuziv nu echivalează cu nerespectarea obligației statului
de a lua măsuri de dezvoltare economică și de protecție
socială, de natură să asigure cetățenilor un nivel de trai
decent“. În ceea ce privește dispozițiile art. 22 și cele ale
art. 26 alin. (1) din Constituție, acestea nu au relevanță în
cauză. Se mai arată că soluția legislativă prevăzută de
textul de lege criticat este rezultatul opțiunii legiuitorului și
nu este o problemă de contencios constituțional. Potrivit
jurisprudenței Curții Constituționale, ea nu poate da o altă
formulare textelor de lege și nici nu își poate asuma rolul
de a crea, de a abroga sau de a modifica o normă
juridică, devenind îlegislator pozitiv“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 1 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, publicată
în Monitorul Oficial al României, Partea I, nr. 75 din 14
februarie 2001.

MONITORUL OFICIAL AL ROMÂNIEI, PARTEA I, Nr. 540/24.VI.2005
Prevederile legale criticate au următorul conținut:
— Art. 1 alin. (1): î— Imobilele preluate în mod abuziv de
stat, de organizațiile cooperatiste sau de orice alte persoane
juridice în perioada 6 martie 1945 — 22 decembrie 1989,
precum și cele preluate de stat în baza Legii nr. 139/1940
asupra rechizițiilor și nerestituite se restituie, de regulă în
natură, în condițiile prezentei legi.“
În opinia autorului excepției de neconstituționalitate
prevederile legale criticate contravin dispozițiilor art. 22,
art. 26 alin. (1), și ale art. 47 alin. (1) din Constituție, al
căror conținut este următorul:
— Art. 22: î(1) Dreptul la viață, precum și dreptul la
integritate fizică și psihică ale persoanei sunt garantate.
(2) Nimeni nu poate fi supus torturii și nici unui fel de
pedeapsă sau de tratament inuman ori degradant.
(3) Pedeapsa cu moartea este interzisă.“;
— Art. 26 alin. (1): î(1) Autoritățile publice respectă și
ocrotesc viața intimă, familială și privată.“;
— Art. 47 alin. (1): îStatul este obligat să ia măsuri de
dezvoltare economică și de protecție socială, de natură să
asigure cetățenilor un nivel de trai decent.“
Examinând excepția de neconstituționalitate ridicată,
Curtea reține următoarele:
Autorii excepției de neconstituționalitate susțin că
prevederile art. 1 alin. (1) din Legea nr. 10/2001 încalcă
dreptul chiriașului imobilului restituit în natură către fostul
proprietar de îa avea o viață normală“ și o îlocuință
decentă“, precum și îdreptul de a avea un nivel de trai
decent“, fiind astfel în contradicție cu dispozițiile art. 22,
art. 26 alin. (1), și ale art. 47 alin. (1) din Constituție.
În ceea ce privește raportarea criticii de
neconstituționalitate la dispozițiile art. 22 din Constituție
referitoare la dreptul la viață, Curtea constată că
accepțiunea constituțională a acestui drept fundamental se
referă la dreptul personal nepatrimonial la viață, iar textul
de lege criticat statuează asupra restituirii în natură către
foștii proprietari a imobilelor preluate în mod abuziv de
stat, de organizațiile cooperatiste sau de orice alte
persoane juridice în perioada 6 martie 1945 — 22 decembrie
1989, precum și a celor preluate de stat în baza Legii
nr. 139/1940 asupra rechizițiilor. Prin urmare, invocarea
dispozițiilor art. 22 din Constituție în susținerea
neconstituționalității acestui text de lege nu are nici o
relevanță.

3

De asemenea, Curtea constată că dispozițiile
constituționale ale art. 26 alin. (1), potrivit cărora
îAutoritățile publice respectă și ocrotesc viața intimă,
familială și privată“, nu sunt relevante în susținerea
neconstituționalității textului de lege criticat, pentru
următoarele considerente:
Constituția nu definește noțiunea de viață intimă,
familială și privată, însă în jurisprudența Curții Europene a
Drepturilor Omului [cauza Niemetz împotriva Germaniei,
(1992)] s-a decis că protecția vieții private nu acoperă doar
sfera intimă a relațiilor personale, ci și îdreptul individului
de a lega și dezvolta relații cu semenii săi“, aceasta
deoarece îar fi prea restrictivă limitarea noțiunii de viață
privată la un cerc interior în care individul își trăiește viața
personală așa cum crede de cuviință“. Prin urmare, în
sensul jurisprudenței Curții europene, elementul definitoriu
al dreptului la viață intimă, familială și privată se referă la
sfera relațiilor interumane. Așa cum s-a statuat în
jurisprudența Curții Constituționale, de exemplu în Decizia
nr. 81 din 15 iulie 1994, publicată în Monitorul Oficial al
României, Partea I, nr. 14 din 25 ianuarie 1995, î(...)
interpretarea instanței de contencios european, în virtutea
principiului subsidiarității, impunându-se și față de instanța
de contencios constituțional național“, Curtea constată că în
prezenta cauză nu este pertinentă susținerea autorilor
excepției în sensul că restituirea în natură a imobilelor
preluate în mod abuziv de stat, de organizațiile
cooperatiste sau de orice alte persoane juridice în perioada
6 martie 1945 — 22 decembrie 1989, către foștii proprietari
sau către moștenitorii acestora, ar încălca dispozițiile art.
26 din Constituție referitor la viața intimă, familială și
privată.
În ceea ce privește raportarea criticii de
neconstituționalitate la dispozițiile art. 47 alin. (1) din
Constituție, Curtea constată că textul de lege ce face
obiectul controlului de constituționalitate, statuând asupra
principiului restituirii în natură a imobilelor preluate în mod
abuziv de stat, de organizațiile cooperatiste sau de orice
alte persoane juridice în perioada 6 martie 1945 —
22 decembrie 1989, nu încalcă obligația constituțională a
statului de a lua măsuri de dezvoltare economică și de
protecție socială în vederea asigurării unui nivel de trai
decent cetățenilor, ci, dimpotrivă, sunt în deplină
conformitate cu aceste dispoziții constituționale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 1 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de Ion
Gavrilă, Magda Gavrilă, Daniel Gavrilă, George Gavrilă, Cristian Gavrilă, Ionuț Gavrilă, Iulian Gavrilă, Dacian Gavrilă și
Ciprian Gavrilă în Dosarul nr. 13.162/2003 al Judecătoriei Constanța.
Definitivă și general obligatorie.
Pronunțată în ședința publică din data de 10 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

4

MONITORUL OFICIAL AL ROMÂNIEI, PARTEA I, Nr. 540/24.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Programului privind sprijinirea asociațiilor și producătorilor agricoli
din zona montană pentru achiziționarea de dotări specifice noi, cu finanțare de la bugetul de stat
În temeiul art. 108 din Constituția României, republicată, și al art. 5 alin. (4) din Legea muntelui nr. 347/2004,
Guvernul României adoptă prezenta hotărâre.
Art. 1. —Se aprobă Programul privind sprijinirea
asociațiilor și producătorilor agricoli din zona montană
pentru achiziționarea de dotări specifice noi, cu finanțare de
la bugetul de stat, prevăzut în anexa care face parte
integrantă din prezenta hotărâre.
Art. 2. —(1) Pentru programul prevăzut la art. 1 se
alocă suma de 300,0 miliarde lei de la bugetul de stat,
prin bugetul Ministerului Agriculturii, Pădurilor și Dezvoltării
Rurale.
(2) Suma prevăzută la alin. (1) se acordă pentru plata
alocației de 60% (inclusiv TVA) din prețul de achiziționare
a mașinilor, utilajelor, instalațiilor agricole și de mică
industrie, noi, ce se vor livra asociațiilor și producătorilor
agricoli din zona montană în anul 2005.
Art. 3. —Articolul 3 din Hotărârea Guvernului
nr. 141/2005 pentru stabilirea nivelului sprijinului acordat
producătorilor agricoli în vederea efectuării lucrărilor agricole

mecanizate pentru anul 2005 și aprobarea Normelor
metodologice privind acordarea, verificarea și plata
sprijinului financiar pentru achiziționarea de motorină în
vederea efectuării lucrărilor agricole mecanizate, publicată
în Monitorul Oficial al României, Partea I, nr. 180 din
2 martie 2005, se modifică și va avea următorul cuprins:
îArt. 3. —Suma aferentă plății sprijinului financiar în anul
2005 este de 2.726 miliarde lei și se asigură de la bugetul
de stat, prin bugetul Ministerului Agriculturii, Pădurilor și
Dezvoltării Rurale pe anul 2005, în cadrul programului
«Dezvoltarea durabilă a producției de cereale pentru boabe,
leguminoase boabe, plante tehnice, cartofi, legume de
câmp și în spații protejate, pomicultură și legumicultură».“

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 15 iunie 2005.
Nr. 562.

ANEXĂ

PROGRAM
privind sprijinirea asociațiilor și producătorilor agricoli din zona montană pentru achiziționarea de dotări specifice noi,
cu finanțare de la bugetul de stat
1. Obiective
Pentru dezvoltarea procesului investițional în agricultură
și zootehnie, Ministerul Agriculturii, Pădurilor și Dezvoltării
Rurale acordă asociațiilor și producătorilor agricoli din zona
montană, denumiți în continuare beneficiari, o alocație
echivalentă cu 60% (inclusiv TVA) din prețul mașinilor,
utilajelor, instalațiilor agricole și de mică industrie, noi,
produse în România sau în terțe țări, denumite în
continuare dotări.

Obiectivele care se au în vedere la acordarea alocației
pentru zona de munte sunt:
a) sprijinirea organizării de asociații în zona montană, în
vederea colectării și valorificării produselor animaliere;
b) sporirea capacității de producție a terenurilor agricole,
inclusiv a pajiștilor, cu respectarea bunelor practici agricole,
creșterea volumului de produse agroalimentare, animale și
vegetale de calitate, de tip ecologic;
c) creșterea efectivelor de animale, de ovine și bovine
în special, sporirea volumului îngrășămintelor naturale și

MONITORUL OFICIAL AL ROMÂNIEI, PARTEA I, Nr. 540/24.VI.2005
calității acestora, cu efectul ecologic al menținerii și
ameliorării calității florei furajere a pajiștilor naturale;
d) creșterea gradului de igienă a laptelui, ameliorarea
condițiilor fiziologice și reducerea incidenței la îmbolnăviri a
animalelor producătoare de lapte;
e) creșterea vitezei de recoltare și depozitare a fânului,
ca furaj de bază, reducerea substanțială a eforturilor fizice,
lărgirea gamei posibilităților înființării de noi culturi cu
perspective de piață, cum sunt plantele medicinale, arbuștii
fructiferi și altele asemenea;
f) asigurarea sporirii veniturilor din agricultură pentru
producătorii agricoli din satele de munte și încurajarea
tineretului din zonă pentru continuarea activităților
tradiționale;
g) îmbunătățirea condițiilor de viață pentru practicarea
agroturismului și conservarea peisajelor;
h) dezvoltarea unor noi servicii legate de activitățile
agricole, vizând aspecte legate de întrețineri și reparații la
mașini și instalații, aprovizionare-comerț, valorificarea
produselor agroalimentare și artizanale.
2. Sursa
a) Sursa este bugetul de stat, prin bugetul Ministerului
Agriculturii, Pădurilor și Dezvoltării Rurale, capitolul 67.01
îAgricultura și silvicultura“, titlul îTransferuri“, alineatul 40.53
îSprijinirea producătorilor agricoli“.
b) Suma necesară derulării prezentului program pentru
achiziționarea dotărilor este de 300,0 miliarde lei.
c) Suma prevăzută la lit. b) se acordă asociațiilor și
producătorilor agricoli din zona montană pentru cumpărarea
de dotări specifice noi, indiferent de proveniența acestora.
3. Beneficiari
Beneficiarii prezentului program sunt:
a) asociații ale producătorilor agricoli din zona montană;
b) producătorii agricoli din județele cu zonă montană,
prevăzute în anexa nr. 1, persoane fizice, proprietari de
terenuri agricole și/sau crescători de animale, înregistrați în
registrul agricol.
4. Condiții de eligibilitate
A. Pentru asociațiile producătorilor agricoli din zona
montană:
a) deținerea de animale și/sau de suprafețe de teren
agricol de către membrii asociației;
b) existența unui contract comercial încheiat între
asociație și furnizorul de echipamente;
c) existența avansului de 40% (inclusiv TVA) din prețul
dotărilor.
B. Pentru producătorii agricoli din zona montană,
persoane fizice:
a) declarația pe propria răspundere că exploatează
direct terenurile și/sau animalele aflate în proprietate și
sunt înscrise în registrul agricol;
b) deținerea în proprietate de adăposturi pentru animale
și de minimum 2 ha teren agricol și/sau a unui număr
minim de animale, respectiv:
— vaci cu lapte
2 capete
—2 UVM;
— ovine
10 capete
—1,5 UVM;
— caprine
10 capete
—1,5 UVM;

5

c) existența unui contract comercial încheiat între
producătorul agricol și furnizorul de echipamente;
d) existența avansului de 40% (inclusiv TVA) din prețul
dotărilor.
C. Nu pot beneficia de sprijin financiar:
a) asociațiile și producătorii agricoli care derulează la
data solicitării sprijinului programe cu finanțare externă;
b) asociațiile și persoanele fizice care înregistrează
datorii restante către bugetul de stat ori către bugetul local.
D. Furnizorii de dotări vor declara pe propria
răspundere, printr-o anexă la factura proforma, că în
contractele de livrare vor stipula următoarele:
a) îndeplinesc prevederile Legii nr. 608/2001 privind
evaluarea conformității produselor, cu modificările și
completările ulterioare;
b) mențin constante prețurile dotărilor consemnate în
facturile proforma până la livrarea acestora către
beneficiari;
c) acordă garanție, postgaranție și asigură piesele de
schimb necesare pe o perioadă cel puțin egală cu durata
normală de funcționare.
5. Destinația alocației
a) alocația de 60% din prețul de achiziționare (inclusiv
TVA) se acordă pentru achiziționarea dotărilor, așa cum
sunt precizate în anexa nr. 2.
b) înstrăinarea dotărilor înainte de expirarea perioadei
de 5 ani de la achiziționare este interzisă și atrage
restituirea alocației acordate de la bugetul de stat,
actualizată cu rata inflației în momentul restituirii/recuperării
sumelor, de către beneficiarul alocației, inclusiv plata de
penalități la bugetul de stat, potrivit legii.
c) constatarea înstrăinării dotărilor înainte de expirarea
perioadei de 5 ani de la achiziționare se face de către
direcția pentru agricultură și dezvoltare rurală județeană
care sesizează direcția generală a finanțelor publice
județeană.
d) sumele recuperate din restituirea alocației, conform
prevederilor lit. b), se vor vira la bugetul de stat.
6. Acordarea alocației
Alocația de 60% din prețul dotărilor (inclusiv TVA) se
acordă de Ministerul Agriculturii, Pădurilor și Dezvoltării
Rurale în urma analizei și aprobării cererilor beneficiarilor
prezentului program de către direcțiile pentru agricultură și
dezvoltare rurală din județele prevăzute în anexa nr. 1,
pentru dotările prevăzute în anexa nr. 2.
În acest scop:
a) solicitanții se adresează direcției pentru agricultură și
dezvoltare rurală județene, unde vor depune o cerere
conform modelului prevăzut în anexa nr. 3, însoțită de
actele doveditoare privind încadrarea în categoriile
prevăzute la pct. 3 și îndeplinirea condițiilor de eligibilitate
menționate la pct. 4;
b) direcțiile pentru agricultură și dezvoltare rurală
județene înregistrează cererile și verifică încadrarea
solicitantului în zona montană, le analizează și, în termen
de 5 zile lucrătoare, comunică în scris solicitantului avizul
cererii;

6

MONITORUL OFICIAL AL ROMÂNIEI, PARTEA I, Nr. 540/24.VI.2005

c) după obținerea avizului de la direcția pentru
agricultură și dezvoltare rurală județeană, beneficiarii se
adresează furnizorilor, prezentând avizul, în vederea
achiziționării dotărilor, conform prezentului program, unde
se întocmesc:
—factura proforma emisă de furnizor;
—declarația pe propria răspundere a furnizorului,
conform precizărilor menționate la pct. 4 lit. D;
—un contract comercial încheiat între producătorul
agricol și furnizorul de echipamente;
—documente de plată care atestă plata avansului de
40% din prețul de achiziție al dotărilor (inclusiv TVA) în
contul furnizorului care a emis factura proforma sau în
rate, în baza contractului încheiat între părți, caz în care
se face dovada achitării primei rate;
d) beneficiarii prezintă direcției pentru agricultură și
dezvoltare rurală județene documentele prevăzute la lit. c);
e) direcția pentru agricultură și dezvoltare rurală
județeană aprobă valoarea alocației cuvenite în baza
prezentului program, în termen de 3 zile lucrătoare, după
verificarea documentației depuse de solicitant;
f) beneficiarii și furnizorii au obligația de a transmite la
direcția pentru agricultură și dezvoltare rurală județeană, în
termen de 3 zile lucrătoare de la data achiziționării/livrării,
copii de pe factura fiscală și de pe procesul-verbal de
recepție.
7. Modul de decontare
a) Direcțiile pentru agricultură și dezvoltare rurală
județene, după aprobarea alocației, transmit săptămânal
Ministerului Agriculturii, Pădurilor și Dezvoltării Rurale
necesarul de fonduri pentru acoperirea volumului alocațiilor
aprobate, conform modelului prevăzut în anexa nr. 4.
b) Ministerul Agriculturii, Pădurilor și Dezvoltării Rurale,
pe baza solicitărilor direcțiilor pentru agricultură și
dezvoltare rurală județene, corespunzător dotărilor noi,
livrate, conform facturilor fiscale emise de furnizori și
proceselor-verbale de recepție, transmite Ministerului

Finanțelor Publice cererea pentru deschiderea creditelor
bugetare, însoțită de situația centralizatoare întocmită
conform modelului prevăzut în anexa nr. 5.
c) După aprobarea de către Ministerul Finanțelor Publice
a cererii pentru deschiderea creditelor bugetare, Ministerul
Agriculturii, Pădurilor și Dezvoltării Rurale alimentează
conturile direcțiilor pentru agricultură și dezvoltare rurală
județene.
d) Direcțiile pentru agricultură și dezvoltare rurală
județene efectuează plăți în contul furnizorilor care au emis
facturile proforma și fiscale.
8. Dispoziții finale
a) Direcțiile pentru agricultură și dezvoltare rurală
județene țin evidența beneficiarilor și a dotărilor
achiziționate într-un registru special, având ca structură
modelul prevăzut în anexa nr. 6.
b) Directorul executiv al direcției pentru agricultură și
dezvoltare rurală județene numește prin decizie persoanele
responsabile cu verificarea dosarelor de acordare a
alocației și cu evidența beneficiarilor, precum și cu
verificarea existenței dotărilor achiziționate și a modului de
folosire a acestora pe o perioadă de 5 ani de la data
achiziționării și transmite la Direcția buget finanțe din cadrul
Ministerului Agriculturii, Pădurilor și Dezvoltării Rurale, în
termen de 10 zile de la aprobarea prezentului program,
copii de pe deciziile de numire.
c) Direcțiile pentru agricultură și dezvoltare rurală
județene au obligația să verifice existența dotărilor
achiziționate și să transmită lunar Direcției buget finanțe din
cadrul Ministerului Agriculturii, Pădurilor și Dezvoltării Rurale
structura fizică a dotărilor contractate și livrate, conform
situației întocmite potrivit modelului prevăzut în anexa nr. 7.
d) Se interzice exportul dotărilor achiziționate în
condițiile prezentului program.
e) Anexele nr. 1—7 fac parte integrantă din prezentul
program.
ANEXA Nr. 1
la program

LISTA

județelor cu zonă montană
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.

Județul

Alba
Arad
Argeș
Bacău
Bihor
Bistrița-Năsăud
Brașov
Buzău
Caraș-Severin
Cluj
Covasna
Dâmbovița
Gorj
Harghita

Nr.
crt.

15.
16.
17.
18.
19.
20.
21.
22.
23.
24.
25.
26.
27.
28.

Județul

Hunedoara
Maramureș
Mehedinți
Mureș
Neamț
Prahova
Satu Mare
Sălaj
Sibiu
Suceava
Timiș
Tulcea
Vâlcea
Vrancea

7

MONITORUL OFICIAL AL ROMÂNIEI, PARTEA I, Nr. 540/24.VI.2005
ANEXA Nr. 2
la program
LISTA

a)
—
b)
—
—
—
—

dotărilor ce pot fi achiziționate în zona montană
Asociații ale producătorilor agricoli din zona montană:
tanc de răcire a laptelui, cu capacitate între 500—3.000 l
Producători agricoli din zona montană:
motocositoare;
greble mecanice;
mori cu ciocănele;
grup individual de muls.
ANEXA Nr. 3
la program

Direcția pentru Agricultură și Dezvoltare Rurală a Județului ......................
Nr. de înregistrare .............................. din ..............................
CERERE

pentru acordarea alocației de 60% din prețul de achiziționare (inclusiv TVA) a dotărilor noi
prevăzute în anexa nr. 2 la Programul privind sprijinirea asociațiilor și producătorilor agricoli
din zona montană pentru achiziționarea de dotări specifice noi, cu finanțare de la bugetul
de stat, aprobat prin Hotărârea Guvernului nr. 562/2005
1. Asociația ............................................................, cu sediul în localitatea ................................,
str. ........................ nr. ..........., județul/sectorul ..................................., înregistrată la registrul
comerțului sub nr. ..................., cod fiscal ........................................., reprezentată legal prin
domnul/doamna ..........................................................., posesor/posesoare al/a buletinului/cărții de
identitate seria ............ nr. ........................... emis/emisă de ......................................................
Asociația ........................................................................... colectează zilnic cantitatea de ...... litri
lapte pe care îl valorifică la procesatori.
2. Producătorul agricol ......................................., domiciliat/domiciliată în .................................,
str. .............................................. nr. ..., bl. ..., sc. ..., ap. ......, județul .........................................,
posesor/posesoare al/a buletinului/cărții de identitate seria ......................... nr. .......................,
emis/emisă de ..........................................., cod numeric personal ....................................................
Dețin în proprietate:
— teren agricol ................... ha;
— vaci cu lapte .................. capete;
— ovine ............................... capete;
— caprine ............................ capete.
(Se vor anexa acte doveditoare conform pct. 3 și 4 din program.)
În baza datelor prezentate, solicit acordarea avizului pentru achiziționarea de dotări noi
conform anexei nr. 2, beneficiind de alocația de 60% din prețul de achiziție (inclusiv TVA),
conform prevederilor Programului privind sprijinirea asociațiilor și producătorilor agricoli din zona
montană pentru achiziționarea de dotări specifice noi, cu finanțare de la bugetul de stat, aprobat
prin Hotărârea Guvernului nr. 562/2005, după cum urmează:
..................................................................................................................................................................
..................................................................................................................................................................
..................................................................................................................................................................
..................................................................................................................................................................
Mă angajez să respect prevederile programului aprobat prin Hotărârea Guvernului
nr. 562/2005 și, în mod special, că nu voi înstrăina aceste dotări timp de 5 ani de la
achiziționare.
Mă oblig să depun la direcția pentru agricultură și dezvoltare rurală județeană copii de pe
factura fiscală și de pe procesul-verbal de recepție, în termen de maximum 3 zile lucrătoare de
la data achiziționării dotărilor.
Data .........................................
Numele și prenumele (în clar)
..................................................
Semnătura
..................................................

8

MONITORUL OFICIAL AL ROMÂNIEI, PARTEA I, Nr. 540/24.VI.2005
ANEXA Nr. 4
la program

Direcția pentru Agricultură și Dezvoltare Rurală a Județului ..................
TABEL CENTRALIZATOR

privind necesarul de fonduri pentru acoperirea volumului alocațiilor aprobate în baza
Programului privind sprijinirea asociațiilor și producătorilor agricoli din zona montană
pentru achiziționarea de dotări specifice noi, cu finanțare de la bugetul de stat,
aprobat prin Hotărârea Guvernului nr. 562/2005, în ziua de .....................
Agentul economic
producător
sau importator

Nr.
crt.

Valoarea aprobată
conform facturii proforma
— milioane lei —

Valoarea alocației
de 60%
— milioane lei —

1.
...

TOTAL CUMULAT:

Director executiv,
........................................

Director executiv adjunct,
........................................

ANEXA Nr. 5
la program

MINISTERUL AGRICULTURII, PĂDURILOR ȘI DEZVOLTĂRII RURALE

SITUAȚIA CENTRALIZATOARE

privind acordarea de la bugetul de stat a sumelor reprezentând alocația pentru dotările noi
livrate conform Programului privind sprijinirea asociațiilor și producătorilor agricoli
din zona montană pentru achiziționarea de dotări specifice noi, cu finanțare de la bugetul
de stat, aprobat prin Hotărârea Guvernului nr. 562/2005, în luna ......................
Nr.
crt.

Agentul economic
producător
sau importator

Valoarea aprobată
conform facturii proforma
— milioane lei —

1.
2.
...

TOTAL CUMULAT:

Ordonator principal de credite,
......................................................

Valoarea alocației
de 60%
— milioane lei —

9

MONITORUL OFICIAL AL ROMÂNIEI, PARTEA I, Nr. 540/24.VI.2005
ANEXA Nr. 6
la program
REGISTRU

cuprinzând beneficiarii Programului privind sprijinirea asociațiilor și producătorilor agricoli
din zona montană pentru achiziționarea de dotări specifice noi, cu finanțare de la bugetul
de stat, aprobat prin Hotărârea Guvernului nr. 562/2005, dotările achiziționate
și exploatația deținută

Utilaje
Nr.
crt.

noi achiziționate

Beneficiarul alocației

Observații
Denumirea și tipul

0

1

2

Numărul de bucăți
3

4

ANEXA Nr. 7
la program

Direcția pentru Agricultură și Dezvoltare Rurală a Județului ..................
SITUAȚIA

privind necesarul de fonduri pentru acoperirea alocației de 60% din prețul de achiziție
al dotărilor noi livrate conform Programului privind sprijinirea asociațiilor și producătorilor
agricoli din zona montană pentru achiziționarea de dotări specifice noi, cu finanțare
de la bugetul de stat, aprobat prin Hotărârea Guvernului nr. 562/2005, la data de ......................

Nr.
crt.

Agentul economic producător
sau importator

0

1.

1

Valoarea
facturii fiscale
— mii lei —

2

Alocație 60%
— mii lei —

3

Sume virate
de Ministerul Agriculturii, Pădurilor
și Dezvoltării Rurale
la direcția pentru agricultură
și dezvoltare rurală județeană
— mii lei —
4

Agentul economic x
Total agentul economic x

2.

Agentul economic y
Total agentul economic y

TOTAL GENERAL:

Director executiv,
.................................

Director executiv adjunct,
.................................

10

MONITORUL OFICIAL AL ROMÂNIEI, PARTEA I, Nr. 540/24.VI.2005
GUVERNUL ROMÂNIEI

HOTĂRÂRE
privind organizarea și desfășurarea studiilor universitare de doctorat
În temeiul art. 108 din Constituția României, republicată, al art. 71 alin. (2), al art. 80 alin. (1) și al art. 92 alin.
(2) și (3) din Legea învățământului nr. 84/1995, republicată, cu modificările și completările ulterioare, precum și al art. 14
din Legea nr. 288/2004 privind organizarea studiilor universitare,
Guvernul României adoptă prezenta hotărâre.
CAPITOLUL I
Dispoziții generale
Art. 1. —(1) Prezenta hotărâre reglementează principiile
de bază privind organizarea și desfășurarea ciclului de
studii universitare de doctorat, ciclu denumit în continuare
doctorat.
(2) Doctoratul constituie ciclul superior de studii
universitare a cărui finalitate este dezvoltarea cunoașterii
prin cercetare științifică originală. Doctoratul are două
componente: un program de pregătire bazat pe studii
universitare avansate și un program de cercetare științifică.
(3) Doctoratul este de două tipuri: doctorat științific și
doctorat profesional.
Art. 2. —(1) Doctoratul științific se bazează pe creație și
cercetare științifică avansată, contribuind la dezvoltarea de
cunoștințe, competențe și abilități cognitive.
(2) Cunoștințele, competențele și abilitățile generale și
de specialitate conferă absolventului de studii universitare
de doctorat științific capacitatea:
a) de a înțelege sistematic, comprehensiv, domeniul de
studiu și de a utiliza metodele de cercetare asociate
acestui domeniu;
b) de a concepe și implementa un proiect de cercetare
și de a face managementul cercetării în condițiile
respectării deontologiei profesionale;
c) de a contribui la progresul cunoașterii prin cercetare
originală cu impact național sau internațional, demonstrată
prin publicații științifice;
d) de analiză critică, evaluare și sinteză a unor idei noi
și complexe;
e) de comunicare cu comunitatea profesională și cu
societatea civilă în contextul domeniului său de cercetare;
f) de a contribui la promovarea dezvoltării tehnologice,
sociale și culturale în contextul unei societăți și economii
bazate pe cunoaștere.
(3) Doctoratul științific se organizează în domeniile
cuprinse în următoarele domenii fundamentale: științe
exacte, științe ale naturii, științe umaniste, teologie, științe
juridice, științe sociale și politice, științe economice,
arhitectură și urbanism, științe agricole și silvice, științe
medicale, științe inginerești, științe militare și informații.
(4) Instituțiile de învățământ superior promovează
interdisciplinaritatea în studiile universitare de doctorat.
Art. 3. — (1) Doctoratul profesional se bazează pe
crecetare-analiză științifică a propriei performanțe
profesionale artistice sau sportive a doctorandului, realizată

cel puțin la nivel național, contribuind astfel la dezvoltarea
de cunoștințe, competențe și abilități profesionale.
(2) Cunoștințele, competențele și abilitățile generale și
de specialitate conferă absolventului de studii universitare
de doctorat profesional capacitatea:
a) de a înțelege sistematic, comprehensiv, domeniul
profesional și de a utiliza metodele profesionale avansate
asociate domeniului respectiv;
b) de a concepe și implementa un proiect de cercetare
a performanțelor profesionale artistice sau sportive și de a
face managementul acestuia în condițiile respectării
deontologiei profesionale;
c) de a contribui la dezvoltarea practicii profesionale de
valoare națională și internațională;
d) de analiză critică, evaluare și sinteză a unor idei noi
și complexe asociate practicii profesionale sau creației
artistice proprii;
e) de comunicare cu comunitatea profesională și cu
societatea civilă în contextul domeniului de expertiză.
(3) Doctoratul profesional se poate organiza numai în
domeniile cuprinse în domeniile fundamentale: arte, cultură
fizică și sport.
CAPITOLUL II
Instituția Organizatoare de Studii Universitare de Doctorat
(I.O.S.U.D.)
Art. 4. — (1) Doctoratul se organizează în instituțiile de
învățământ superior aprobate de Ministerul Educației și
Cercetării, pe baza evaluării periodice a capacității lor
instituționale de a oferi un mediu integrat de învățare și
cercetare avansată, de nivel național sau internațional.
(2) Evaluarea se face la nivelul fiecărei instituții de
învățământ superior pentru fiecare domeniu de doctorat de
către o comisie de experți, pe baza unui sistem de criterii
și a unei metodologii care se aprobă prin ordin al
ministrului educației și cercetării.
(3) Pe baza rezultatelor evaluării instituției de învățământ
superior, Consiliul Național de Atestare a Titlurilor,
Diplomelor și Certificatelor Universitare propune Ministerului
Educației și Cercetării acordarea dreptului de organizare de
studii universitare de doctorat. Dreptul de a organiza studii
universitare de doctorat se atestă prin ordin al ministrului
educației și cercetării.
(4) Instituția de învățământ superior care a primit
aprobarea de a organiza doctorat într-unul sau mai multe
domenii se numește în continuare Instituție Organizatoare de
Studii Universitare de Doctorat (I.O.S.U.D.). I.O.S.U.D. are

MONITORUL OFICIAL AL ROMÂNIEI, PARTEA I, Nr. 540/24.VI.2005
obligația de a publica un raport anual privind ciclul de
studii universitare de doctorat, însoțit de sinteze ale tezelor
de doctorat susținute în anul respectiv.
(5) Fiecare I.O.S.U.D. își elaborează un regulament
propriu de organizare și desfășurare a doctoratului, cu
respectarea prevederilor legale, în termen de 90 de zile de
la intrarea în vigoare a prezentei hotărâri.
(6) Institutele Academiei Române și alte institute de
cercetare din țară și din străinătate pot participa la ciclul
de studii universitare de doctorat prin formarea de consorții
cu I.O.S.U.D. Într-un astfel de consorțiu institutele
Academiei Române și celelalte institute de cercetare pot
contribui la realizarea programelor de cercetare științifică, în
concordanță cu prevederile Regulamentului I.O.S.U.D. de
organizare și desfășurare a doctoratului.
CAPITOLUL III
Conducătorul de doctorat
Art. 5. — (1) Conducător de doctorat poate fi un
profesor universitar, un profesor universitar consultant, un
academician sau un cercetător științific principal gradul I,
care are titlul de doctor obținut în domeniul respectiv.
(2) Conducătorul de doctorat se numește prin ordin al
ministrului educației și cercetării, la propunerea I.O.S.U.D.,
cu avizul Consiliului Național de Atestare a Titlurilor,
Diplomelor și Certificatelor Universitare, acest aviz fiind
acordat pe baza evaluării activității didactice și de
cercetare, de relevanță națională sau internațională.
(3) Conducătorul de doctorat își desfășoară activitatea
didactică și de cercetare în instituția de învățământ
superior care l-a propus sau în instituții care formează
consorții cu respectiva I.O.S.U.D. Un conducător de
doctorat își poate desfășura activitatea prin afiliere la o
singură I.O.S.U.D.
(4) Fiecare I.O.S.U.D. este autorizată să stabilească prin
regulament propriu numărul maxim de doctoranzi pe care îi
poate îndruma un conducător de doctorat, dar acesta nu
poate fi mai mare de 15 doctoranzi înscriși simultan la un
conducător de doctorat.
(5) După pensionare, conducătorul de doctorat, cu
excepția celui care a obținut calitatea de profesor
universitar consultant, nu mai poate primi spre îndrumare
noi doctoranzi. Profesorul consultant nu mai poate primi
spre îndrumare noi doctoranzi după vârsta de 70 de ani.
(6) Prin încetarea contractului de muncă la o I.O.S.U.D.
se pierde automat calitatea de conducător de doctorat, iar
doctoranzii sunt redistribuiți altor conducători de doctorat
din aceeași I.O.S.U.D.
CAPITOLUL IV
Asigurarea calității în cadrul studiilor universitare
de doctorat
Art. 6. — (1) Studiile universitare de doctorat fac
obiectul procedurilor de asigurare internă și externă a
calității stabilite pe baza bunelor practici europene.
(2) Principalii responsabili de calitatea doctoratului sunt
I.O.S.U.D, conducătorul de doctorat și doctorandul.
(3) În cazul nerespectării standardelor de calitate sau de
etică profesională, Ministerul Educației și Cercetării, pe
baza unui raport extern de evaluare, întocmit de Consiliul

11

Național de Atestare a Titlurilor, Diplomelor și Certificatelor
Universitare, poate lua următoarele măsuri:
a) retragerea dreptului I.O.S.U.D. de a organiza concurs
de admitere pentru selectarea de noi doctoranzi pe o
perioadă de până la 3 ani;
b) retragerea calității de conducător de doctorat;
c) retragerea titlului de doctor.
(4) Redobândirea dreptului I.O.S.U.D. de a organiza
concurs de admitere în ciclul de studii universitare de
doctorat se poate obține numai pe baza unui nou raport
extern de evaluare al Consiliului Național de Atestare a
Titlurilor, Diplomelor și Certificatelor Universitare și cu
aprobarea Ministerului Educației și Cercetării.
(5) Redobândirea calității de conducător de doctorat se
poate obține la propunerea I.O.S.U.D., pe baza unui raport
de evaluare internă ale cărui aprecieri sunt validate printr-o
evaluare externă. Rezultatele pozitive ale acestor proceduri
sunt condiții necesare pentru aprobare din partea
Ministerului Educației și Cercetării.
(6) Conducătorii de doctorat și I.O.S.U.D. sunt evaluați
o dată la 5 ani de către comisii de experți aprobate prin
ordin al ministrului educației și cercetării.
CAPITOLUL V
Organizarea ciclului de studii universitare de doctorat
Art. 7. — (1) Durata ciclului de studii universitare de
doctorat este, de regulă de 3 ani. În situații speciale,
durata poate fi prelungită cu 1—2 ani, în condițiile
prevăzute de lege.
(2) Studiile universitare de doctorat se pot întrerupe pe
motive temeinice, cu aprobarea conducerii I.O.S.U.D,
conform prevederilor contractului de studii universitare de
doctorat. Perioadele de întrerupere cumulate nu pot depăși
2 ani.
(3) Durata desfășurării doctoratului se prelungește în
caz de întrerupere, corespunzător cu perioadele cumulate
ale întreruperilor aprobate de conducerea I.O.S.U.D.
Art. 8. — (1) Doctoratul se desfășoară pe baza unui
contract de studii doctorale încheiat între doctorand,
conducătorul de doctorat și I.O.S.U.D. În acest contract
sunt prevăzute drepturile și obligațiile fiecărei părți implicate
în ciclul de studii universitare de doctorat, astfel încât să
fie realizate cerințele de asigurare a calității.
(2) Modelul contractului de studii doctorale se
elaborează de fiecare I.O.S.U.D, în concordanță cu
prevederile regulamentului de organizare și desfășurare a
doctoratului și cu respectarea legislației în vigoare.
Art. 9. — Doctoratul se desfășoară în limba română
sau într-o limbă de circulație internațională, la cererea
doctorandului, conform contractului de studii doctorale
încheiat între I.O.S.U.D, conducătorul de doctorat și
doctorand.
Art. 10. — (1) Programul de pregătire universitară
avansată se desfășoară în cadrul I.O.S.U.D. pe baza
planului de învățământ aprobat în senatul instituției de
învățământ superior și are o durată de 2—3 semestre.
(2) Planul de învățământ cuprinde atât discipline de
cunoaștere avansată în cadrul domeniului de studii de
doctorat, cât și module de pregătire complementară
necesare pentru o inserție rapidă a absolventului de studii
universitare de doctorat pe piața muncii.

12

MONITORUL OFICIAL AL ROMÂNIEI, PARTEA I, Nr. 540/24.VI.2005

(3) În cadrul programului de pregătire universitară
avansată, pentru a evidenția rezultatele formării,
concomitent cu sistemul de evaluare se utilizează sistemul
de credite transferabile. Fiecare I.O.S.U.D. este autorizată
să stabilească propriile reguli de evaluare a doctoranzilor
și criteriile specifice de promovare a probelor din cadrul
programului de pregătire universitară avansată.
Art. 11. — (1) Programul de cercetare științifică are o
durată de 3—4 semestre și este organizat în domeniul de
cercetare prin care s-a consacrat conducătorul de doctorat.
(2) Cercetarea științifică se bazează pe metode
cantitative și calitative agreate de comunitatea științifică
dintr-un domeniu. În cazul doctoratului profesional,
cercetarea științifică se aplică asupra performanțelor
profesionale artistice sau sportive proprii.
Art. 12. — (1) Pentru promovarea doctorandului în
programul de cercetare științifică, acesta susține public un
proiect de cercetare științifică.
(2) Tema proiectului de cercetare științifică se stabilește
de către conducătorul de doctorat împreună cu doctorandul
și se corelează cu programul de pregătire universitară
avansată, cu domeniul de expertiză al conducătorului de
doctorat, cu programele și cu politica instituțională ale
I.O.S.U.D.
(3) Comisia de examinare a proiectului de cercetare
științifică este formată din conducătorul de doctorat, în
calitate de președinte, și din cel puțin alți 2 specialiști cu
titlu de doctor și funcție didactică cel puțin de conferențiar
universitar sau de cercetător științific gradul II din
I.O.S.U.D. sau din consorțiul de cercetare stabilit potrivit
pevederilor art. 4 alin. (6).
(4) Rezultatele evaluării se exprimă prin unul dintre
următoarele calificative: îFoarte bine“, îBine“, îSatisfăcător“
sau îNesatisfăcător“. Calificativele îFoarte bine“ și îBine“
permit promovarea directă a doctorandului în programul de
cercetare. În cazul obținerii calificativului îSatisfăcător“ sau
îNesatisfăcător“, doctorandul prezintă un nou proiect.
(5) Dacă și la a doua susținere a probei de promovare
în programul de cercetare se obține calificativul
îSatisfăcător“ sau îNesatisfăcător“, doctorandul este
exmatriculat din ciclul de studii universitare de doctorat. El
primește un certificat de absolvire a programului de
pregătire universitară avansată din cadrul ciclului de studii
unversitare de doctorat.
Art. 13. — (1) Programul de cercetare științifică se
realizează sub îndrumarea unui conducător de doctorat, în
cadrul unei echipe de cercetare științifică.
(2) În cazul doctoratului interdisciplinar, îndrumarea
poate fi realizată de 2 conducători de doctorat din
domeniile care concură la realizarea programului original de
cercetare propus de doctorand și aprobat de I.O.S.U.D. Cei
2 conducători de doctorat pot să aparțină aceleiași instituții
de învățământ superior sau partenerilor din consorțiu ori
pot să își desfășoare activitatea în două I.O.S.U.D. diferite.
În acest caz, între instituții se încheie un acord de
cotutelă.
(3) Activitatea de îndrumare a doctoranzilor este inclusă
în norma didactică sau de cercetare a conducătorului de
doctorat, potrivit reglementărilor legale în vigoare. În cazul

îndrumării programului de cercetare al unui doctorand de
către 2 conducători de doctorat, normarea se face
proporțional cu activitatea de îndrumare a fiecărui
conducător de doctorat.
(4) Programul începe după acceptarea de către
conducerea I.O.S.U.D. a proiectului de cercetare științifică
care devine în același timp temă pentru realizarea tezei de
doctorat.
(5) Programul de cercetare științifică se poate desfășura
în cadrul I.O.S.U.D, în cadrul institutelor Academiei
Române sau al altor institute de cercetare din țară ori din
străinătate, partenere într-un consorțiu cu I.O.S.U.D.
(6) Rezultatele intermediare ale programului de
cercetare sunt prezentate de doctorand spre dezbatere în
cadrul I.O.S.U.D sub forma unor rapoarte științifice.
I.O.S.U.D. stabilește prin regulament propriu numărul,
frecvența și cerințele științifice minimale ale rapoartelor
intermediare de cercetare științifică. Publicarea rapoartelor
științifice în reviste de specialitate, cu referenți științifici,
este stimulată de I.O.S.U.D.
(7) Programul de cercetare științifică se finalizează prin
prezentarea publică a tezei de doctorat.
Art. 14. — Cheltuielile ocazionate de organizarea și
desfășurarea examenelor, prezentarea proiectelor de
cercetare științifică, susținerea publică a tezei de doctorat
și eliberarea diplomei de doctor se suportă din bugetul
I.O.S.U.D.
Art. 15. — (1) Studiile universitare de doctorat se pot
organiza și în cotutelă internațională.
(2) În situația prevăzută la alin. (1) doctorandul își
desfășoară activitatea sub îndrumarea concomitentă a unui
conducător de doctorat din România și a unui conducător
de doctorat dintr-o altă țară, pe baza unui acord scris între
instituțiile organizatoare implicate.
(3) I.O.S.U.D. care înmatriculează inițial doctorandul are
rolul principal, iar I.O.S.U.D. care participă în cotutelă la
organizarea și desfășurarea doctoratului are rolul de
cotutelă.
(4) Acordul prevăzut la alin. (2) cuprinde cerințele
organizării și desfășurării doctoratului în fiecare dintre cele
două I.O.S.U.D, în concordanță cu rolul pe care fiecare
parte îl asumă în cadrul cotutelei și cu legislația specifică
din fiecare țară.
(5) Acordul prevăzut la alin. (2) prevede recunoașterea
reciprocă a titlului științific de doctor de către autoritățile de
resort din cele două țări, pe baza competențelor acestora
și în conformitate cu prevederile legale din fiecare țară.
Art. 16. — (1) Studiile universitare de doctorat se pot
organiza în forma de învățământ cu frecvență și fără
frecvență.
(2) Doctoratul în forma de învățământ cu frecvență se
poate organiza în regim de finanțare de la bugetul de stat
sau în regim cu taxă. Ministerul Educației și Cercetării
alocă anual pentru doctoratul în forma de învățământ cu
frecvență un număr de locuri finanțate de la buget.
(3) Doctoratul în forma de învățământ fără frecvență se
organizează numai în regim cu taxă. Numărul de locuri
pentru doctoratul în regim cu taxă și cuantumul acesteia
se stabilesc de către Senatul fiecărei I.O.S.U.D, pe baza

MONITORUL OFICIAL AL ROMÂNIEI, PARTEA I, Nr. 540/24.VI.2005
legislației în vigoare și cu respectarea cerințelor de
asigurare a calității.
(4) Cele două componente ale ciclului de studii
universitare de doctorat —programul de studii universitare
avansate și programul de cercetare științifică —sunt
obligatorii pentru ambele forme de învățământ.
Art. 17. — Pe parcursul ciclului de studii universitare de
doctorat forma de învățământ poate fi schimbată, potrivit
prevederilor Regulamentului I.O.S.U.D. și clauzelor
contractului de studii doctorale.
Art. 18. — (1) Doctorandul poate solicita conducerii
I.O.S.U.D. schimbarea conducătorului de doctorat în cazul
în care acesta este indisponibil mai mult de un an sau nu
respectă clauzele din contractul de studii.
(2) Conducerea I.O.S.U.D. aprobă schimbarea după
obținerea acordului scris al unui nou conducător de
doctorat, în cadrul aceluiași domeniu de studiu.
Art. 19. — (1) Doctorandul poate solicita schimbarea
temei de doctorat o singură dată în timpul programului de
cercetare științifică, pe baza susținerii cu succes a unui
nou proiect de cercetare științifică.
(2) Schimbarea temei tezei de doctorat se aprobă de
conducerea I.O.S.U.D., în cadrul aceluiași domeniu în care
a fost înmatriculat doctorandul, și nu implică modificarea
duratei ciclului de studii universitare de doctorat.
(3) În cazul doctoratului în cotutelă, schimbarea temei
tezei de doctorat se face cu acordul ambelor I.O.S.U.D.
CAPITOLUL VI
Doctorandul
Art. 20. — Persoana admisă la doctorat are pe întreaga
perioadă de desfășurare a acestuia —de la înmatricularea
în ciclul de studii de doctorat până la susținerea publică a
tezei de doctorat —calitatea de doctorand, calitate asimilată
celei de asistent de cercetare pe perioada programului de
pregătire universitară avansată și de cercetător științific pe
perioada programului de cercetare științifică.
Art. 21. — (1) Doctorandul înscris la forma de
învățământ cu frecvență poate obține bursă de doctorat,
care se acordă prin concurs organizat de I.O.S.U.D.
(2) Conform prevederilor contractului de studii, bursa de
doctorat se acordă fie pe întreaga perioadă a studiilor
universitare de doctorat, fie pe una dintre componentele
doctoratului: programul de pregătire universitară avansată
sau programul de cercetare științifică. Bursa se suspendă
automat pentru perioadele de întrerupere a studiilor de
doctorat aprobate de conducerea I.O.S.U.D., la cererea
doctorandului.
(3) Bursa de doctorat reprezintă, în înțelesul prezentei
hotărâri, o indemnizație egală cu salariul brut de asistent
de cercetare pentru perioada programului de pregătire
universitară avansată și de cercetător științific pentru
perioada programului de cercetare științifică.
(4) Bursa de doctorat se acordă din veniturile I.O.S.U.D.
provenite din sume alocate de la bugetul de stat, din
venituri proprii, donații, sponsorizări și din alte surse, în
condițiile legii.

13

Art. 22. — Doctorandul exmatriculat pentru
neîndeplinirea obligațiilor prevăzute în ciclul de studii
universitare de doctorat pierde statutul de doctorand, iar
dacă a fost bursier, el pierde în mod automat și drepturile
de bursă de studii.
Art. 23. — (1) Pe toată durata activității, doctorandul de
la forma de învățământ cu frecvență, care obține bursă,
beneficiază de recunoașterea vechimii în muncă, de alte
drepturi și obligații ce revin salariatului, precum și de
dreptul de a desfășura activități didactice prin cumul sau
prin plata cu ora, potrivit contractului de studii de doctorat.
(2) Contribuțiile datorate, potrivit legii, la asigurările
sociale de stat, la asigurările pentru șomaj, la asigurările
sociale de sănătate și pentru accidente de muncă și boli
profesionale pentru doctoranzii la forma de învățământ cu
frecvență, care obțin bursă, se plătesc lunar de către
I.O.S.U.D. la care sunt înmatriculați. Baza de calcul a
contribuțiilor datorate o constituie cuantumul bursei.
(3) După susținerea tezei de doctorat, I.O.S.U.D.
eliberează o adeverință care atestă că perioada în care
doctorandul a urmat studiile universitare de doctorat la
forma de învățământ cu frecvență constituie vechime în
muncă.
(4) Doctoranzii care urmează studiile la forma de
învățământ fără frecvență și sunt salariați în administrația
publică, în regiile autonome cu specific deosebit sau în alte
unități bugetare au dreptul la concedii de studii fără plată,
potrivit legislației în vigoare.
Art. 24. — Doctoranzii care îndeplinesc toate obligațiile
de studiu și cercetare prevăzute în contract și susțin cu
succes teza de doctorat în condițiile art. 35 alin. (2)
primesc titlul de doctor în domeniul de studiu abordat.
CAPITOLUL VII
Admiterea la studii universitare de doctorat
Art. 25. — (1) Admiterea candidaților la studii
universitare de doctorat, indiferent de forma de învățământ
în care se organizează, se face prin concurs organizat
anual de I.O.S.U.D., de regulă înainte de începutul anului
universitar.
(2) Organizarea și desfășurarea concursului de admitere
la studii universitare de doctorat se realizează în
conformitate cu regulamentul propriu al fiecărei I.O.S.U.D.,
care devine responsabilă pentru asigurarea calității.
(3) Concursul de admitere la studii universitare de
doctorat conține o serie de probe specifice domeniului de
studiu respectiv și un examen de competență lingvistică
pentru o limbă de circulație internațională.
(4) Înscrierea la concursul de admitere la studii
universitare de doctorat într-un domeniu specific se poate
face indiferent de domeniul în care a fost dobândită
diploma de licență sau de masterat. Cunoștințele specifice
domeniului de studiu se verifică pe baza unei bibliografii
cuprinzând lucrări de specialitate, anunțată din timp de
către I.O.S.U.D.
(5) Examenul de competență lingvistică se susține la
catedrele de limbi străine ale universității respective, care
eliberează un certificat de competență lingvistică.

14

MONITORUL OFICIAL AL ROMÂNIEI, PARTEA I, Nr. 540/24.VI.2005

(6) Dacă un candidat a obținut în ultimii 2 ani
calendaristici un certificat de competență lingvistică cu
recunoaștere internațională, examenul de competență
lingvistică nu mai este necesar.
(7) În cazul doctoratului profesional, performanța
profesională proprie în domeniul artistic sau sportiv, cel
puțin de nivel național, este o condiție prealabilă obligatorie
pentru admiterea la doctorat.
Art. 26. — (1) Au dreptul să participe la concursul de
admitere la studii universitare de doctorat numai absolvenții
studiilor universitare de masterat.
(2) Absolvenții învățământului universitar cu diplome de
licență sau echivalente, eliberate până în anul absolvirii
primei promoții de licență organizată în conformitate cu
prevederile Legii nr. 288/2004 privind organizarea studiilor
universitare, au dreptul să participe la concursul de
admitere la studii universitare de doctorat fără să fi absolvit
ciclul studiilor universitare de masterat.
(3) Candidații care au fost exmatriculați de la studii
universitare de doctorat au dreptul să se înscrie la un nou
concurs de admitere numai pe locuri cu taxă, indiferent de
forma de învățământ.
Art. 27. — Validarea rezultatelor admiterii la studii
universitare de doctorat și înmatricularea candidaților care
au reușit la concurs se fac prin decizii ale conducerii
I.O.S.U.D.
CAPITOLUL VIII
Elaborarea și susținerea tezei de doctorat
Art. 28. — (1) În cazul doctoratului științific, teza de
doctorat trebuie să demonstreze cunoașterea științifică
avansată a temei abordate, să conțină elemente de
originalitate în dezvoltarea sau soluționarea temei, precum
și modalități de validare științifică a acestora.
(2) În cazul doctoratului profesional, teza de doctorat
trebuie să cuprindă analiza științifică a unei performanțe
profesionale proprii din domeniul artistic sau sportiv, cel
puțin de nivel național. Teza de doctorat trebuie să
evidențieze elementele de originalitate specifice domeniului
abordat, precum și modalitățile de analiză și recunoaștere
valorică.
Art. 29. — (1) Teza de doctorat se elaborează conform
cerințelor stabilite de I.O.S.U.D. prin regulamentul propriu
de organizare și desfășurare a doctoratului.
(2) Teza de doctorat poate fi redactată într-o limbă de
circulație internațională, conform prevederilor contractului de
studii de doctorat.
(3) Teza de doctorat finalizată este supusă unei analize
preliminare în cadrul catedrei de specialitate sau al
colectivului de cercetare, înainte de a fi propusă evaluării
de către membrii comisiei de doctorat.
(4) Teza de doctorat se prezintă conducerii I.O.S.U.D.
împreună cu referatul favorabil al conducătorului de
doctorat și cu o sinteză a analizei preliminare efectuate de
catedra de specialitate sau de colectivul de cercetare.
(5) În cazul doctoratului în cotutelă, teza de doctorat se
depune la I.O.S.U.D. care a făcut înmatricularea inițială a
doctorandului, împreună cu referatele favorabile ale celor

2 conducători de doctorat și cu sinteza analizei preliminare
prevăzute la alin. (3).
Art. 30. — (1) Conducerea I.O.S.U.D. trimite teza de
doctorat spre evaluare membrilor unei comisii de specialiști,
denumită în continuare comisie de doctorat. Ea este
propusă de conducătorul de doctorat și aprobată de
conducerea I.O.S.U.D.
(2) Comisia de doctorat este alcătuită din președinte,
conducătorul de doctorat și 3 referenți oficiali, dintre care
cel puțin 2 își desfășoară activitatea în afara I.O.S.U.D.
respective.
(3) Președintele comisiei de doctorat este un
reprezentant al conducerii I.O.S.U.D.
(4) Referenții oficiali sunt specialiști în domeniul în care
a fost elaborată teza de doctorat, au titlul de doctor și au
funcția didactică cel puțin de conferențiar universitar sau de
cercetător științific principal gradul I.
(5) Din comisia de doctorat pot face parte și specialiști
din alte țări, care îndeplinesc condițiile prevăzute la
alin. (4).
(6) În cazul doctoratului în cotutelă, comisia pentru
susținerea publică a tezei de doctorat cuprinde
reprezentanți ai ambelor I.O.S.U.D. Comisia de doctorat
poate fi completată cu 1-2 referenți provenind din alte
instituții de învățământ superior, la propunerea
conducătorilor de doctorat. Președintele comisiei este un
reprezentant al conducerii I.O.S.U.D. care organizează
susținerea publică a tezei de doctorat.
Art. 31. — (1) Referenții oficiali au obligația să depună
referatele de analiză la I.O.S.U.D., în termen de cel mult
30 de zile de la primirea tezei de doctorat. În cazul în
care unul sau mai mulți referenți oficiali apreciază în mod
justificat că teza de doctorat este nesatisfăcătoare, aceasta
va trebui refăcută. Teza de doctorat refăcută se depune la
conducerea I.O.S.U.D., cu acordul scris al conducătorului
de doctorat și al referenților implicați.
(2) În cazul în care unul dintre referenții oficiali din
comisia de doctorat devine indisponibil, el poate fi schimbat
la propunerea conducătorului de doctorat și cu aprobarea
conducerii I.O.S.U.D.
(3) Organizarea susținerii publice a tezei de doctorat
poate fi demarată de I.O.S.U.D. numai dacă toate
referatele membrilor comisiei de doctorat sunt favorabile.
(4) I.O.S.U.D. stabilește prin propriul regulament
modalitățile de informare a comunității științifice asupra
conținutului tezei de doctorat aprobate în vederea susținerii
publice, asigurând accesul la conținutul lucrării în biblioteca
instituției și folosind, după caz, anunțul scris, afișarea
electronică pe site-ul instituției, difuzarea de sinteze sau
rezumate ale tezei de doctorat.
Art. 32. — (1) Doctorandul poate elabora un rezumat al
tezei de doctorat, pe care îl transmite unor specialiști în
domeniu, din țară și din străinătate, pentru obținerea unor
puncte de vedere necesare evaluării pe ansamblu a
rezultatelor doctorandului.
(2) Opiniile exprimate în scris de către specialiști, pe
baza rezumatelor tezei de doctorat, se transmit
președintelui comisiei de doctorat. Aceste opinii au rol
consultativ.

MONITORUL OFICIAL AL ROMÂNIEI, PARTEA I, Nr. 540/24.VI.2005
(3) În situația în care teza este scrisă într-o limbă de
circulație internațională, rezumatul tezei de doctorat se
scrie în mod obligatoriu și în limba română.
Art. 33. — (1) Teza de doctorat se suține în ședință
publică în fața comisiei de doctorat.
(2) Data și locul susținerii tezei de doctorat se afișează
la sediul I.O.S.U.D. cu cel puțin 15 zile înainte de data
stabilită de președintele comisiei de doctorat.
(3) Susținerea tezei de doctorat poate avea loc în
prezența a cel puțin 4 din cei 5 membri ai comisiei de
doctorat, cu participarea obligatorie a președintelui comisiei
și a conducătorului de doctorat.
(4) În cazul tezei de doctorat redactate într-o limbă de
circulație internațională, susținerea publică se poate face în
respectiva limbă.
Art. 34. — (1) Susținerea publică a tezei de doctorat se
constituie într-o dezbatere științifică și profesională la care
participă doctorandul, membrii comisiei de doctorat și
specialiștii aflați în sală.
(2) Dezbaterea se axează pe elementele de originalitate
și excelență ale tezei de doctorat, precum și pe
recunoașterea valorică a rezultatelor obținute.
Art. 35. — (1) Pe baza susținerii publice a tezei de
doctorat comisia de doctorat evaluează și deliberează
asupra calificativului pe care urmează să îl atribuie tezei
de doctorat. Calificativele care pot fi atribuite sunt: îFoarte
bine“, îBine“ și, respectiv, îSatisfăcător“.
(2) Dacă doctorandul a îndeplinit toate cerințele
prevăzute în programul de cercetare științifică și aprecierile
asupra tezei de doctorat permit atribuirea calificativului
îFoarte bine“ sau îBine“, comisia de doctorat comunică
auditoriului hotărârea de a acorda doctorandului titlul de
doctor, care se înaintează spre validare Consiliului Național
de Atestare a Titlurilor, Diplomelor și Certificatelor
Universitare.
(3) În cazul atribuirii calificativului îSatisfăcător“, comisia
de doctorat va preciza elementele de conținut care
urmează să fie refăcute sau completate în teza de doctorat
și va solicita o nouă susținere publică a tezei.

CAPITOLUL IX
Conferirea titlului de doctor și eliberarea diplomei
Art. 36. — (1) Hotărârea comisiei de doctorat de a
acorda titlul de doctor se înaintează conducerii I.O.S.U.D.
pentru a completa dosarul doctorandului.
(2) I.O.S.U.D. transmite dosarul de doctorat și un
exemplar al tezei de doctorat la Ministerul Educației și
Cercetării în vederea validării hotărârii comisiei de doctorat
de către Consiliul Național de Atestare a Titlurilor,
Diplomelor și Certificatelor Universitare.
Art. 37. — Conferirea titlului de doctor se face prin
ordin al ministrului educației și cercetării, la propunerea
Consiliului Național de Atestare a Titlurilor, Diplomelor și
Certificatelor Universitare.
Art. 38. — (1) Diploma de doctor se redactează în
limbile română și engleză și se eliberează de către
I.O.S.U.D. pe baza ordinului ministrului educației și
cercetării.
(2) Diploma de doctor specifică: tipul de doctorat —
științific sau profesional —și domeniul în care a fost obținut
titlul.
(3) Diplomele conferite pentru cele două tipuri de
doctorat sunt echivalente din punctul de vedere al
drepturilor obținute de către absolvenții studiilor universitare
de doctorat.
(4) Înmânarea diplomei de doctor de către conducerea
I.O.S.U.D. poate fi făcută în cadrul unei ceremonii publice.
CAPITOLUL X
Dispoziții tranzitorii și finale
Art. 39. — (1) Prezenta hotărâre se aplică începând cu
data publicării în Monitorul Oficial al României, Partea I.
(2) Pentru doctoranzii înscriși la studii universitare de
doctorat înainte de data menționată la alin. (1) se aplică
reglementările în vigoare la data înmatriculării lor la
doctorat.
(3) Conducătorii de doctorat și instituțiile organizatoare
de doctorat atestate în temeiul prevederilor Hotărârii
Guvernului nr. 37/1999 se supun evaluării în vederea
reatestării în termen de un an de la data intrării în vigoare
a prezentei hotărâri.
Art. 40. — Pe data intrării în vigoare a prezentei
hotărâri se abrogă Hotărârea Guvernului nr. 37/1999 privind
organizarea și desfășurarea doctoratului, publicată în
Monitorul Oficial al României, Partea I, nr. 32 din
27 ianuarie 1999.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mircea Miclea
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
București, 15 iunie 2005.
Nr. 567.

15

16

MONITORUL OFICIAL AL ROMÂNIEI, PARTEA I, Nr. 540/24.VI.2005
GUVERNUL ROMÂNIEI

HOTĂRÂRE
pentru modificarea regimului juridic al unui teren aflat în proprietatea privată a statului
și în administrarea Ministerului Apărării Naționale
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă darea în folosință cu titlu
oneros a terenului proprietate privată a statului, prevăzut la
art. 1 alin. (1) din Hotărârea Guvernului nr. 190/2005
privind schimbarea regimului juridic al unui teren, aflat în
proprietatea publică a statului și în administrarea
Ministerului Apărării Naționale, în vederea realizării
programului de construire de locuințe pentru personalul
acestei instituții, către proprietarii locuințelor, cadre militare
în activitate, în rezervă sau în retragere și personal civil,
pe durata existenței construcțiilor, pe bază de contracte
încheiate în condițiile legii.

(2) Exercitarea dreptului de folosință asupra terenului
prevăzut la alin. (1) se face în condițiile îndeplinirii
sarcinilor fiscale prevăzute de dispozițiile Legii nr. 571/2003
privind Codul fiscal, cu modificările ulterioare.
Art. 2. — Cuantumul sumelor datorate de proprietarii
locuințelor pentru folosirea terenurilor aferente acestora se
stabilește anual prin ordin al ministrului apărării naționale.
Art. 3. — Predarea-preluarea terenului prevăzut la art. 1
se face pe bază de proces-verbal încheiat între Ministerul
Apărării Naționale și beneficiarii dreptului de folosință.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul apărării naționale,
Ion Mircea Plângu,
secretar de stat
Ministrul finanțelor publice,
Ionel Popescu
București, 15 iunie 2005.
Nr. 570.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 540/24.VI.2005 conține 16 pagini.

Prețul: 10.500 lei vechi/1,05 lei noi

&JUYDGY|032651]
ISSN 1453—4495

