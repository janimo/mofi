PARTEA

Anul 173 (XVII) — Nr. 947

I

LEGI, DECRETE, HOTĂRÂRI ȘI ALTE ACTE

Marți, 25 octombrie 2005

SUMAR
Nr.

Pagina
DECRETE

Pagina

1

HOTĂRÂRI ALE GUVERNULUI ROMÂNIEI

Agenției Naționale pentru Locuințe în proprietatea
publică sau, după caz, în proprietatea privată a
municipiului București și în administrarea
Consiliului Local al Sectorului 6 București..............

13–14

1.265. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2005, pentru județul Hunedoara......................

1.015. — Decret pentru numirea în funcție a președintelui
Secției de contencios administrativ și fiscal de la
Înalta Curte de Casație și Justiție...........................

1.249. — Hotărâre pentru aprobarea Normelor
metodologice de aplicare a prevederilor Ordonanței
de urgență a Guvernului nr. 91/2005 privind
instituirea Programului de acordare a unor
ajutoare bănești populației cu venituri reduse care
utilizează pentru încălzirea locuinței gaze naturale ...

Nr.

15

DECIZII ALE PRIMULUI-MINISTRU
2–12

1.263. — Hotărâre privind transmiterea unor terenuri din
proprietatea privată a statului și din administrarea

476. — Decizie privind promovarea temporară a
domului Răzvan Nicolae Țîru în funcția publică de
secretar general al Autorității Naționale Sanitare
Veterinare și pentru Siguranța Alimentelor .............

15–16

DECRETE
PREȘEDINTELE ROMÂNIEI

DECRET
pentru numirea în funcție a președintelui
Secției de contencios administrativ și fiscal
de la Înalta Curte de Casație și Justiție
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 53
alin. (1) din Legea nr. 303/2004 privind statutul judecătorilor și procurorilor,
republicată, precum și ale art. 40 lit. g) din Legea nr. 317/2004 privind
Consiliul Superior al Magistraturii, republicată,
având în vedere Hotărârea Consiliului Superior al Magistraturii — Secția
pentru judecători nr. 93 din 21 septembrie 2005,
Președintele României

d e c r e t e a z ă:

Articol unic. — Se numește în funcția de președinte al Secției de
contencios administrativ și fiscal la Înalta Curte de Casație și Justiție
doamna Bârsan Gabriela Victoria, judecător la Înalta Curte de Casație și
Justiție.
PREȘEDINTELE ROMÂNIEI

TRAIAN BĂSESCU
București, 21 octombrie 2005.
Nr. 1.015.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 947/25.X.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței de urgență
a Guvernului nr. 91/2005 privind instituirea Programului de acordare a unor ajutoare bănești
populației cu venituri reduse care utilizează pentru încălzirea locuinței gaze naturale
În temeiul art. 108 din Constituția României, republicată, și al art. 15 din Ordonanța de urgență a Guvernului
nr. 91/2005 privind instituirea Programului de acordare a unor ajutoare bănești populației cu venituri reduse care
utilizează pentru încălzirea locuinței gaze naturale,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a prevederilor Ordonanței de urgență a Guvernului
nr. 91/2005 privind instituirea Programului de acordare a

unor ajutoare bănești populației cu venituri reduse care
utilizează pentru încălzirea locuinței gaze naturale, prevăzute
în anexa care face parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul economiei și comerțului,
Eugen Țapu-Nazare,
secretar de stat
Ministrul finanțelor publice,
Sebastian Teodor Gheorghe Vlădescu
p. Ministrul administrației și internelor,
Anghel Andreescu,
secretar de stat
București, 13 octombrie 2005.
Nr. 1.249.
ANEXĂ

NORME METODOLOGICE
de aplicare a prevederilor Ordonanței de urgență a Guvernului nr. 91/2005 privind instituirea Programului de acordare
a unor ajutoare bănești populației cu venituri reduse care utilizează pentru încălzirea locuinței gaze naturale
CAPITOLUL I
Dispoziții generale
Art. 1. — Beneficiază de drepturile prevăzute în
Ordonanța de urgență a Guvernului nr. 91/2005 privind
instituirea Programului de acordare a unor ajutoare bănești
populației cu venituri reduse care utilizează pentru
încălzirea locuinței gaze naturale, denumită în continuare
ordonanță de urgență, persoanele singure și familiile care
locuiesc în România, ai căror membri au sau nu cetățenie
română, precum și apatrizii.
Art. 2. — Persoanele singure și familiile ai căror membri
nu au cetățenie română beneficiază de prevederile
ordonanței de urgență dacă
se află în una dintre
următoarele situații:
a) cetățenii străini, pe perioada în care au domiciliul
sau, după caz, reședința în România, în condițiile legii;
b) cetățenii străini și apatrizii care au dobândit, în
condițiile legii, statutul de refugiat în România sau cărora li
s-a acordat o altă formă de protecție umanitară prevăzută
de lege;
c) apatrizii care au domiciliul sau, după caz, reședința
în România, în condițiile legii.

Art. 3. — În aplicarea prevederilor art. 2 alin. (2) lit. a)
și d) din ordonanța de urgență, următoarele expresii se
definesc astfel:
a) titularul de contract individual de furnizare a gazelor
naturale este titularul de convenție individuală încheiată cu
furnizorul, în vederea achiziționării gazelor naturale pentru
consumul casnic propriu;
b) soba de teracotă este orice instalație utilizată numai
pentru încălzirea locuinței, realizată din teracotă sau din
cărămidă refractară și care utilizează gaze naturale pentru
producerea energiei termice.
CAPITOLUL II
Ajutorul bănesc
Art. 4. — Familiile și persoanele singure cu venituri
reduse care utilizează pentru încălzirea locuinței gaze
naturale beneficiază, în condițiile prevăzute de ordonanța
de urgență, de un ajutor bănesc pentru acoperirea unei
părți din cheltuielile cu achiziționarea, instalarea și punerea
în funcțiune a unei centrale termice individuale sau, după
caz, a cel mult 3 arzătoare automatizate.
Art. 5. — (1) Achiziționarea, montarea și punerea în
funcțiune a unei centrale termice sau, după caz,
achiziționarea și montarea arzătoarelor automatizate se

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005
realizează numai de firmele autorizate de Autoritatea
Națională de Reglementare în Domeniul Gazelor Naturale
și de Inspecția de Stat pentru Controlul Cazanelor,
Recipientelor sub Presiune și Instalațiilor de Ridicat —
ISCIR, denumite în continuare firme autorizate.
(2) Autoritatea Națională de Reglementare în Domeniul
Gazelor Naturale transmite lunar direcțiilor de muncă,
solidaritate socială și familie județene, respectiv a
municipiului București, denumite în continuare direcții
teritoriale, până la data de 15 a fiecărei luni, pe suport
hârtie și în format electronic, lista actualizată a firmelor
autorizate care funcționează în unitatea administrativteritorială respectivă.
(3) Lista prevăzută la alin. (2) se afișează la sediul
direcțiilor teritoriale într-un loc vizibil.
Art. 6. — În aplicarea prevederilor art. 4 alin. (2) din
ordonanța de urgență, firmele autorizate au obligația de a
încheia protocoale de colaborare cu direcțiile teritoriale,
potrivit modelului prevăzut în anexa nr. 1.
Art. 7. — (1) Ajutorul bănesc se acordă familiilor și
persoanelor singure care îndeplinesc condițiile prevăzute la
art. 2 alin. (2) din ordonanța de urgență, pe bază de
cerere și declarație pe propria răspundere, potrivit
modelului prevăzut la anexa nr. 2.
(2) La stabilirea venitului net mediu lunar pe membru
de familie și, după caz, al persoanei singure se iau în
calcul toate veniturile realizate de membrii acesteia în luna
anterioară depunerii cererii.
(3) Prin membri de familie se înțelege și persoanele între
care nu există relații de rudenie, dar care locuiesc
împreună, sunt înscrise în cartea de imobil și sunt luate în
calcul la stabilirea cheltuielilor de întreținere a locuinței.
Art. 8. — În cazul achiziționării, instalării și punerii în
funcțiune a unei centrale termice, cererea prevăzută la
art. 7 alin. (1) este însoțită de documentele prevăzute la
art. 5 alin. (2) din ordonanța de urgență.
Art. 9. — Direcțiile teritoriale pun la dispoziția
solicitanților, gratuit, formularele tipizate de cerere și
declarație pe propria răspundere, precum și lista firmelor
autorizate.
Art. 10. — Datele cuprinse în formularul de cerere și
declarația pe propria răspundere privind componența
familiei și veniturile acesteia, precum și datele cuprinse în
ancheta socială sunt confidențiale. Acestea se folosesc
numai în scopul stabilirii dreptului la ajutorul bănesc și al
întocmirii de situații statistice.
Art. 11. — (1) În aplicarea prevederilor art. 6 alin. (1)
din ordonanța de urgență, directorii executivi ai direcțiilor
teritoriale dispun efectuarea de anchete sociale pentru
certificarea veridicității datelor înscrise în cererea și
declarația pe propria răspundere.
(2) Ancheta socială se efectuează de către personalul
de specialitate din cadrul direcției teritoriale, potrivit
modelului prezentat în anexa nr. 3.
(3) La efectuarea anchetelor sociale se pot solicita orice
documente justificative și informații necesare verificării
îndeplinirii condițiilor de acordare a acestui drept.
(4) În cazul în care, la efectuarea anchetei sociale,
solicitantul ajutorului bănesc refuză prezentarea
documentelor justificative privind componența familiei și
veniturile nete lunare realizate de familia acestuia, se
consideră că nu îndeplinește condițiile de acordare a
ajutorului bănesc.
Art. 12. — (1) Pe baza datelor înscrise în cererea și
declarația pe propria răspundere de către solicitantul
ajutorului bănesc și a rezultatului anchetei sociale efectuate
la domiciliul acestuia, directorul executiv al direcției teritoriale

3

aprobă sau, după caz, respinge prin decizie dreptul la
ajutor.
(2) În situația în care din datele înscrise de către
solicitantul ajutorului bănesc în cererea și declarația pe
propria răspundere rezultă că nu sunt îndeplinite condițiile
prevăzute de ordonanța de urgență, ancheta socială nu se
mai efectuează.
Art. 13. — Decizia de aprobare a dreptului la ajutorul
bănesc se transmite cu confirmare de primire titularului,
însoțită de bonul valoric sau, după caz, de bonurile
valorice corespunzătoare tipului de echipament de încălzire,
în termenul prevăzut la art. 7 alin. (2) din ordonanța de
urgență.
Art. 14. — Titularii ajutoarelor bănești achită la firmele
autorizate contravaloarea facturii privind achiziționarea,
instalarea și punerea în funcțiune a centralei termice
individuale sau, după caz, achiziționarea și montarea
arzătoarelor automatizate, prin bonuri valorice și diferența
în numerar.
Art. 15. — Centralele termice individuale, precum și
arzătoarele automatizate trebuie să îndeplinească condițiile
tehnice minimale obligatorii prevăzute în anexa nr. 4.
Art. 16. — (1) În aplicarea prevederilor art. 11 alin. (2)
din ordonanța de urgență, procesul-verbal de constatare a
montării arzătoarelor automatizate se încheie între titularul
de contract de furnizare a gazelor naturale, firma autorizată
și furnizorul de gaze naturale, potrivit modelului prevăzut în
anexa nr. 5.
(2) Procesul-verbal de punere în funcțiune a centralei
termice individuale se încheie în conformitate cu
prevederile legislației în vigoare.
Art. 17. — Firmele autorizate transmit direcțiilor
teritoriale documentele prevăzute la art. 11 alin. (1) din
ordonanța de urgență, precum și pe cele prevăzute la
art. 16 din prezentele norme metodologice, până cel târziu
la data de 15 a fiecărei luni.
Art. 18. — Direcția teritorială, pe baza situației
centralizatoare și a bonurilor valorice transmise de firmele
autorizate, solicită Ministerului Muncii, Solidarității Sociale și
Familiei creditele bugetare corespunzătoare ajutoarelor
bănești, până cel târziu la data de 20 a fiecărei luni.
Art. 19. — Ministerul Muncii, Solidarității Sociale și
Familiei transmite Ministerului Finanțelor Publice, până la
data de 23 a fiecărei luni, documentația pentru deschiderea
de credite bugetare.
Art. 20. — În baza creditelor bugetare deschise de
Ministerul Finanțelor Publice, direcțiile teritoriale virează
până la sfârșitul lunii sumele alocate cu titlu de ajutoare
bănești în conturile deschise la bănci de către firmele
autorizate.
Art. 21. — În aplicarea art. 14 din ordonanța de
urgență, direcțiile teritoriale transmit Ministerului Muncii,
Solidarității Sociale și Familiei, până la data de 25 a
fiecărei luni, date statistice cu privire la numărul titularilor
ajutoarelor bănești și sumele aprobate și plătite cu această
destinație pentru cele două tipuri de echipamente de
încălzire achiziționate de titularii de ajutor.
Art. 22. — (1) Bonurile valorice sunt hârtii de valoare
reprezentând documente cu regim special de tipărire,
înseriere și numerotare, care se emit de Ministerul Muncii,
Solidarității Sociale și Familiei și se distribuie de către
direcțiile teritoriale titularilor de ajutor bănesc.
(2) Fiecare bon valoric este valabil numai dacă are
înscrise seria și numărul sub care a fost înseriat și
cuprinde în mod obligatoriu următoarele:
a) instituția emitentă — Ministerul Muncii, Solidarității
Sociale și Familiei;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 947/25.X.2005

b) tipul de echipament de încălzire pentru care se
acordă ajutorul bănesc: achiziționarea și montarea unei
microcentrale termice sau, după caz, achiziționarea și
montarea unui arzător automatizat pentru soba de teracotă
în care se utilizează gaze naturale;
c) spațiul pentru înscrierea de către direcția teritorială a
numelui și prenumelui, a codului numeric personal și a
adresei titularului de ajutor bănesc;
d) cuantumul ajutorului bănesc prevăzut de ordonanța
de urgență, care va fi tipărit diferit, în funcție de tipul de
echipament de încălzire achiziționat;
e) spațiul destinat semnăturii titularului ajutorului bănesc,
precum și semnăturii și ștampilei direcției teritoriale și a
firmei autorizate.
(3) Falsificarea bonurilor valorice se pedepsește conform
legii.
Art. 23. — (1) Gestionarea bonurilor valorice se
efectuează, potrivit legii, de persoane împuternicite prin
decizie a directorului executiv al direcției teritoriale.
(2) Evidența contabilă a operațiunilor privind
achiziționarea, emiterea și utilizarea bonurilor valorice se
face în conformitate cu prevederile legale în vigoare.
Art. 24. — (1) Bonurile valorice se completează sau,
după caz, se anulează numai de către personalul autorizat
din cadrul direcțiilor teritoriale.
(2) Bonurile valorice se anulează în următoarele situații:
a) sunt deteriorate sau prezintă modificări, adăugări ori
ștersături;
b) sunt pierdute sau sustrase;
c) sunt nedistribuite către titulari.
Art. 25. — În cazul pierderii, deteriorării ori sustragerii
bonurilor valorice, titularii de ajutor bănesc și firmele
autorizate au obligația să anunțe în scris direcțiile
teritoriale, în termen de 72 de ore de la constatarea

pierderii, deteriorării ori sustragerii, iar în cazul sustragerii,
și organele de poliție.
Art. 26. — Bonurile valorice anulate în condițiile
prevăzute la art. 24 alin.(2) lit. a) și b) se publică de către
direcțiile teritoriale sau, după caz, de titularul ajutorului
bănesc sau de firma autorizată în Monitorul Oficial al
României, Partea a III-a, și se declară nule.
Art. 27. — În situațiile prevăzute la art. 25, direcțiile
teritoriale eliberează un nou bon valoric, după prezentarea
de către titularul ajutorului bănesc ori de firma autorizată a
dovezii de publicare în Monitorul Oficial al României,
Partea a III-a, a anunțului privind pierderea, deteriorarea ori
sustragerea bonului valoric.
Art. 28.— (1) Bonurile valorice anulate în condițiile
art. 24 alin.(2) lit. a) și c) se restituie de către direcțiile
teritoriale Companiei Naționale îImprimeria Națională“ —
S.A. pe bază de aviz de însoțire și proces-verbal de
predare-primire, urmând a fi distruse contra cost.
(2) Bonurile valorice distribuite către titularii ajutorului
bănesc, care au fost utilizate pentru achiziționarea,
instalarea și punerea în funcțiune a centralei termice
individuale sau, după caz, a arzătoarelor automatizate și
care au fost returnate de către firmele autorizate se
păstrează de direcțiile teritoriale pe o perioadă stabilită
potrivit dispozițiilor legale.
Art. 29. — (1) Termenul final până la care titularul
ajutorului bănesc poate utiliza bonurile valorice este
31 octombrie 2008.
(2) Termenul final până la care firmele autorizate pot
solicita decontarea bonurilor valorice este 30 noiembrie
2008.
Art. 30. — Anexele nr. 1—5 fac parte integrantă din
prezentele normele metodologice.
ANEXA Nr. 1
la normele metodologice

PROTOCOL DE COLABORARE

Încheiat la data de ................................................................... între Direcția de Muncă, Solidaritate Socială și Familie
a Județului ............................./Municipiului București și ............................................., firmă autorizată de Autoritatea Națională
de Reglementare în Domeniul Gazelor Naturale (ANRGN) și/sau de Inspecția de Stat pentru Controlul Cazanelor,
Recipientelor sub Presiune și Instalațiilor de Ridicat — ISCIR, în vederea decontării bonurilor valorice, reprezentând
ajutorul bănesc pentru acoperirea unei părți din cheltuielile cu achiziționarea, instalarea și punerea în funcțiune a unei
centrale termice individuale sau, după caz, a arzătoarelor automatizate, în conformitate cu prevederile Ordonanței de
urgență a Guvernului nr. 91/2005 privind instituirea Programului de acordare a unor ajutoare bănești populației cu venituri
reduse care utilizează pentru încălzirea locuinței gaze naturale.
Firma ........................................................................, titulară a:
1. autorizațiilor nr. .............................. din ............................, pentru proiectare instalații de utilizare gaze naturale, și
nr. ........................ din ........................., pentru execuție instalații de utilizare gaze naturale, acordate de ANRGN, valabile
până la data de ..................................., respectiv data de ..............................;
2. autorizațiilor ISCIR nr. ..................... din ......................, pentru montaj/instalare, nr. .................. din ..................,
pentru punere în funcțiune, și nr. ...................... din ........................., pentru verificări periodice/autorizarea funcționării
aparatelor consumatoare de combustibili gazoși, valabile până la data de ...................................,
își asumă următoarele obligații:
— să livreze pentru titularul ajutorului bănesc, să instaleze și să pună în funcțiune o centrală termică individuală
sau, după caz, cel mult 3 (trei) arzătoare automatizate, care îndeplinesc condițiile tehnice minimale obligatorii prevăzute în
anexa nr. 4 la Normele metodologice de aplicare a Ordonanței de urgență a Guvernului nr. 91/2005 privind instituirea
Programului de acordare a unor ajutoare bănești populației cu venituri reduse care utilizează pentru încălzirea locuinței
gaze naturale, aprobate prin Hotărârea Guvernului nr. 1.249/2005, cu respectarea prevederilor legale în vigoare, inclusiv
întocmirea documentațiilor tehnice aferente;
— să prevadă și să accepte prin contract plata de către titularul ajutorului bănesc a unei părți din cheltuielile cu
achiziționarea, instalarea și punerea în funcțiune a centralei termice individuale sau, după caz, a arzătoarelor automatizate
cu bonuri valorice;

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 947/25.X.2005

— să transmită direcțiilor de muncă, solidaritate socială și familie județene, respectiv a municipiului București,
până la data de 15 a fiecărei luni, situația centralizatoare privind titularii și sumele reprezentând ajutoarele bănești,
însoțite de bonuri valorice și de procesele-verbale de punere în funcțiune a instalațiilor de utilizare, întocmite în
conformitate cu legislația în vigoare, în cazul centralelor termice, sau procesul-verbal de constatare a montării arzătoarelor
automatizate, întocmit conform anexei nr. 5 la normele metodologice aprobate prin Hotărârea Guvernului nr. 1.249/2005;
— să dețină tipurile de autorizații mai sus menționate în termen de valabilitate cel puțin până la data efectuării
decontului.
Direcția de Muncă, Solidaritate Socială și Familie a Județului .............................................../Municipiului București
se obligă ca, în cazul în care firma ............................................ îndeplinește obligațiile de mai sus, să achite în termenul
prevăzut la art. 20 din normele metodologice aprobate prin Hotărârea Guvernului nr. 1.249/2005 contravaloarea bonurilor
valorice prezentate.

Direcția de Muncă, Solidaritate Socială
și Familie a Județului .............../Municipiului București,

Firma .....................

Director executiv,
........................................

Reprezentant,
........................................

L.S.

L.S.
ANEXA Nr. 2*)
la normele metodologice

CERERE ȘI DECLARAȚIE PE PROPRIA RĂSPUNDERE

pentru acordarea ajutorului bănesc
Domnului director executiv

1)

În cazul cetățenilor români se va specifica tipul de act de identitate:
— B.I. — buletin de identitate
— C.I. — carte de identitate
— C.I.P. — carte de identitate provizorie
Pentru cetățenii străini sau apatrizi:
— C.I. — carte de identitate
— L.S.T. — legitimație de ședere temporară
— D.I. — document de identitate.
*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 947/25.X.2005

2)

Documentele menționate se anexează numai în cazul achiziționării, instalării și punerii în funcțiune a unei centrale termice individuale.
În cazul familiilor cu mai mult de 6 membri se va completa o anexă. Prin membri de familie se înțeleg și persoanele între care nu există
relații de rudenie, dar care locuiesc împreună, sunt înscrise în cartea de imobil și sunt luate în calcul la stabilirea cheltuielilor de întreținere.
4) În cazul copiilor sub 14 ani sau care nu au act de identitate se vor specifica datele din certificatul de naștere.
3)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005

5)

7

Pentru aceeași categorie de venituri se va înscrie suma totală a acestora.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 947/25.X.2005

6)

Cu încadrarea în definiția prevăzută la art. 3 lit. b) din normele metodologice.

ANEXA Nr. 3*)
la normele metodologice

A N C H E T A S O C I A L Ă**)

pentru acordarea ajutorului bănesc în temeiul art. 6 din Ordonanța de urgență a Guvernului nr. 91/2005,
efectuată la data ............ anul ......

*) Anexa nr. 3 este reprodusă în facsimil.
**) Ancheta socială se completează pentru familiile și persoanele singure definite conform art. 8 din Ordonanța de urgență a Guvernului
nr. 91/2005 și art. 7 alin. (3) din normele metodologice.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005

9

1)
2)

Se va trece codul prevăzut în rubricile îRelația între membrii familiei“, îOcupația“, îTipul locuinței“ și îRegimul juridic al locuinței“.
Se va trece codul veniturilor prevăzute la pct. II lit. B din cererea și declarația pe propria răspundere pentru acordarea ajutorului bănesc,
respectiv anexa nr. 2 la normele metodologice.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 947/25.X.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 947/25.X.2005
ANEXA Nr. 4
la normele metodologice
CONDIȚII TEHNICE MINIMALE OBLIGATORII

care trebuie îndeplinite de echipamentele care urmează să fie achiziționate prin Programul de acordare
a unor ajutoare bănești populației cu venituri reduse care utilizează pentru încălzirea locuinței gaze naturale
Condițiile tehnice minime obligatorii pe care trebuie să
le îndeplinească centralele termice individuale, precum și
arzătoarele automatizate sunt următoarele:
— echipamentele trebuie să fie noi și însoțite de
declarația de conformitate și instrucțiunile de montaj,
întreținere și utilizare scrise în limba română;
— producătorii acestor echipamente trebuie să aibă
implementat un sistem de management al calității;
— randamentul echipamentelor trebuie să fie mai mare
de 90%;
— să fie dotate cu sistem de protecție la întreruperea
furnizării gazelor naturale;
— să fie dotate cu sistem de protecție la tiraj defectuos
sau lipsă tiraj;
— să asigure un grad scăzut de noxe COx și NOx,
conform normelor în vigoare;
— arzătoarele trebuie să fie certificate în conformitate
cu prevederile Hotărârii Guvernului nr. 453/2003 privind

stabilirea condițiilor de introducere pe piață a aparatelor
consumatoare de combustibili gazoși, republicată, respectiv
cu Directiva UE nr. 90/396/EEC, să poarte marcajul CS,
respectiv CE, și să fie însoțite de declarația de
conformitate, instrucțiuni de montaj, întreținere și utilizare;
— arzătorul trebuie să fie dotat cu sistem de aprindere
încorporat de tip piezoelectric sau electronic;
— arzătorul trebuie să aibă elementele de siguranță,
reglaj și control protejate într-o carcasă, împotriva utilizării
neautorizate sau a reglajelor nepermise;
— arzătorul trebuie să fie fixat ferm pe sobă printr-un
sistem care să nu permită sprijinirea acestuia de țeava de
alimentare și care înlătură folosirea de soluții improvizate;
— montarea arzătoarelor trebuie să se realizeze numai
la sobe în bună stare de funcționare, verificate la tiraj cu
cel mult 6 luni înainte de montarea arzătoarelor.

ANEXA Nr. 5
la normele metodologice
PROCES-VERBAL

de constatare a montării arzătoarelor automatizate la titularul de contract individual de furnizare a gazelor naturale
Numele ................................................., prenumele .........................................,
CNP: .....................................................,
Adresa: Str. ........................................ nr......................., localitatea ......................., județul ...........................................
Nr.
crt.

Debitul
(m3/h)

Tipul arzătorului

Numărul de arzătoare
(bucăți)

Observații1)

Prezentul proces-verbal a fost încheiat în data de ................................. în 3 (trei) exemplare.
Reprezentantul distribuitor
gaze naturale,

........................................................

L.S.

1)

Reprezentantul firmei autorizate de
Autoritatea Națională de Reglementare
în Domeniul Gazelor Naturale și
Inspecția de Stat pentru Controlul
Cazanelor, Recipientelor sub Presiune
și Instalațiilor de Ridicat,
............................................................

Titularul de contract individual de
furnizare a gazelor naturale,

........................................................

L.S.

Se va menționa dacă sunt îndeplinite condițiile tehnice minimale obligatorii prevăzute în anexa nr. 4 la normele metodologice.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 947/25.X.2005
GUVERNUL ROMÂNIEI

HOTĂRÂRE
privind transmiterea unor terenuri din proprietatea privată a statului și din administrarea
Agenției Naționale pentru Locuințe în proprietatea publică sau, după caz, în proprietatea privată
a municipiului București și în administrarea Consiliului Local al Sectorului 6 București
În temeiul art. 108 din Constituția României, republicată, al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare, al art. 5
alin. (2), art. 8 alin. (1), art. 12 alin. (1) și (2) din Legea nr. 213/1998 privind proprietatea publică și regimul juridic al
acesteia, cu modificările și completările ulterioare, precum și al art. 21 alin. (1) și (3) din Legea nr. 152/1998 privind
înființarea Agenției Naționale pentru Locuințe, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unor terenuri,
având datele de identificare prevăzute în anexele nr. 1 și 3
și aflate în administrarea Agenției Naționale pentru
Locuințe, din proprietatea privată a statului în proprietatea
publică a municipiului București și în administrarea
Consiliului Local al Sectorului 6 București.
(2) Pe terenurile prevăzute la alin. (1) se vor realiza
locuințe pentru tineri, destinate închirierii, lucrări de drumuri,
lucrări necesare asigurării cu utilități și dotări tehnicoedilitare a construcțiilor de locuințe, precum și alte obiective
de investiții de interes public, potrivit planurilor de urbanism
aprobate și în conformitate cu legislația în vigoare.
Art. 2. — Se aprobă transmiterea, fără plată, a
terenurilor aferente locuințelor care se construiesc prin
credite ipotecare prin intermediul Agenției Naționale pentru
Locuințe, având datele de identificare prevăzute în anexele
nr. 2 și 3 și aflate în administrarea Agenției Naționale
pentru Locuințe, din proprietatea privată a statului în
proprietatea privată a municipiului București și în
administrarea Consiliului Local al Sectorului 6 București.

Art. 3. — Pe perioada execuției lucrărilor de construcție
Agenția Națională pentru Locuințe are drept de folosință
gratuită a terenurilor aferente locuințelor.
Art. 4. — Predarea-preluarea terenurilor prevăzute la
art. 1 și 2 se face pe bază de protocol încheiat între
părțile interesate, în termen de 10 zile de la data intrării în
vigoare a prezentei hotărâri.
Art. 5. — După finalizarea lucrărilor de construcție pe
terenurile prevăzute la art. 2, la data predării locuințelor
către beneficiari, aceștia dobândesc un drept de folosință
asupra terenului aferent locuințelor, potrivit planurilor
urbanistice aprobate și în conformitate cu legislația în
vigoare, pe toată durata existenței construcțiilor.
Art. 6. — Punctul 1 din anexa la Hotărârea Guvernului
nr. 389/2002 privind trecerea unor terenuri, proprietate
privată a statului, din administrarea Agenției Domeniilor
Statului în administrarea Agenției Naționale pentru Locuințe,
publicată în Monitorul Oficial al României, Partea I, nr. 305
din 9 mai 2002, se abrogă.
Art. 7. — Anexele nr. 1, 2 și 3 fac parte integrantă din
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Sebastian Teodor Gheorghe Vlădescu

București, 18 octombrie 2005.
Nr. 1.263.

ANEXA Nr. 1
DATELE DE IDENTIFICARE

a terenurilor care se transmit din proprietatea privată a statului și din administrarea Agenției Naționale pentru Locuințe
în proprietatea publică a municipiului București și în administrarea Consiliului Local al Sectorului 6 București
Adresa terenurilor
care se transmit

Municipiul București,
bd. Timișoara, sectorul 6

Persoana juridică de la care
se transmit terenurile

Statul român, Agenția Națională
pentru Locuințe

Persoana juridică la care
se transmit terenurile

Municipiul București,
Consiliul Local
al Sectorului 6 București

Caracteristicile tehnice ale terenurilor

— suprafața = 53,8 ha, conform planurilor
urbanistice aprobate
ANEXA Nr. 2

DATELE DE IDENTIFICARE

a terenurilor care se transmit, fără plată, din proprietatea privată a statului și din administrarea Agenției Naționale
pentru Locuințe în proprietatea privată a municipiului București și în administrarea Consiliului Local
al Sectorului 6 București
Adresa terenurilor
care se transmit

Municipiul București,
bd. Timișoara, sectorul 6

Persoana juridică de la care
se transmit terenurile

Statul român, Agenția Națională
pentru Locuințe

Persoana juridică la care
se transmit terenurile

Municipiul București,
Consiliul Local
al Sectorului 6 București

Caracteristicile tehnice ale terenurilor

— suprafața = 6,6 ha, conform planurilor
urbanistice aprobate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005

*) Anexa nr. 3 este reprodusă în facsimil.

ANEXA Nr. 3*)

14

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 947/25.X.2005

15

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2005, pentru județul Hunedoara
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005 cu suma de
800.000 lei (RON), pentru județul Hunedoara, din Fondul
de rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului local al municipiului Deva, județul Hunedoara,

pentru continuarea lucrărilor la obiectivul de investiții
îCentrul de educație și învățământ și cultură Hunedoara —
Deva“ al Grupului Școlar îTeglas Gabor“ — Deva.
Art. 2. — Utilizarea sumei prevăzute la art. 1 se face de
către ordonatorul principal de credite, potrivit dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul educației și cercetării,
Mircea Miclea
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.265.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind promovarea temporară a domnului Răzvan Nicolae Țîru
în funcția publică de secretar general
al Autorității Naționale Sanitare Veterinare
și pentru Siguranța Alimentelor
Având în vedere:
— solicitarea formulată de președintele Autorității Naționale Sanitare
Veterinare și pentru Siguranța Alimentelor;
— avizul Agenției Naționale a Funcționarilor Publici, înaintat prin
Adresa nr. 821.391 din 19 octombrie 2005, referitor la îndeplinirea de către
domnul Răzvan Nicolae Țîru a condițiilor pentru ocuparea prin promovare
temporară a funcției publice vacante corespunzătoare categoriei înalților
funcționari publici de secretar general în cadrul Autorității Naționale Sanitare
Veterinare și pentru Siguranța Alimentelor,

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 947/25.X.2005
în temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, și al art. 80 din Legea nr. 188/1999 privind Statutul
funcționarilor publici, republicată, cu modificările ulterioare,
primul-ministru emite prezenta decizie.
Articol unic. — Începând cu data intrării în vigoare a prezentei decizii
domnul Răzvan Nicolae Țîru se promovează temporar în funcția publică de
secretar general al Autorității Naționale Sanitare Veterinare și pentru
Siguranța Alimentelor.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București,
Nr. 476.

24 octombrie 2005.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 947/25.X.2005 conține 16 pagini.

Prețul: 1,05 lei noi/10.500 lei vechi

&JUYDGY|063594]
ISSN 1453—4495

PDF compression, OCR, web-optimization with CVISION's PdfCompressor

