PARTEA

Anul 173 (XVII) — Nr. 756

I

Vineri, 19 august 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 325 din 14 iunie 2005 referitoare la excepția
de neconstituționalitate a prevederilor art. II
alin. (1), (3) și (4) din Ordonanța Guvernului
nr. 72/2004 pentru modificarea art. 39 din Legea
nr. 26/1990 privind registrul comerțului ...................

2–5

Decizia nr. 367 din 5 iulie 2005 referitoare la excepția
de neconstituționalitate a dispozițiilor art. 48 din
Ordonanța de urgență a Guvernului nr. 26/2004
privind unele măsuri pentru finalizarea privatizării
societăților comerciale aflate în portofoliul Autorității
pentru Privatizare și Administrarea Participațiilor
Statului și consolidarea unor privatizări...................

6–9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
729.

— Ordin al ministrului agriculturii, pădurilor și
dezvoltării rurale pentru aprobarea Metodologiei de
atestare a experților care certifică, din punct de
vedere tehnic, calitatea lucrărilor de amenajare a
pădurilor și a studiilor de transformare a pășunilor
împădurite și a Metodologiei de atestare a șefilor
de proiect pentru lucrări de amenajare a pădurilor
și studii de transformare a pășunilor împădurite....

10–16

2

MONITORUL OFICIAL AL ROMÂNIEI, PARTEA I, Nr. 756/19.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 325
din 14 iunie 2005

referitoare la excepția de neconstituționalitate a prevederilor art. II alin. (1), (3) și (4)
din Ordonanța Guvernului nr. 72/2004 pentru modificarea art. 39 din Legea nr. 26/1990
privind registrul comerțului
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a Ordonanței Guvernului nr. 72/2004 pentru
modificarea art. 39 din Legea nr. 26/1990 privind registrul
comerțului, excepție ridicată de Societatea Comercială
îAcademia Cațavencu“ — S.A. din București în Dosarul
nr. 4.495/2004 al Curții de Apel București — Secția a VIII-a
contencios administrativ și fiscal.
Dezbaterile au avut loc în ședința publică din 9 iunie
2005 și au fost consemnate în încheierea de la acea dată,
când Curtea, având nevoie de timp pentru a delibera, a
amânat pronunțarea la data de 14 iunie 2005.
C U R T E A,

având în vedere actele și lucrările dosarului, constată
următoarele:
Prin Încheierea din 10 ianuarie 2005, pronunțată în
Dosarul nr. 4.495/2004, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
Ordonanței Guvernului nr. 72/2004 pentru modificarea
art. 39 din Legea nr. 26/1990 privind registrul comerțului,
excepție ridicată de Societatea Comercială îAcademia
Cațavencu“ — S.A. din București într-o cauză de
contencios administrativ.
În motivarea excepției de neconstituționalitate se
susține că textele de lege criticate încalcă prevederile
constituționale ale: art. 40 alin. (1), referitor la dreptul de
asociere ce implică își dreptul de a opta pentru un anumit
nume comercial, care este parte componentă a
patrimoniului“, prin aceea că potrivit principiului simetriei
juridice reținut în această materie de doctrină, cel ce a
stabilit denumirea persoanei juridice tot acela o poate
schimba; art. 44 alin. (1) și art. 136 alin. (5), întrucât,

conform doctrinei, îfirma“, alături de celelalte elemente ale
fondului de comerț (emblema, clientela și vadul comercial),
reprezintă un element activ din patrimoniul comerciantului,
astfel că din reglementarea criticată reiese intenția
legiuitorului de a transfera denumirile îacademic-științific“ și
îacademie“ în patrimoniul exclusiv al statului, măsură ce
îechivalează cu un act de expropriere a unui bun
incorporabil, parte a fondului de comerț“; art. 15 alin. (2),
deoarece Ordonanța Guvernului nr. 72/2004 înțelege să
îreconfigureze situații juridice anterioare“; art. 45, îca o
consecință a celor de mai sus“. Se invocă și încălcarea
art. 1 din Legea nr. 31/1990 privind societățile comerciale,
precum și art. 38 din Decretul nr. 31/1954 privind
persoanele fizice și persoanele juridice.
Curtea de Apel București — Secția a VIII-a contencios
administrativ și fiscal apreciază că excepția de
neconstituționalitate este neîntemeiată, îîntrucât reclamanta
nu deține exclusivitate asupra firmei, iar legiuitorul poate
introduce restricții sau interziceri asupra înscrierii unei
firme“. Cât privește invocarea încălcării art. 15 alin. (2) din
Constituție, consideră că înu este afectată înscrierea firmei
până la apariția actului normativ, iar teoria «dreptului
câștigat» printr-o lege anterioară nu are legătură cu
principiul neretroactivității legii“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, penru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția ridicată nu este
întemeiată. Mai întâi, remarcă faptul că îreclamanta nu a
circumscris obiectul criticii de neconstituționalitate, apreciind
că Ordonanța Guvernului nr. 72/2004, în integralitatea sa,
este contrară prevederilor constituționale ce garantează
neretroactivitatea legii, libertatea de asociere, dreptul de
proprietate privată și libertatea economică“. Guvernul, în
realitate, consideră că obiectul excepției îl constituie
îprevederile art. II din Ordonanță“. În continuare, cu privire
la susținerile referitoare la încălcarea prevederilor art. 15
alin. (2) din Constituție, invocând jurisprudența Curții
Constituționale în interpretarea noțiunii de îretroactivitate a
legii“, arată că îprin stabilirea în sarcina persoanelor juridice
a căror firmă conține unul dintre termenii «științific»,

MONITORUL OFICIAL AL ROMÂNIEI, PARTEA I, Nr. 756/19.VIII.2005
«academie», «academic», «universitate», «universitar» și
alte denumiri asemănătoare acestora, de natură să
sugereze sau să imprime persoanei juridice respective
caracterul de instituție publică ori de interes public, a
obligației de modificare a denumirii, în mod corespunzător,
într-un termen dat, nu se aduce atingere unui drept
constituit sub imperiul unei legi anterioare, ci se modifică
regimul juridic al acestui drept, exercitarea sa fiind
condiționată de solicitarea/obținerea acordului instituției
abilitate de lege și, în cazul neobținerii acordului, de
modificarea firmei“. Guvernul menționează, în sprijinul
acestui punct de vedere, deciziile Curții Constituționale
nr. 3 din 2 februarie 1993, nr. 5 din 23 februarie 1993 și
nr. 294 din 6 iulie 2004. În legătură cu susținerile privind
neconstituționalitatea art. II alin. (1) și (3) din Ordonanța
Guvernului nr. 72/2004, în raport cu art. 44 și 136 din
Constituție, arată că prevederile de lege criticate nu sunt
contrare acestor dispoziții îîntrucât, prin impunerea
modificării firmei în sensul excluderii termenilor enunțați
anterior, nu se aduce atingere existenței persoanei juridice,
ci se stabilesc doar condiții cu privire la derularea activității
acesteia“, iar îrestrângerile aduse dreptului de proprietate
al debitorului prin fixarea de noi condiții de exercitare a
activității (modificarea firmei) sunt justificate de necesitatea
apărării interesului general al societății de a nu denatura
conotația unor termeni ce reprezintă simboluri ale ființei
naționale și ale valorilor acesteia“. Guvernul mai arată că
stabilirea unui îraport de proporționalitate între obiectivul de
interes general urmărit și nivelul limitării aduse“ trebuie
realizată îin concreto, simpla existență a legii neavând ca
efect încălcarea acestui drept și implicit neconformitatea cu
norma constituțională“. În finalul acestui punct de vedere
se apreciază că principiul liberului acces la o activitate
economică, statuat de art. 45 din Constituție, nu intră în
contradicție cu exercitarea de către stat a dreptului său de
a reglementa regimul de înmatriculare a comercianților, iar
dispozițiile constituționale ale art. 40 nu sunt incidente în
cauză.
Avocatul Poporului consideră că dispozițiile Ordonanței
Guvernului nr. 72/2004 sunt constituționale. Instituirea
obligației persoanelor juridice de a solicita acordul autorității
competente pentru folosirea denumirii firmei lor și, în caz
contrar, sancționarea acestora nu încalcă dreptul de
proprietate și nici nu echivalează cu o expropriere, ci
reprezintă consecința încălcării unor dispoziții legale, ceea
ce este în deplin acord cu prevederile art. 53 din
Constituție. Nu se poate reține că dispozițiile de lege
criticate aduc atingere art. 45 din Constituție, întrucât,
potrivit acestui text, accesul liber al persoanei la o
activitate economică și libera inițiativă se exercită în
condițiile legii. Apreciază că din formularea textelor de lege
ce fac obiectul controlului de constituționalitate rezultă că
acestea se aplică pentru viitor, de la data intrării lor în
vigoare, și nu produc efecte retroactive. Consideră că
prevederile art. 40 alin. (1) din Constituție nu sunt
relevante în cauză.

3

Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională constată că este competentă,
potrivit dispozițiilor art. 146 lit. d) din Constituție, precum și
celor ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate, astfel cum a
fost formulat de autorul ei, precum și așa cum rezultă din
încheierea de sesizare a Curții Constituționale, îl constituie
prevederile Ordonanței Guvernului nr. 72/2004 pentru
modificarea art. 39 din Legea nr. 26/1990 privind registrul
comerțului.
În opinia autorului excepției ordonanța criticată
contravine, în ordinea invocării lor, prevederilor
constituționale ale: art. 40 alin. (1) — îCetățenii se pot
asocia liber în partide politice, în sindicate, în patronate și în
alte forme de asociere“, art. 44 alin. (1) — îDreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
prin lege“, art. 136 alin. (5) — îProprietatea privată este
inviolabilă, în condițiile legii organice“, art. 15 alin. (2) —
îLegea dispune numai pentru viitor, cu excepția legii penale
sau contravenționale mai favorabile“ și art. 45 — îAccesul
liber al persoanei la o activitate economică, libera inițiativă și
exercitarea acestora în condițiile legii sunt garantate“.
De asemenea, se invocă încălcarea art. 1 din Legea
nr. 31/1990 privind societățile comerciale, art. 38 din
Decretul nr. 31/1954 cu privire la persoanele fizice și
persoanele juridice și art. 30 alin. 1 și art. 42 din Legea
nr. 26/1990 privind registrul comerțului.
Din examinarea criticilor formulate în legătură cu
Ordonanța Guvernului nr. 72/2004, constând, în esență, în
susținerea că îobligația instituită de Ordonanța Guvernului
nr. 72/2004 în sensul schimbării în termen de trei luni de
la apariția acesteia a denumirii pe care o avem deja
înregistrată la Registrul comerțului, aceea de Societatea
Comercială «Academia Cațavencu»“, rezultă că, în
realitate, excepția de neconstituționalitate are ca obiect
art. II alin. (1), (3) și (4) din ordonanță, așa încât, în
prezenta cauză, doar aceste din urmă dispoziții vor face
obiectul controlului de constituționalitate.
Art. II alin. (1) [astfel cum a fost modificat prin art. 19
din Ordonanța de urgență a Guvernului nr. 17/2005],
alin. (3) și (4) [astfel cum au fost modificate prin articolul
unic pct. 2 din Legea nr. 519/2004 privind aprobarea
ordonanței], din Ordonanța Guvernului nr. 72/2004 prevede:
î(1) În cazul firmelor înmatriculate până la data intrării în

4

MONITORUL OFICIAL AL ROMÂNIEI, PARTEA I, Nr. 756/19.VIII.2005

vigoare a Legii nr. 183/2004 privind aprobarea Ordonanței
Guvernului nr. 15/2003 pentru completarea Legii nr. 26/1990
privind registrul comerțului, persoanele juridice deținătoare ale
acestora sunt obligate să solicite acordul autorității competente
pentru folosirea denumirii, în condițiile legii, în termen de
maximum 9 luni de la data intrării în vigoare a prezentei
ordonanțe. [...];
(3) În cazul în care firma conține cuvintele: «științific»,
«academie», «academic», «universitate», «universitar»,
«școală», «școlar» sau derivatele acestora, persoana juridică
este obligată să își modifice în mod corespunzător denumirea
firmei, în termen de maximum 3 luni de la data intrării în
vigoare a prezentei ordonanțe.
(4) În cazul în care autoritatea competentă refuză eliberarea
acordului prevăzut la alin. (1), persoana juridică este obligată
să își modifice în mod corespunzător denumirea firmei, în
termen de maximum 3 luni de la data la care refuzul de emitere
a acordului rămâne irevocabil, prin epuizarea căilor de atac
prevăzute de lege.“
Examinând excepția de neconstituționalitate ridicată,
Curtea Constituțională reține:
O primă critică se întemeiază pe încălcarea art. 40
alin. (1) din Constituție, referitor la dreptul de asociere, a
art. 1 din Legea nr. 31/1990 și a art. 38 din Decretul
nr. 31/1954, precum și a principiului simetriei juridice.
Analizând dispozițiile menționate, Curtea constată că
art. 40 din Constituție nu este incident în cauză, întrucât
privește îDreptul de asociere“, că principiul simetriei juridice
nu este un principiu constituțional, precum și că exercitarea
controlului de constituționalitate se realizează doar prin
raportare la texte din Constituție, nu și prin raportare la
prevederi din alte acte normative. Așa fiind, aceste
susțineri sunt neîntemeiate și urmează a fi respinse.
O altă critică de neconstituționalitate constă în
susținerea potrivit căreia Ordonanța Guvernului nr. 72/2004
înțelege să îreconfigureze situații juridice anterioare“, ceea
ce, în opinia autorului excepției, contravine art. 15 alin. (2)
din Constituție, referitor la neretroactivitatea legii.
Într-adevăr, art. II alin. (3) din ordonanță stabilește pentru
persoana juridică obligația modificării în mod corespunzător
a denumirii firmei în cazul în care aceasta conține
cuvintele menționate în text, într-un termen de maximum
3 luni de la data intrării în vigoare a ordonanței. Așadar,
Curtea constată că aceste dispoziții nu au caracter
retroactiv, ci dau expresie principiului aplicării legii noi
referitoare la schimbarea unei situații juridice pentru viitor.
De altfel, de exemplu, prin Decizia nr. 294 din 6 iulie
2004, publicată în Monitorul Oficial al României, Partea I,
nr. 887 din 29 septembrie 2004, Curtea Constituțională a
statuat că îo lege nu este retroactivă atunci când modifică
pentru viitor o stare de drept născută anterior și nici atunci
când suprimă producerea în viitor a efectelor unei situații
juridice constituite sub imperiul legii vechi, pentru că în
aceste cazuri legea nouă nu face altceva decât să
reglementeze modul de acțiune în timpul următor intrării ei
în vigoare, adică în domeniul ei propriu de aplicare“. Astfel,

textul de lege criticat se aplică de la data intrării sale în
vigoare, legiuitorul instituind prin alin. (1) al art. II din
ordonanță, în redactarea modificată prin art. 19 din
Ordonanța de urgență a Guvernului nr. 17/2005 pentru
stabilirea unor măsuri organizatorice la nivelul administrației
publice centrale, termenul de 9 luni înăuntrul căruia
persoanele juridice care intră sub incidența reglementării să
poată face demersurile necesare obținerii acordului
autorității competente prevăzute de alin. (3) al art. 39 din
Legea nr. 26/1990. Acesta este și sensul în care Curtea
Constituțională s-a pronunțat prin Decizia nr. 188 din
31 martie 2005, cu prilejul soluționării excepției de
neconstituționalitate a prevederilor art. I și art. II alin. (1),
(5), (6) și (7) din Ordonanța Guvernului nr. 72/2004, cu
modificările ulterioare, într-o cauză în care, ca și în
prezentul dosar, s-a invocat încălcarea art. 15 alin. (2) din
Constituție, cu o motivare asemănătoare.
Potrivit altor susțineri de neconstituționalitate,
reglementarea criticată îatentează la patrimoniul firmei
noastre și în chip evident la dreptul de proprietate asupra
acestuia“, întrucât, conform doctrinei, îfirma“, alături de
celelalte elemente ale fondului de comerț (emblema,
clientela și vadul comercial), reprezintă un element activ
din patrimoniul comerciantului, iar intenția legiuitorului de a
transfera denumirile îacademic-științific“ și îacademie“ în
patrimoniul exclusiv al statului îechivalează cu un act de
expropriere a unui bun incorporabil, parte a fondului de
comerț“. În consecință, se consideră că, deoarece îîn
exercitarea comerțului firma devine un element de atragere
a clientelei și sub acest aspect dobândește o valoare
economică“, art. II alin. (1), (3) și (4) din ordonanță încalcă
prevederile constituționale ale art. 44 alin. (1), referitoare la
garantarea dreptului de proprietate și a creanțelor asupra
statului, ale căror conținut și limite sunt stabilite prin lege,
precum și ale art. 136 alin. (5), care consacră
inviolabilitatea proprietății private, în condițiile legii.
Examinând aceste susțineri, Curtea reține că, având în
vedere dispozițiile art. 20 alin. (1) din Constituție, potrivit
cărora îDispozițiile constituționale privind drepturile și libertățile
cetățenilor vor fi interpretate și aplicate în concordanță cu
Declarația Universală a Drepturilor Omului, cu pactele și cu
celelalte tratate la care România este parte“, prevederile
art. 44 alin. (1) și ale art. 136 alin. (5) din Constituție
trebuie interpretate și aplicate în concordanță cu art. 1 alin. 1
din primul Protocol adițional la Convenția pentru apărarea
drepturilor omului și a libertăților fundamentale, care are
următorul cuprins: îOrice persoană fizică sau juridică are
dreptul la respectarea bunurilor sale. Nimeni nu poate fi lipsit
de proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.“
Curtea Constituțională constată că respectarea dreptului
de proprietate privește orice drepturi patrimoniale, întrucât,
sub acest aspect, în jurisprudența Curții Europene a
Drepturilor Omului, noțiunile de îbunuri“ și îproprietate“ au
un sens care înu este limitat la dreptul de proprietate

MONITORUL OFICIAL AL ROMÂNIEI, PARTEA I, Nr. 756/19.VIII.2005
asupra bunurilor corporale [...], anumite alte drepturi și
interese patrimoniale pot, de asemenea, constitui «drept de
proprietate» și deci «bunuri», în sensul acestei dispoziții“
(Cauza îBeyler împotriva Italiei“, 2000). De asemenea, sub
același aspect, în cazul îVan Marle și alții împotriva Olandei“,
1986, având ca obiect contestațiile formulate de reclamanți
împotriva deciziilor prin care li s-au respins cererile de
înmatriculare ca experți contabili autorizați, cu motivarea că
aceste decizii le-au diminuat veniturile și valoarea
întreprinderilor, Curtea Europeană a Drepturilor Omului a
reținut că îîntr-adevăr clientela se analizează ca o valoare
patrimonială, deci ca un bun în sensul primei fraze a
art. 1, text care devine aplicabil în speță“. În aceeași
cauză Curtea Europeană a Drepturilor Omului a decis că
îrefuzul înmatriculării a alterat profund condițiile activității
profesionale a petiționarilor și a antrenat o diminuare a
veniturilor lor, a valorii clientelei și, mai general, a
întreprinderii acestora. Deci, a existat o ingerință în dreptul
lor la respectul bunurilor. Totuși, aceasta s-a arătat a fi
justificată, căci legea urmărea un scop de interes general,
iar un echilibru just între mijloacele utilizate și scopul vizat
erau asigurate îndeosebi prin existența unui regim
tranzitoriu. Curtea a tras astfel concluzia absenței încălcării
art. 1 al Protocolului.“ Așadar, potrivit jurisprudenței Curții
Europene a Drepturilor Omului, din care menționăm, de
exemplu, și Cazul Raimondo împotriva Italiei, 1994, precum
și Cazul Marckx împotriva Belgiei, 1979, o ingerință a
autorității privind respectul proprietății poate exista dacă
este justificată de o cauză de interes general, în condițiile
prevăzute de lege și având în vedere criteriul
proporționalității. În prezenta cauză exigențele menționate
sunt respectate. Astfel, prevederile criticate, cuprinse în
art. II alin. (1), (3) și (4) din Ordonanța Guvernului
nr. 72/2004, aprobată prin Legea nr. 519/2004, publicată în
Monitorul Oficial al României, Partea I, nr. 1.109/2004, cu
modificările ulterioare, sunt aplicabile numai acelor firme
care conțin cuvintele sau sintagmele menționate de

5

dispozițiile de lege și care sunt de natură să creeze
confuzie cu denumirea unei instituții publice ori de interes
public. Printr-o normă imperativă legiuitorul poate da
prioritate interesului public. Numele de îAcademie“ este
rezervat, în general, instituțiilor de consacrare științifică și
culturală. Acest termen nu poate fi legat decât de o
activitate cultural-științifică de înalt nivel, de cercetare sau
de instruire. În vederea apărării interesului general,
legiuitorul a instituit o interdicție absolută în domeniu, așa
cum rezultă din art. 39 alin. (2) din Legea nr. 26/1990
privind registrul comerțului, modificat prin Ordonanța
Guvernului nr. 72/2004, aprobată cu modificări prin Legea
nr. 519/2004. Firmele înmatriculate, vizate de textul criticat,
sunt obligate să își modifice în mod corespunzător
denumirea într-un termen de maximum 3 luni de la data la
care refuzul de emitere a acordului pentru folosirea în
continuare a denumirii rămâne irevocabil, prin epuizarea
căilor de atac prevăzute de lege și doar ulterior acestui
moment sunt aplicate sancțiunile prevăzute de art. II
alin. (5) din ordonanță, constând în amendă și dizolvarea
de drept a persoanei juridice, urmată de lichidare, precum
și radierea din registrul comerțului, în condițiile legii. Așa
fiind, Curtea nu poate reține că prin prevederile de lege ce
fac obiectul controlului de constituționalitate sunt încălcate
dispozițiile art. 44 alin. (1) și ale art. 136 alin. (5) din
Constituție.
Condițiile impuse prin lege în ceea ce privește
denumirea persoanei juridice nu aduc atingere dreptului
acesteia privind liberul acces la o activitate economică,
precum și la libera inițiativă în exercitarea ei. În concluzie,
Curtea nu poate reține, așa cum susține autorul excepției,
încălcarea prevederilor art. 45 din Constituție.

Față de cele de mai sus, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. II alin. (1), (3) și (4) din Ordonanța Guvernului
nr. 72/2004 pentru modificarea art. 39 din Legea nr. 26/1990 privind registrul comerțului, excepție ridicată de Societatea
Comercială îAcademia Cațavencu“ — S.A. din București în Dosarul nr. 4.495/2004 al Curții de Apel București — Secția
a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

6

MONITORUL OFICIAL AL ROMÂNIEI, PARTEA I, Nr. 756/19.VIII.2005
CURTEA CONSTITUȚIONALĂ

D E C I Z I A Nr. 367
din 5 iulie 2005

referitoare la excepția de neconstituționalitate a dispozițiilor art. 48 din Ordonanța de urgență
a Guvernului nr. 26/2004 privind unele măsuri pentru finalizarea privatizării societăților comerciale
aflate în portofoliul Autorității pentru Privatizare și Administrarea Participațiilor Statului
și consolidarea unor privatizări
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 48 din Ordonanța de urgență a
Guvernului nr. 26/2004 privind unele măsuri pentru
finalizarea privatizării societăților comerciale aflate în
portofoliul Autorității pentru Privatizare și Administrarea
Participațiilor Statului și consolidarea unor privatizări,
excepție ridicată de Maria Buică în Dosarul nr. 522/2005 al
Curții de Apel București — Secția a VII-a civilă și pentru
cauze privind conflicte de muncă și asigurări sociale.
La apelul nominal răspunde autorul excepției, Maria
Buică, constatându-se lipsa celeilalte părți, față de care
procedura de citare a fost legal îndeplinită.
Autorul excepției solicită admiterea acesteia, arătând, în
esență, că prevederile legale criticate încalcă textele
constituționale ale art. 21 alin. (1)—(3) și ale art. 53
alin. (1).
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate sunt de ordin procedural și nu
afectează liberul acces la justiție sau dreptul la un proces
echitabil, întrucât perioada de timp pentru care se
suspendă judecarea tuturor acțiunilor judiciare,
extrajudiciare, precum și orice procedură de executare silită
este limitată la maximum 12 luni. În acest sens este
invocată și jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 februarie 2005, pronunțată în
Dosarul nr. 522/2005, Curtea de Apel București — Secția
a VII-a civilă și pentru cauze privind conflicte de muncă și
asigurări sociale a sesizat Curtea Constituțională cu
excepția de neconstituționalitate a dispozițiilor art. 48 din

Ordonanța de urgență a Guvernului nr. 26/2004 privind
unele măsuri pentru finalizarea privatizării societăților
comerciale aflate în portofoliul Autorității pentru
Privatizare și Administrarea Participațiilor Statului și
consolidarea unor privatizări, excepție ridicată de Maria
Buică într-un litigiu având ca obiect soluționarea recursului
formulat de aceasta împotriva încheierii de suspendare a
judecării unei cauze.
În motivarea excepției de neconstituționalitate, autorul
acesteia susține că prevederile art. 48 din Ordonanța de
urgență a Guvernului nr. 26/2004, cât și cele ale art. 1
pct. 16 din Legea nr. 442/2004 contravin dispozițiilor
constituționale ale art. 11 alin. (1) și (2), ale art. 20, ale
art. 21 alin. (1)—(3) și ale art. 53 alin. (1). Totodată, se
susține că sunt încălcate și prevederile art. 8, 10, 29 și 30
din Declarația Universală a Drepturilor Omului, ale art. 14
pct. 1 din Pactul internațional privind drepturile civile și
politice ale omului, precum și cele ale art. 6 pct. 1 din
Convenția pentru apărarea drepturilor omului și a libertăților
fundamentale.
Autorul excepției apreciază că suspendarea judecării
unor acțiuni, potrivit prevederilor art. 48 din Ordonanța de
urgență a Guvernului nr. 26/2004, limitează dreptul de
acces liber la justiție, iar îîntârzierea imputabilă statului,
datorită modificărilor legislative produse în timpul unui
proces“, este o violare a duratei rezonabile de soluționare
a cauzei. Totodată, se apreciază că prelungirea perioadei
inițiale de suspendare a judecării acțiunilor judiciare,
dispusă prin dispozițiile art. 1 pct. 16 din Legea
nr. 442/2004, duce la îanularea drepturilor constituționale
[invocate] și a celor apărate prin documentele internaționale
semnate/ratificate de România“.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale apreciază că excepția de neconstituționalitate
ridicată este neîntemeiată. În argumentarea acestei opinii
se apreciază că îlegiuitorul, impunând suspendarea
judecării tuturor acțiunilor judiciare și extrajudiciare, precum
și orice act de executare, a creat o situație de egalitate
tuturor creditorilor societății comerciale față de care s-a
inițiat procedura falimentului“.
În opinia instanței, suspendarea judecării cauzei, prin
aplicarea art. 48 din Ordonanța de urgență a Guvernului
nr. 26/2004 înu reprezintă o încălcare sau îngrădire a
liberului acces la justiție“, ci îo întrerupere temporară a

MONITORUL OFICIAL AL ROMÂNIEI, PARTEA I, Nr. 756/19.VIII.2005
judecății, nicidecum o îngrădire a exercițiului dreptului
reclamantei“. Totodată, se consideră că dispozițiile legale
criticate nu contravin nici prevederilor art. 53 din
Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestui punct de
vedere se susține că îtextul legal criticat conține dispoziții
de ordin procedural, aspect ce reprezintă o aplicare a
prevederilor art. 126 alin. (2) din Constituție [...] și care [...]
nu afectează dreptul substanțial la acces liber în justiție
[...], întrucât acest drept nu este suprimat, ci numai
suspendat, pe o perioadă limitată, stabilită pe un interval
de timp rezonabil, respectiv până la finalizarea procedurilor
de dizolvare și lichidare voluntară [...], dar nu mai mult de
12 luni de la data intrării în vigoare a Ordonanței de
urgență a Guvernului nr. 26/2004“.
Guvernul apreciază că textul legal criticat îcorespunde
exigențelor prevăzute de art. 135 din Constituție, fiind
determinat de necesitatea îndeplinirii unor angajamente
asumate de Guvernul României, în contextul favorizării
finalizării privatizării, în mod accelerat, a societăților
comerciale aflate în protofoliul Autorității pentru Privatizare
și Administrarea Participațiilor Statului, mai ales a celor cu
impact semnificativ în plan economic și social, precum și a
consolidării unor privatizări, în scopul menținerii acestor
societăți comerciale în activitate și fără perturbări sociale
majore, pentru a-și exercita, în continuare, funcțiile
economice pentru care au fost constituite, inclusiv achitarea
obligațiilor către creditori, aspecte de privesc interesul
public general și imediat“. Totodată, Guvernul invocă în
sprijinul punctului său de vedere și Deciziile Curții
Constituționale nr. 350 din 23 septembrie 2003 și nr. 84
din 2 martie 2004, prin care s-a stabilit, de principiu, că nu
orice măsură de suspendare a unor proceduri judiciare sau
extrajudiciare este de natură a încălca prevederile art. 21
din Constituție și ale art. 6 din Convenția pentru apărarea
drepturilor omului și a libertăților fundamentale. În
consecință, se apreciază că cele statuate prin deciziile
menționate își păstrează valabilitatea și în prezenta cauză.
În ceea ce privește critica de neconstituționalitate în
raport cu celelalte dispoziții constituționale și cu prevederile
unor documente internaționale invocate, Guvernul apreciază
că aceasta este neîntemeiată.
Avocatul Poporului consideră că excepția de
neconstituționalitate ridicată este neîntemeiată. În
argumentarea acestui punct de vedere se arată că textul
de lege criticat înu îngrădește dreptul persoanelor
interesate de a se adresa instanței judecătorești [...] și
[nici] dreptul de a stărui în continuarea procesului judiciar

7

declanșat, până la soluționarea definitivă a acestuia printr-o
hotărâre judecătorească irevocabilă“. Avocatul Poporului
invocă, în sensul punctului său de vedere, și deciziile Curții
Constituționale nr. 365 din 30 septembrie 2003 și nr. 84
din 2 martie 2004.
Se mai arată, în punctul de vedere prezentat, că
dispozițiile criticate nu contravin textului constituțional al
art. 53, întrucât îmăsura suspendării acțiunilor judiciare sau
extrajudiciare are caracter excepțional și temporar și nu
pune în discuție dreptul subiectelor îndreptățite să
acționeze în judecată societățile comerciale respective“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, susținerile părții
prezente, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 48 din Ordonanța de urgență a Guvernului
nr. 26/2004 privind unele măsuri pentru finalizarea
privatizării societăților comerciale aflate în portofoliul
Autorității pentru Privatizare și Administrarea Participațiilor
Statului și consolidarea unor privatizări, publicată în
Monitorul Oficial al României, Partea I, nr. 385 din
20 aprilie 2004, astfel cum au fost modificate prin
prevederile art. 1 pct. 16 din Legea nr. 442/2004 pentru
aprobarea ordonanței de urgență menționate, publicată în
Monitorul Oficial al României, Partea I, nr. 1.005 din
1 noiembrie 2004. Curtea reține că, ulterior sesizării sale,
dispozițiile legale criticate au fost modificate prin Ordonanța
de urgență a Guvernului nr. 54/2005, publicată în Monitorul
Oficial al României, Partea I, nr. 563 din 30 iunie 2005,
însă soluția legislativă inițială, în esență, a fost conservată.
În consecință, dispozițiile legale criticate ca fiind
neconstituționale au următorul cuprins:
î(1) În scopul îndeplinirii unor angajamente asumate de
Guvernul României, se suspendă judecarea tuturor acțiunilor
judiciare, extrajudiciare, precum și orice procedură de
executare silită, îndreptate împotriva următoarelor societăți
comerciale:
— Societatea Comercială «CUG» — S.A. Cluj-Napoca;
— Societatea Comercială «Turnu» — S.A. Turnu Măgurele;
— Societatea Comercială «Brafor» — S.A. Brașov;
— Societatea Comercială «Ampelum» — S.A. Zlatna;

8

MONITORUL OFICIAL AL ROMÂNIEI, PARTEA I, Nr. 756/19.VIII.2005

— Societatea Comercială «Autotransport» — S.A. Brașov;
— Societatea Comercială «IAIFO» — S.A. Zalău;
— Societatea Comercială «Energoreparații» — S.A.
București;
— Societatea Comercială «Rocar» — S.A. București;
— Societatea Comercială «CMB» — S.A. Bocșa;
— Societatea Comercială «Foraje Sonde» — S.A. Târgu
Cărbunești;
— Societatea Comercială «SINCAR» — S.A. Brăila.
(2) Suspendarea prevăzută la alin. (1) durează până la
finalizarea procedurilor de dizolvare și lichidare voluntară
prevăzute de Ordonanța de urgență a Guvernului nr. 88/1997,
cu modificările și completările ulterioare, dar nu mai mult de
data de 31 decembrie 2005.“
Textele constituționale invocate în susținerea excepției
sunt cele ale art. 11 alin. (1) și (2), ale art. 20, ale art. 21
alin. (1)—(3) și ale art. 53 alin. (1), care au următorul
cuprins:
— Art. 11 alin. (1) și (2): î(1) Statul român se obligă să
îndeplinească întocmai și cu bună-credință obligațiile ce-i revin
din tratatele la care este parte.
(2) Tratatele ratificate de Parlament, potrivit legii, fac parte
din dreptul intern.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“
Totodată, în susținerea excepției sunt invocate și unele
prevederi ale Declarației Universale a Drepturilor Omului,
ale Pactului internațional privind drepturile civile și politice
ale omului și ale Convenției pentru apărarea drepturilor
omului și a libertăților fundamentale, îndeosebi cele
referitoare la accesul liber la justiție, dreptul la un proces
echitabil și la condițiile restrângerii exercitării unor drepturi
și libertăți.
Examinând excepția de neconstituționalitate ridicată,
Curtea reține următoarele:

În esență, autorul excepției apreciază că măsura
suspendării judecării tuturor acțiunilor judiciare,
extrajudiciare, precum și a oricăror proceduri de executare
silită îndreptate împotriva unei societăți comerciale este de
natură a încălca îndeosebi accesul liber la justiție,
limitându-l în mod nejustificat.
Curtea observă că rațiunea textului legal criticat o
reprezintă, astfel cum arată și Guvernul în punctul de
vedere prezentat, înecesitatea îndeplinirii unor angajamente
asumate de Guvernul României, în contextul favorizării
finalizării privatizării, în mod accelerat, a societăților
comerciale aflate în portofoliul Autorității pentru Privatizare
și Administrarea Participațiilor Statului, mai ales a celor cu
impact semnificativ în plan economic și social, precum și a
consolidării unor privatizări, în scopul menținerii acestor
societăți comerciale în activitate și fără perturbări sociale
majore, pentru a-și exercita, în continuare, funcțiile
economice pentru care au fost constituite, inclusiv achitarea
obligațiilor către creditori, aspecte ce privesc interesul public
general și imediat“.
Curtea constată că, potrivit dispozițiilor legale criticate,
față de Societatea Comercială îRocar“ — S.A. București se
suspendă judecarea tuturor acțiunilor judiciare,
extrajudiciare, precum și orice procedură de executare silită
până la finalizarea procedurilor de dizolvare și lichidare
voluntară prevăzute de Ordonanța de urgență a Guvernului
nr. 88/1997, cu modificările și completările ulterioare,
precum și de Legea nr. 137/2002, cu modificările și
completările ulterioare, dar nu mai mult de data de
31 decembrie 2005.
Curtea reține că, potrivit jurisprudenței sale, nu orice
intervenție a puterii legiuitoare cu privire la desfășurarea
unor procese aflate în curs de soluționare încalcă de
principiu prevederile constituționale, chiar Codul de
procedură civilă prevăzând cazuri de suspendare legală a
judecății unor cauze.
În cauza de față, Curtea constată că dispozițiile legale
criticate, prevăzând suspendarea judecării tuturor acțiunilor
judiciare, extrajudiciare, precum și a oricăror proceduri de
executare silită împotriva unor societăți comerciale, nu
încalcă principiul liberului acces la justiție, care presupune
dreptul oricărei persoane de a se adresa instanței
judecătorești competente îpentru apărarea drepturilor, a
libertăților și a intereselor sale legitime“, precum și dreptul
de a stărui în continuarea procesului judiciar declanșat
până la soluționarea definitivă a acestuia printr-o hotărâre
judecătorească irevocabilă, inclusiv exercitarea căilor de
atac prevăzute de lege. În consecință, Curtea reține că, în
speță, accesul liber la justiție nu este suprimat, ci numai
suspendat cel mult până la data de 31 decembrie 2005. În
acest sens, Curtea s-a pronunțat prin deciziile: nr. 211 din
10 iulie 2002, publicată în Monitorul Oficial al României,
Partea I, nr. 782 din 28 octombrie 2002; nr. 49 din
4 februarie 2003, publicată în Monitorul Oficial al României,
Partea I, nr. 219 din 2 aprilie 2003; nr. 95 din 6 martie

MONITORUL OFICIAL AL ROMÂNIEI, PARTEA I, Nr. 756/19.VIII.2005
2003, publicată în Monitorul Oficial al României, Partea I,
nr. 299 din 6 mai 2003.
De asemenea, Curtea reține că prin Decizia nr. 350 din
23 septembrie 2003, publicată în Monitorul Oficial al
României, Partea I, nr. 794 din 11 noiembrie 2003, a fost
respinsă o excepție de neconstituționalitate cu privire la o
măsură de suspendare a unor acțiuni judiciare și
extrajudiciare. Cu acel prilej, Curtea a constatat că este
neîntemeiată critica de neconstituționalitate cu referire la
art. 6 din Convenția pentru apărarea drepturilor omului și a
libertăților fundamentale privind dreptul la un proces
echitabil soluționat într-un termen rezonabil, stabilind că
îjurisprudența Curții Constituționale (...] este, «mutatis
mutandis», în acord cu cea a Curții Europene a Drepturilor
Omului. Astfel, în cazul Saggio contra Italiei (Hotărârea din
25 octombrie 2001), Curtea Europeană a Drepturilor
Omului a stabilit în cauză că măsura luată de ministrul
industriei din Italia de plasare a unei societăți sub regim
de «administrare extraordinară», în baza Legii nr. 95 din
3 aprilie 1979, conform căreia nici o acțiune în executare
nu putea fi intentată împotriva societății, vizează asigurarea
unei bune gestionări a societății respective și o protecție
identică pentru toți creditorii. De asemenea, Curtea
Europeană a Drepturilor Omului a recunoscut statului o
largă marjă de apreciere în ceea ce privește mijloacele
folosite pentru atingerea obiectivelor urmărite. În hotărârea
respectivă, Curtea Europeană a Drepturilor Omului a
considerat că, în principiu, un sistem de suspendare
temporară a plății datoriilor unei societăți comerciale aflate
în criză și autorizate să-și continue activitatea de producție
în interesul economiei naționale nu este criticabilă în sine,
având în vedere marja de apreciere recunoscută statelor.
De asemenea, în considerentele hotărârii respective,
instanța europeană a statuat că în speță nu a operat vreo

9

expropriere sau vreun transfer de proprietate, căci dreptul
reclamantului (fost salariat al societății) nu a fost niciodată
pus în discuție“.
Neexistând elemente noi de natură a determina
schimbarea jurisprudenței Curții în materia suspendării unor
acțiuni judiciare și extrajudiciare, cele stabilite prin deciziile
menționate își păstrează valabilitatea și în prezenta cauză.
În ceea ce privește critica autorului excepției, în sensul
că dispozițiile criticate contravin cerinței soluționării
procesului într-un termen rezonabil, prevăzut de art. 6
pct. 1 din Convenția pentru apărarea drepturilor omului și a
libertăților fundamentale, Curtea reține că perioada de timp
pentru care se pot suspenda acțiunile judiciare sau
extrajudiciare, precum și orice procedură de executare
silită, pornite împotriva societăților la care fac referire
dispozițiile legale criticate, este limitată. Această
suspendare încetează în momentul în care se finalizează
procedurile de dizolvare și lichidare voluntară prevăzute de
Ordonanța de urgență a Guvernului nr. 88/1997, cu modificările
și completările ulterioare, și de Legea nr. 137/2002, cu
modificările și completările ulterioare, dar nu poate dura
în timp mai mult de data de 31 decembrie 2005, astfel
cum s-a stabilit prin Ordonanța de urgență a Guvernului
nr. 54/2005.
De asemenea, Curtea reține că dispozițiile legale
criticate nu încalcă prevederile art. 53 alin. (1) din
Constituție, întrucât suspendarea acțiunilor judiciare sau
extrajudiciare, precum și a procedurilor de executare silită
dispuse prin textul criticat nu reprezintă o restrângere a
exercițiului liberului acces la justiție. În sfârșit, Curtea
constată că, pentru argumentele deja înfățișate, nu se
poate reține nici încălcarea celorlalte prevederi din actele
internaționale invocate de autorul excepției.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 48 din Ordonanța de urgență a Guvernului
nr. 26/2004 privind unele măsuri pentru finalizarea privatizării societăților comerciale aflate în portofoliul Autorității pentru
Privatizare și Administrarea Participațiilor Statului și consolidarea unor privatizări, excepție ridicată de Maria Buică în
Dosarul nr. 522/2005 al Curții de Apel București — Secția a VII-a civilă și pentru cauze privind conflicte de muncă și
asigurări sociale.
Definitivă și general obligatorie.
Pronunțată în ședința publică din data de 5 iulie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 756/19.VIII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Metodologiei de atestare a experților care certifică, din punct de vedere tehnic,
calitatea lucrărilor de amenajare a pădurilor și a studiilor de transformare a pășunilor împădurite
și a Metodologiei de atestare a șefilor de proiect pentru lucrări de amenajare a pădurilor
și studii de transformare a pășunilor împădurite
În conformitate cu prevederile art. 18, 66, 88 și 110 din Legea nr. 26/1996 — Codul silvic, cu modificările și
completările ulterioare,
în temeiul art. 27 și 28 din Ordonanța Guvernului nr. 2/2000 privind organizarea activității de expertiză tehnică
judiciară și extrajudiciară,
în baza art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
având în vedere Referatul de aprobare nr. 161.446 din 11 iulie 2005,
ministrul agriculturii, pădurilor și dezvoltării rurale emite prezentul ordin.
Art. 1. — Se aprobă Metodologia de atestare a
experților care certifică, din punct de vedere tehnic,
calitatea lucrărilor de amenajare a pădurilor și a studiilor de
transformare a pășunilor împădurite, prevăzută în anexa
nr. 1.
Art. 2. — Se aprobă Metodologia de atestare a șefilor
de proiect pentru lucrări de amenajare a pădurilor și studii
de transformare a pășunilor împădurite, prevăzută în anexa
nr. 2.
Art. 3. — Atestatele eliberate specialiștilor care certifică,
din punct de vedere tehnic, calitatea lucrărilor de
amenajare a pădurilor și a studiilor de transformare a
pășunilor împădurite, în baza Ordinului ministrului
agriculturii, alimentației și pădurilor nr. 207/2001, vor fi
preschimbate în termen de 90 de zile de la intrarea în
vigoare a prezentului ordin, prin grija comisiei de atestare.

Art. 4. — Anexele nr. 1 și 2 fac parte integrantă din
prezentul ordin.
Art. 5. — La data intrării în vigoare a prezentului ordin,
Ordinul ministrului agriculturii, alimentației și pădurilor
nr. 207/2001 își încetează aplicabilitatea.
Art. 6. — Direcția de management forestier din cadrul
Ministerului Agriculturii, Pădurilor și Dezvoltării Rurale,
experții care certifică, din punct de vedere tehnic, calitatea
lucrărilor de amenajare a pădurilor și a studiilor de
transformare a pășunilor împădurite (experții CTAP) și șefii
de proiect vor duce la îndeplinire prevederile prezentului
ordin.
Art. 7. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 29 iulie 2005.
Nr. 729.
ANEXA Nr. 1

METODOLOGIE
de atestare a experților care certifică, din punct de vedere tehnic, calitatea lucrărilor de amenajare a pădurilor
și a studiilor de transformare a pășunilor împădurite
CAPITOLUL I
Dispoziții generale

Art. 2. — (1) Atestarea persoanelor fizice ca expert
CTAP se face de către o comisie de atestare a cărei
componență este prevăzută în anexa nr. 1 la prezenta

Art. 1. — Prezenta metodologie are ca obiect atestarea

metodologie.

experților care certifică, din punct de vedere tehnic,

(2) Atestarea are drept scop asigurarea personalului

calitatea lucrărilor de amenajare a pădurilor și a studiilor de

necesar pentru certificarea soluțiilor tehnice adoptate în

transformare a pășunilor împădurite, denumiți în continuare

lucrările de amenajare a fondului forestier național și în

experți CTAP.

elaborarea studiilor de transformare a pășunilor împădurite,

MONITORUL OFICIAL AL ROMÂNIEI, PARTEA I, Nr. 756/19.VIII.2005
potrivit reglementărilor în vigoare, de către unitățile
specializate autorizate.
(3) Dovada îndeplinirii condițiilor de atestare de către
persoanele fizice solicitante se face prin eliberarea unui
certificat de atestare de către Comisia de atestare
prevăzută la alin. (1).
(4) Certificatul de atestare acordă experților CTAP
dreptul de a analiza, de a corecta și, după caz, de a
certifica soluțiile tehnice stabilite de unitățile specializate
autorizate să execute lucrări de amenajare a fondului
forestier național și studii de transformare a pășunilor
împădurite.
CAPITOLUL II
Condiții de atestare
Art. 3. — (1) Persoanele fizice care solicită atestarea
trebuie să îndeplinească, cumulativ, următoarele condiții:
a) să aibă studii superioare de lungă durată în
specialitatea silvicultură;
b) să aibă o activitate de minimum 10 ani în domeniul
amenajării pădurilor și al elaborării studiilor de transformare
a pășunilor împădurite;
c) să aibă o activitate de minimum 4 ani ca șef de
proiect în cadrul unei unități specializate autorizate să
execute lucrări de amenajare a fondului forestier național și
de elaborare a studiilor de transformare a pășunilor
împădurite.
(2) Prin excepție de la prevederile alin. (1) lit. b) și c),
pot solicita atestarea ca expert CTAP persoanele care au
desfășurat o activitate de minimum 4 ani în domeniul
amenajării pădurilor în cadrul autorității publice centrale
care răspunde de silvicultură sau în cadrul centralei Regiei
Naționale a Pădurilor — Romsilva.
Art. 4. — Se atestă ca expert CTAP, la cerere, fără a
mai fi obligate să susțină examenul prevăzut la art. 6,
persoanele fizice care au titlul științific de doctor în
domeniul amenajării pădurilor.
CAPITOLUL III
Documentele și procedura de atestare
Art. 5. — (1) În vederea obținerii atestării persoanele
fizice sunt obligate să depună un dosar personal care să
cuprindă următoarele:
a) cererea de înscriere în vederea susținerii examenului
pentru atestare;
b) curriculum vitae;
c) memoriu de activitate și lucrări publicate;
d) copii de pe actele de studii sau titlurile științifice;
e) copie de pe carnetul de muncă;
f) alte acte doveditoare pentru condițiile prevăzute la
art. 3.
(2) Dosarele în vederea obținerii atestării se depun la
secretariatul Comisiei de atestare.
(3) Dosarele depuse sunt analizate trimestrial de către
Comisia de atestare, în ședințe de lucru programate de
președintele acesteia.

11

Art. 6. — (1) Persoanele fizice care au solicitat
atestarea și care îndeplinesc condițiile prevăzute la art. 3
susțin un examen în fața Comisiei de atestare.
(2) Rezultatul examinării — admis/respins — se va
consemna în procesul-verbal de ședință.
(3) Lista cu candidații admiși/respinși se afișează la
avizierul Ministerului Agriculturii, Pădurilor și Dezvoltării
Rurale, în termen de 48 de ore de la susținerea
examenului.
Art. 7. — (1) În termen de 30 de zile de la data
organizării ședinței de atestare, persoanele fizice admise
primesc un certificat de atestare, conform modelului
prevăzut în anexa nr. 2 la prezenta metodologie.
(2) Fiecare certificat de atestare va fi înscris, în ordinea
emiterii, în Registrul de certificate de atestare a experților
CTAP, conform modelului prevăzut în anexa nr. 3 la
prezenta metodologie.
Art. 8. — Contestațiile la hotărârile Comisiei de atestare
se depun în termen de 48 de ore de la afișarea
rezultatelor și se adresează Comisiei pentru soluționarea
contestațiilor, constituită conform prevederilor art. 14.
CAPITOLUL IV
Comisia de atestare și Comisia pentru soluționarea
contestațiilor
Art. 9. — Comisia de atestare este formată din
7 membri care trebuie să îndeplinească următoarele
condiții:
a) să aibă studii superioare de lungă durată în
specialitatea silvicultură;
b) să aibă activitate de minimum 10 ani în domeniul
silviculturii;
c) să aibă o experiență relevantă în domeniul amenajării
pădurilor.
Art. 10. — (1) Comisia de atestare este legal constituită
și poate funcționa în prezența președintelui și a cel puțin 4
membri.
(2) Hotărârile Comisiei de atestare se iau cu întrunirea
a cel puțin 4 voturi favorabile.
Art. 11. — Atribuțiile președintelui Comisiei de atestare
sunt:
a) planifică și organizează activitatea Comisiei de
atestare;
b) semnează certificatul de atestare.
Art. 12. — Atribuțiile secretarului Comisiei de atestare
sunt:
a) propune planificarea activității Comisiei de atestare;
b) înregistrează și verifică dosarele personale de
atestare;
c) ține evidența proceselor-verbale de ședință și a
hotărârilor Comisiei de atestare;
d) redactează documentele Comisiei de atestare;
e) asigură afișarea bibliografiei și a tematicii de examen;
f) supune dezbaterii Comisiei de atestare comunicările
făcute în condițiile art. 22, în vederea luării hotărârilor
corespunzătoare.

12

MONITORUL OFICIAL AL ROMÂNIEI, PARTEA I, Nr. 756/19.VIII.2005

Art. 13. — Atribuțiile Comisiei de atestare sunt:
a) analizează conținutul dosarului personal și decide
admiterea sau respingerea acestuia în cazul neîndeplinirii
condițiilor de atestare;
b) stabilește bibliografia, tematica și subiectele de
examinare;
c) admite sau respinge, în urma examinărilor, atestarea
persoanelor fizice solicitante;
d) decide retragerea certificatului de atestare pentru
nerespectarea obligațiilor prevăzute la art. 17.
Art. 14. — Comisia pentru soluționarea contestațiilor
este formată din 3 membri.
a) secretarul de stat pentru păduri — președinte;
b) un cadru universitar din domeniul amenajării
pădurilor;
c) un consilier superior din cadrul secretariatului de stat
pentru păduri — secretar.
Art. 15. — Atribuțiile președintelui Comisiei pentru
soluționarea contestațiilor sunt:
a) semnează hotărârile Comisiei pentru soluționarea
contestațiilor;
b) planifică și organizează activitatea Comisiei pentru
soluționarea contestațiilor.
Art. 16. — Atribuțiile secretarului Comisiei pentru
soluționarea contestațiilor sunt:
a) propune planificarea activității Comisiei pentru
soluționarea contestațiilor;
b) înregistrează și ține evidența contestațiilor într-un
registru special;
c) redactează documentele Comisiei pentru soluționarea
contestațiilor;
d) comunică hotărârile Comisiei pentru soluționarea
contestațiilor celor interesați.
CAPITOLUL V
Obligațiile experților CTAP
Art. 17. — Persoanele fizice care au fost atestate ca
expert CTAP au următoarele obligații:
a) să analizeze, să modifice, după caz, și să certifice
soluțiile tehnice pentru lucrările de amenajare a pădurilor și
de elaborare a studiilor de transformare a pășunilor
împădurite, pentru fiecare fază de proiectare tehnologică —
teren, redactare, definitivare —, cu respectarea
reglementărilor legale;
b) să respecte prevederile stabilite și consemnate în
procesele-verbale ale ședinței de avizare a temei de
proiectare — Conferința I de amenajare — și ale ședinței
de preavizare a soluțiilor tehnice — Conferința a II-a de
amenajare;
c) să respecte măsurile stabilite în procesele-verbale
sau în notele de control întocmite cu ocazia verificărilor
tehnice făcute de către persoanele cu atribuții de control
sau împuternicite de autoritatea publică centrală care
răspunde de silvicultură ori de către unitățile din subordinea
acesteia;

d) să solicite întrunirea unei comisii de specialiști în
situația în care constată că soluțiile tehnice care trebuie
adoptate necesită o dezbatere largă;
e) să dea curs solicitărilor autorității publice centrale
care răspunde de silvicultură în realizarea unor acțiuni
specifice.
CAPITOLUL VI
Dispoziții finale
Art. 18. — Atestarea persoanelor fizice ca expert CTAP
se face pe o perioadă de 5 ani.
Art. 19. — (1) Experții CTAP sunt atestați să certifice,
din punct de vedere tehnic, calitatea lucrărilor de
amenajare a pădurilor și a studiilor de transformare a
pășunilor împădurite, pentru o suprafață anuală de
maximum 60.000 ha.
(2) Suprafața luată în calcul la stabilirea capacității
anuale pentru un expert CTAP rezultă în urma însumării
suprafețelor anuale pentru care se execută lucrări de
amenajare a pădurilor — faza teren — de către unitatea
specializată autorizată la care este angajat.
Art. 20. — Certificarea documentațiilor privind soluțiile
tehnice, pe fiecare fază de proiectare tehnologică, și, în
final, a proiectului redactat se realizează prin înscrierea cu
parafă, al cărei model este prevăzut în anexa nr. 4 la
prezenta metodologie, și prin semnătura persoanei atestate.
Art. 21. — Certificatul de atestare se retrage în
următoarele condiții:
a) dacă în ședințele de avizare ale Comisiei tehnice de
avizare pentru silvicultură se resping de la avizare
3 proiecte certificate de același expert CTAP;
b) pentru încălcarea obligațiilor prevăzute la art. 17
lit. a) și c);
c) pentru depășirea suprafeței anuale prevăzute la
art. 19 alin. (1).
Art. 22. — (1) Pentru luarea măsurii prevăzute la
art. 21, Comisia de atestare analizează și hotărăște în
baza comunicărilor făcute de către:
a) membrii Comisiei de atestare;
b) beneficiarul lucrării;
c) șeful de proiect;
d) membrii Comisiei tehnice de avizare pentru
silvicultură (CTAS) din cadrul autorității publice centrale
care răspunde de silvicultură;
e) persoanele cu atribuții de control sau împuternicite de
autoritatea publică centrală care răspunde de silvicultură ori
de către unitățile din subordinea acesteia.
(2) Comunicările făcute se
secretariatul Comisiei de atestare.

depun

în

scris

la

13

MONITORUL OFICIAL AL ROMÂNIEI, PARTEA I, Nr. 756/19.VIII.2005

ANEXA Nr. 1
la metodologie
COMPONENȚA

Comisiei de atestare a experților CTAP
Nr.
crt.

1.
2.
3.
4.
5.
6.
7.

Funcția

Calitatea

Directorul direcției care elaborează reglementări, politici, strategii
Directorul direcției care are în atribuții amenajarea pădurilor
Tamaș Ștefan — profesor universitar la Facultatea de Silvicultură și Exploatări
Forestiere Brașov — disciplina Amenajarea pădurilor
Leahu Iosif — profesor universitar la Facultatea de Silvicultură și Exploatări
Forestiere Brașov — disciplina Amenajarea pădurilor
Carcea Filomon — dr. ing. în silvicultură — specialitatea amenajarea pădurilor
Seceleanu Ioan — dr. ing. în silvicultură — specialitatea amenajarea pădurilor
Nastasă Liviu — dr. ing. în silvicultură — specialitatea amenajarea pădurilor

președinte
membru
membru
membru
membru
membru
membru

ANEXA Nr. 2
la metodologie
MINISTERUL AGRICULTURII, PĂDURILOR ȘI DEZVOLTĂRII RURALE

Comisia de atestare a experților care certifică,
din punct de vedere tehnic, calitatea lucrărilor de amenajare
a pădurilor și a studiilor de transformare a pășunilor împădurite

CERTIFICAT DE ATESTARE

Nr. .................... din ...................

Comisia de atestare a experților care certifică, din punct de vedere tehnic, calitatea lucrărilor de amenajare a
pădurilor și a studiilor de transformare a pășunilor împădurite, numită prin Ordinul ministrului agriculturii, pădurilor și
dezvoltării rurale nr. 729/2005,
ATESTĂ

ca expert care certifică, din punct de vedere tehnic, calitatea lucrărilor de amenajare a pădurilor și a studiilor de
transformare a pășunilor împădurite pe domnul ..................................................................................., având codul numeric
personal ............................., domiciliat în ........................................................ .
Prezentul certificat are o perioadă de valabilitate de 5 ani.

Președintele Comisiei de atestare,
.......................................................

ANEXA Nr. 3
la metodologie
REGISTRUL

de certificate de atestare a experților CTAP
Nr.
crt.

Nr./data
dosarului

Numele și prenumele

Certificat de
atestare nr.

Observații

14

MONITORUL OFICIAL AL ROMÂNIEI, PARTEA I, Nr. 756/19.VIII.2005
ANEXA Nr. 4
la metodologie

Domnul*) ................................................................,
având codul numeric personal .............................,
este
ATESTAT
de către Ministerul Agriculturii, Pădurilor și
Dezvoltării Rurale, prin Certificatul nr. ...... din
data de ........., să certifice, din punct de vedere
tehnic, calitatea lucrărilor de amenajare a
pădurilor și a studiilor de transformare a pășunilor
împădurite.

4 cm

MODELUL PARAFEI

7 cm
*) Numele și prenumele persoanei atestate.

ANEXA Nr. 2

METODOLOGIE
de atestare a șefilor de proiect pentru lucrări de amenajare a pădurilor și studii de transformare a pășunilor împădurite
CAPITOLUL I
Dispoziții generale
Art. 1. — Prezenta metodologie are ca obiect atestarea
șefilor de proiect pentru lucrări de amenajare a pădurilor și
studii de transformare a pășunilor împădurite, denumiți în
continuare șefi de proiect.
Art. 2. — (1) Atestarea persoanelor fizice ca șef de
proiect se face de către o comisie de atestare a cărei
componență este prevăzută în anexa nr. 1 la prezenta
metodologie.
(2) Atestarea are drept scop asigurarea personalului
necesar pentru fundamentarea și propunerea soluțiilor
tehnice adoptate în lucrările de amenajare a fondului
forestier național și în elaborarea studiilor de transformare
a pășunilor împădurite, potrivit reglementărilor în vigoare,
de către unitățile specializate autorizate.
(3) Dovada îndeplinirii condițiilor de atestare de către
persoanele fizice solicitante se face prin eliberarea unui
certificat de atestare de către Comisia de atestare
prevăzută la alin. (1).
(4) Certificatul de atestare acordă șefilor de proiect
dreptul de a ocupa funcția de șef de proiect în cadrul
unităților specializate autorizate să execute lucrări de
amenajare a fondului forestier național și studii de
transformare a pășunilor împădurite.
CAPITOLUL II
Condiții de atestare
Art. 3. — Persoanele fizice care solicită atestarea
trebuie să îndeplinească, cumulativ, următoarele condiții:
a) să aibă studii superioare de lungă durată în
specialitatea silvicultură;
b) să aibă o activitate de minimum 4 ani în domeniul
amenajării pădurilor și al elaborării studiilor de transformare
a pășunilor împădurite.

Art. 4. — Se atestă ca șef de proiect, la cerere, fără a
mai fi obligate să susțină examenul prevăzut la art. 6,
persoanele fizice care au atestatul de expert CTAP.
CAPITOLUL III
Documentele și procedura de atestare
Art. 5. — (1) În vederea obținerii atestării persoanele
fizice sunt obligate să depună un dosar personal care să
cuprindă următoarele:
a) cererea de înscriere în vederea susținerii examenului
pentru atestare;
b) curriculum vitae;
c) memoriu de activitate și lucrări publicate;
d) copii de pe actele de studii;
e) copie de pe carnetul de muncă;
f) alte acte doveditoare pentru condițiile prevăzute la
art. 3
(2) Dosarele de atestare se depun la secretariatul
Comisiei de atestare.
(3) Dosarele depuse sunt analizate trimestrial de către
Comisia de atestare, în ședințe de lucru programate de
președintele acesteia.
Art. 6. — (1) Persoanele fizice care au solicitat
atestarea și care îndeplinesc condițiile prevăzute la art. 3
susțin un examen, în baza unui test tip grilă, în fața
Comisiei de atestare.
(2) Rezultatul examinării — admis/respins — se va
consemna în procesul-verbal de ședință.
(3) Lista cu candidații admiși/respinși se afișează la
avizierul Ministerului Agriculturii, Pădurilor și Dezvoltării
Rurale, în termen de 48 de ore de la susținerea
examenului.
Art. 7. — (1) În termen de 30 de zile de la data
organizării ședinței de atestare, persoanele fizice admise
primesc un certificat de atestare, conform modelului
prevăzut în anexa nr. 2 la prezenta metodologie.

MONITORUL OFICIAL AL ROMÂNIEI, PARTEA I, Nr. 756/19.VIII.2005
(2) Fiecare certificat de atestare va fi înscris, în ordinea
emiterii, în Registrul de certificate de atestare a șefilor de
proiect, conform modelului prevăzut în anexa nr. 3 la
prezenta metodologie.
Art. 8. — Contestațiile la hotărârile Comisiei de atestare
se depun în termen de 48 de ore de la afișarea
rezultatelor și se adresează Comisiei pentru soluționarea
contestațiilor, constituită conform prevederilor art. 14.
CAPITOLUL IV
Comisia de atestare și Comisia pentru soluționarea
contestațiilor
Art. 9. — Comisia de atestare este formată din
5 membri care trebuie să îndeplinească următoarele
condiții:
a) să aibă studii superioare de lungă durată în
specialitatea silvicultură;
b) să aibă activitate de minimum 7 ani în domeniul
silviculturii;
c) să aibă experiență în domeniul amenajării pădurilor.
Art. 10. — Comisia de atestare este legal constituită și
poate funcționa în prezența președintelui și a cel puțin
2 membri.
Art. 11. — Atribuțiile președintelui Comisiei de atestare
sunt:
a) planifică și organizează activitatea Comisiei de
atestare;
b) semnează certificatul de atestare.
Art. 12. — Atribuțiile secretarului Comisiei de atestare
sunt:
a) propune planificarea activității Comisiei de atestare;
b) înregistrează și verifică dosarele personale de
atestare;
c) ține evidența proceselor-verbale de ședință și a
hotărârilor Comisiei de atestare;
d) redactează documentele Comisiei de atestare;
e) asigură afișarea bibliografiei și a tematicii de examen;
f) supune dezbaterii Comisiei de atestare comunicările
făcute în condițiile art. 21, în vederea luării hotărârilor
corespunzătoare.
Art. 13. — Atribuțiile Comisiei de atestare sunt:
a) analizează conținutul dosarului personal și decide
admiterea sau respingerea acestuia în cazul neîndeplinirii
condițiilor de atestare;
b) stabilește bibliografia, tematica și subiectele de
examinare;
c) admite sau respinge, în urma examinărilor, atestarea
persoanelor fizice solicitante;
d) decide retragerea certificatului de atestare pentru
nerespectarea obligațiilor prevăzute la art. 17.
Art. 14. — Comisia pentru soluționarea contestațiilor
este formată din 3 membri:
a) secretarul de stat pentru păduri — președinte;
b) un cadru universitar din domeniul amenajării
pădurilor;
c) un consilier superior din cadrul direcției care are în
atribuții activitatea de amenajare a pădurilor — secretar.
Art. 15. — Atribuțiile președintelui Comisiei pentru
soluționarea contestațiilor sunt:
a) semnează hotărârile Comisiei pentru soluționarea
contestațiilor;

15

b) planifică și organizează activitatea Comisiei pentru
soluționarea contestațiilor.
Art. 16. — Atribuțiile secretarului Comisiei pentru
soluționarea contestațiilor sunt:
a) propune planificarea activității Comisiei pentru
soluționarea contestațiilor;
b) înregistrează și ține evidența contestațiilor într-un
registru special;
c) redactează documentele Comisiei pentru soluționarea
contestațiilor;
d) comunică hotărârile Comisiei pentru soluționarea
contestațiilor persoanelor interesate.
CAPITOLUL V
Obligațiile șefilor de proiect
Art. 17. — Persoanele fizice care au fost atestate ca
șef de proiect au următoarele obligații:
a) să desfășoare activitatea pentru care au fost
atestate, cu respectarea reglementărilor legale, precum și a
metodologiilor, regulamentelor, instrucțiunilor și normelor
tehnice din domeniul silviculturii;
b) să respecte prevederile stabilite și consemnate în
procesele-verbale ale ședinței de avizare a temei de
proiectare — Conferința I de amenajare — și ale ședinței
de preavizare a soluțiilor tehnice — Conferința a II-a de
amenajare;
c) să respecte măsurile stabilite în procesele-verbale
sau în notele de control întocmite cu ocazia verificărilor
tehnice făcute de către persoanele cu atribuții de control
sau împuternicite de autoritatea publică centrală care
răspunde de silvicultură ori de către unitățile din subordinea
acesteia.
CAPITOLUL VI
Dispoziții finale
Art. 18. — Atestarea persoanelor fizice ca șef de
proiect se face pe o perioadă de 5 ani.
Art. 19. — Însușirea documentațiilor, pe fiecare fază de
proiectare tehnologică, și, în final, a proiectului redactat se
realizează prin semnătura persoanei atestate.
Art. 20. — Certificatul de atestare este retras în
următoarele condiții:
a) dacă în ședințele de avizare ale Comisiei tehnice de
avizare pentru silvicultură se resping de la avizare
3 proiecte însușite de același șef de proiect;
b) pentru încălcarea obligațiilor prevăzute la art. 17.
Art. 21. — (1) Pentru luarea măsurii prevăzute la
art. 20, Comisia de atestare analizează și hotărăște în
baza comunicărilor făcute de către:
a) membrii Comisiei de atestare;
b) beneficiarul lucrării;
c) experții CTAP;
d) membrii Comisiei tehnice de avizare pentru
silvicultură (CTAS) din cadrul autorității publice centrale
care răspunde de silvicultură;
e) persoanele cu atribuții de control sau împuternicite de
autoritatea publică centrală care răspunde de silvicultură ori
de către unitățile din subordinea acesteia.
(2) Comunicările făcute se depun în scris la
secretariatul Comisiei de atestare.

16

MONITORUL OFICIAL AL ROMÂNIEI, PARTEA I, Nr. 756/19.VIII.2005
ANEXA Nr. 1
la metodologie
COMPONENȚA

Comisiei de atestare a șefilor de proiect
Nr.

Funcția

crt.

1.
2.
3.
4.
5.

Calitatea

Directorul direcției care elaborează reglementări, politici, strategii
Directorul direcției care are în atribuții amenajarea pădurilor
Liviu Filip — șeful serviciului amenajarea pădurilor, cadastru și inventar forestier
Gheorghe Gheorghiță — consilier superior
Rontea Daniela — consilier superior

președinte
membru
membru
membru
membru-secretar
ANEXA Nr. 2
la metodologie

MINISTERUL AGRICULTURII, PĂDURILOR ȘI DEZVOLTĂRII RURALE

Comisia de atestare a șefilor de proiect pentru lucrări
de amenajare a pădurilor și studii de transformare a pășunilor împădurite
CERTIFICAT DE ATESTARE

Nr. .................... din ...................

Comisia de atestare a șefilor de proiect pentru lucrări de amenajare a pădurilor și studii de transformare a
pășunilor împădurite, numită prin Ordinul ministrului agriculturii, pădurilor și dezvoltării rurale nr. 729/2005,
ATESTĂ

ca șef de proiect pentru lucrări de amenajare a pădurilor și studii de transformare a pășunilor împădurite
pe domnul ................................................................................, având codul numeric personal .............................., domiciliat în
........................................................ .
Prezentul certificat are o perioadă de valabilitate de 5 ani.
Președintele Comisiei de atestare,
.......................................................

ANEXA Nr. 3
la metodologie
REGISTRUL

de certificate de atestare a șefilor de proiect
Nr.
crt.

Nr./data
dosarului

Numele și prenumele

Certificat de
atestare nr.

Observații

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 756/19.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|047419]
ISSN 1453—4495

