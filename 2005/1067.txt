PARTEA

Anul 173 (XVII) — Nr. 1.067

I

LEGI, DECRETE, HOTĂRÂRI ȘI ALTE ACTE

Marți, 29 noiembrie 2005

SUMAR

Pagina

Decizia nr. 507 din 6 octombrie 2005 referitoare la
excepția de neconstituționalitate a dispozițiilor
art. 2 alin. (2) din Legea nr. 146/1997 privind
taxele judiciare de timbru și ale Cărții V din Codul
de procedură civilă ..................................................
Decizia nr. 508 din 6 octombrie 2005 referitoare la
excepția de neconstituționalitate a dispozițiilor
art. 1 și art. 17 din Legea nr. 146/1997 privind
taxele judiciare de timbru .......................................

ALE

Pagina
HOTĂRÂRI ALE GUVERNULUI ROMÂNIEI

DECIZII ALE CURȚII CONSTITUȚIONALE

DECIZII

Nr.

1–3

1.399. — Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare în Domeniul Geologiei,
Geofizicii, Geochimiei și Teledetecției — I.G.R.
București ....................................................................

6–11

4–5

1.401. — Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare pentru Tehnologii Izotopice și
Moleculare — I.N.C.D.T.I.M. Cluj-Napoca .............

11–16

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 507
din 6 octombrie 2005

referitoare la excepția de neconstituționalitate a dispozițiilor art. 2 alin. (2) din Legea nr. 146/1997
privind taxele judiciare de timbru și ale Cărții V din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 2 alin. (2) din Legea nr. 146/1997 privind
taxele judiciare de timbru și ale Cărții V din Codul de
procedură civilă, excepție ridicată de Aurel Ionescu în
Dosarul nr. 1.159/2005 al Judecătoriei Sectorului 5
București.
La apelul nominal se prezintă, personal, părțile
Exacustodian Păușescu și Mircea Iovu, lipsind autorul
excepției, Aurel Ionescu, precum și părțile Ioana David și
Nicolae Zadarojnea, față de care procedura de citare este
legal îndeplinită.

2

MONITORUL OFICIAL AL ROMÂNIEI, PARTEA I, Nr. 1.067/29.XI.2005

Partea Exacustodian Păușescu solicită respingerea
excepției de neconstituționalitate, arătând că aceasta a mai
fost ridicată, în repetate rânduri, de Aurel Ionescu, iar
Curtea Constituțională a respins toate criticile formulate.
Partea Mircea Iovu arată că își însușește punctul de
vedere exprimat de Judecătoria Sectorului 5 București, de
Avocatul Poporului, de Guvern și de judecătorul-raportor și
solicită respingerea excepției de neconstituționalitate ca
neîntemeiată.
Reprezentantul Ministerului Public pune concluzii de
respingere a excepției de neconstituționalitate ridicate ca
neîntemeiată în ceea ce privește dispozițiile Cărții V din
Codul de procedură civilă și ca inadmisibilă în ceea ce
privește art. 2 alin. (2) din Legea nr. 146/1997 privind
taxele judiciare de timbru, deoarece consideră că această
ultimă critică nu a fost motivată de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 17 februarie 2005, pronunțată în
Dosarul nr. 1.159/2005, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 2 alin. (2) din Legea
nr. 146/1997 privind taxele judiciare de timbru și ale
Cărții V din Codul de procedură civilă. Excepția a fost
ridicată de către Aurel Ionescu cu prilejul soluționării unei
contestații la executare silită imobiliară.
În motivarea excepției de neconstituționalitate autorul
acesteia susține, în esență, că dispozițiile art. 2 alin. (2)
din Legea nr. 146/1997 înu detaliază progresiv cu art. 20
alin. (1) taxele de timbru pentru contestații“, iar prevederile
Cărții V din Codul de procedură civilă sunt
neconstituționale, deoarece încalcă dreptul de proprietate
garantat de art. 1 din primul Protocol adițional la Convenția
pentru apărarea drepturilor omului și a libertăților
fundamentale.
Judecătoria Sectorului 5 București apreciază că
excepția de neconstituționalitate nu este întemeiată. În
acest sens, arată că, potrivit dispozițiilor art. 126 alin. (2)
din Constituție, instituirea unor taxe de timbru este lăsată
la latitudinea legiuitorului și, ca atare, nu constituie o
încălcare a dreptului de proprietate garantat de art. 44 din
Legea fundamentală și de art. 1 din primul Protocol
adițional la Convenția pentru apărarea drepturilor omului și
a libertăților fundamentale. În ceea ce privește dispozițiile
Cărții V din Codul de procedură civilă, instanța apreciază
că aceste dispoziții sunt constituționale, deoarece, în
conformitate cu prevederile art. 126 alin. (2) din Constituție,
competența și procedura de judecată sunt stabilite de lege.
Din ansamblul acestor reglementări rezultă că părțile au
acces la justiție, iar debitorul are la dispoziție garanții
procedurale care îi permit să se adreseze instanței de
judecată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Guvernul apreciază că textele de lege criticate nu
contravin dispozițiilor constituționale invocate. Astfel,
dispozițiile Cărții V din Codul de procedură civilă și în
special ale art. 3731 nu îngrădesc principiile enunțate de
autorul excepției, ci, dimpotrivă, constituie expresia aplicării
lor, garantând desfășurarea procedurii de executare silită,
cu respectarea Constituției. În aplicarea dispozițiilor art. 126
alin. (2) din Constituție, art. 3731 din Codul de procedură
civilă instituie norme privind executarea silită, instituție
procedurală al cărei scop este realizarea definitivă și
practică a unor drepturi recunoscute printr-o hotărâre
judecătorească sau alt titlu executoriu. În ceea ce privește
critica de neconstituționalitate a dispozițiilor art. 2 alin. (2)
din Legea nr. 146/1997, instanța de contencios
constituțional a statuat că prevederile art. 21 din Legea
fundamentală nu instituie nici o interdicție cu privire la
taxele în justiție, fiind legal și normal ca justițiabilii care
trag un folos nemijlocit din activitatea desfășurată de
autoritățile judecătorești să contribuie la acoperirea
cheltuielilor acestora. De altfel, contribuția justițiabilului, prin
avansarea unei părți din aceste cheltuieli, poate fi
recuperată, în temeiul art. 274 alin. 1 din Codul de
procedură civilă, de la partea care cade în pretenții. În
ceea ce privește excepția de neconstituționalitate a
normelor privind taxele de timbru față de principiul
garantării dreptului de proprietate, arată că instituirea taxei
de timbru nu afectează nici existența și nici protecția
acestui drept.
Avocatul Poporului arată că excepția de neconstituționalitate
a dispozițiilor art. 2 alin. (2) din Legea nr. 146/1997, față
de dispozițiile art. 44 din Constituție și ale art. 1 din primul
Protocol adițional la Convenția pentru apărarea drepturilor
omului și a libertăților fundamentale, nu poate fi reținută.
Astfel, taxa aferentă contestației la executare silită poate
diminua patrimoniul celui executat sau poate atinge unele
atribute ale dreptului de proprietate, dar nu poate fi
considerată ca fiind contrară garantării și ocrotirii dreptului
de proprietate. De asemenea, nu poate fi reținută nici
critica de neconstituționalitate a dispozițiilor art. 3731 din
Codul de procedură civilă și a Cărții V din Codul de
procedură civilă, deoarece aceste texte de lege nu
îngrădesc accesul liber la justiție. Faptul că instanța
încuviințează executarea silită prin încheiere dată în
camera de consiliu, fără citarea părților, este impus de
exigența soluționării cu celeritate a procesului dedus
judecății.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din

MONITORUL OFICIAL AL ROMÂNIEI, PARTEA I, Nr. 1.067/29.XI.2005
Legea nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate îl constituie
următoarele prevederi legale:
— dispozițiile art. 2 alin. (2) din Legea nr. 146/1997
privind taxele judiciare de timbru, publicată în Monitorul
Oficial al României, Partea I, nr. 173 din data de 29 iulie
1997; cuantumul taxei judiciare de timbru prevăzute de
art. 2 alin. (2) a fost actualizat prin Hotărârea Guvernului
nr. 783/2004, publicată în Monitorul Oficial al României,
nr. 482 din 28 mai 2004. Textul legal criticat are următorul
conținut:
îÎn cazul contestației la executarea silită, taxa se calculează
la valoarea bunurilor a căror urmărire se contestă sau la
valoarea debitului urmărit, când acest debit este mai mic decât
valoarea bunurilor urmărite. Taxa aferentă acestei contestații
nu poate depăși suma de 1.830.000 lei, indiferent de valoarea
contestată.“
— dispozițiile Cărții V din Codul de procedură civilă
referitoare la executarea silită. Codul de procedură civilă a
fost publicat în Monitorul Oficial al României, Partea I,
nr. 177 din 26 iulie 1993.
În susținerea neconstituționalității acestor texte de lege
autorul excepției invocă încălcarea prevederilor art. 1 din
primul Protocol adițional la Convenția pentru apărarea
drepturilor omului și a libertăților fundamentale, text care
are următorul conținut:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Examinând excepția de neconstituționalitate, Curtea
reține următoarele:

3

I. Cu privire la art. 2 alin. (2) din Legea nr. 146/1997,
Curtea constată că autorul excepției nu indică nici o
dispoziție sau un principiu din Legea fundamentală care ar
fi încălcat prin prevederile criticate. Așa fiind, nu sunt
întrunite condițiile de sesizare a Curții Constituționale
prevăzute la art. 10 alin. (2) din Legea nr. 47/1992 privind
organizarea și funcționarea Curții Constituționale, potrivit
cărora îSesizările trebuie făcute în formă scrisă și motivate“,
excepția de neconstituționalitate cu privire la acest text
legal urmând a fi respinsă ca inadmisibilă.
II. Referitor la critica de neconstituționalitate a Cărții V
din Codul de procedură civilă, Curtea constată că aceasta
este neîntemeiată. Cartea V se referă la executarea silită,
stabilind scopul și obiectul executării, procedura de
sesizare a organului de executare, persoanele și bunurile
supuse executării, procedura cauțiunii, a contestației la
executare, a întoarcerii executării, urmărirea silită a
bunurilor mobile și imobile, distribuirea sumelor realizate
prin executarea silită și predarea silită a bunurilor,
proceduri asupra cărora Curtea Constituțională s-a
pronunțat în numeroase rânduri, stabilind că acestea nu
încalcă dispozițiile Legii fundamentale sau ale convențiilor
internaționale la care România este parte. În acest sens
sunt Decizia nr. 30 din 25 ianuarie 2005, publicată în
Monitorul Oficial al României, Partea I, nr. 164 din
24 februarie 2005, Decizia nr. 288 din 1 iulie 2004,
publicată în Monitorul Oficial al României, Partea I, nr. 724
din 11 august 2004, Decizia nr. 488 din 16 decembrie
2003, publicată în Monitorul Oficial al României, Partea I,
nr. 30 din 14 ianuarie 2004, Decizia nr. 336 din
16 septembrie 2004, publicată în Monitorul Oficial al
României, Partea I, nr. 922 din 11 octombrie 2004, și
Decizia nr. 467 din 28 octombrie 2004, publicată în
Monitorul Oficial al României, Partea I, nr. 1.084 din
22 noiembrie 2004.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 2 alin. (2) din Legea
nr. 146/1997 privind taxele judiciare de timbru, excepție ridicată de Aurel Ionescu în Dosarul nr. 1.159/2005 al
Judecătoriei Sectorului 5 București.
2. Respinge excepția de neconstituționalitate a dispozițiilor Cărții V din Codul de procedură civilă, excepție ridicată
de același autor în același dosar.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

4

MONITORUL OFICIAL AL ROMÂNIEI, PARTEA I, Nr. 1.067/29.XI.2005
CURTEA CONSTITUȚIONALĂ

D E C I Z I A Nr. 508
din 6 octombrie 2005

referitoare la excepția de neconstituționalitate a dispozițiilor art. 1 și art. 17
din Legea nr. 146/1997 privind taxele judiciare de timbru
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 și 17 din Legea nr. 146/1997 privind
taxele judiciare de timbru, excepție ridicată de Societatea
Comercială îIncomex“ — S.A. din Târgoviște în Dosarul
nr. 5.289/2004 al Judecătoriei Târgoviște.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că în legătură cu textele de lege
criticate există o bogată jurisprudență a Curții
Constituționale, prin care s-a statuat că acestea nu aduc
atingere principiilor constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 31 ianuarie 2005, pronunțată în
Dosarul nr. 5.289/2004, Judecătoria Târgoviște a sesizat
Curtea Constituțională cu excepția de neconstituționalitate
a dispozițiilor art. 1 și 17 din Legea nr. 146/1997 privind
taxele judiciare de timbru. Excepția a fost ridicată de
Societatea Comercială îIncomex“ — S.A. din Târgoviște cu
prilejul soluționării unei acțiuni comerciale.
În motivarea excepției de neconstituționalitate autorul
acesteia susține, sumar, neconstituționalitatea înormelor
juridice privind timbrajul acțiunii noastre. Pentru egalitate de
tratament, vă cerem să ne scutiți de taxa de timbru a
cererii, așa cum și Direcția Generală a Finanțelor Publice a
fost scutită“.
Judecătoria Târgoviște apreciază că excepția de
neconstituționalitate ridicată în speță nu a fost precis
motivată, iar îinstanța nu se poate substitui autorului
excepției [...] și nu-și poate exprima opinia asupra
acesteia“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.

Guvernul apreciază că textele de lege criticate nu
contravin dispozițiilor constituționale invocate. Astfel, se
arată că în legătură cu textele de lege supuse controlului
de constituționalitate există o bogată jurisprudență a Curții
Constituționale, prin care s-a statuat că textul de lege
criticat nu aduce atingere principiului egalității în drepturi,
deoarece nu face nici un fel de diferențiere între
contribuabili. Principiul egalității în fața legii și a autorităților
publice nu poate primi semnificația unei egalități între
cetățeni și autoritățile publice. Așa cum rezultă din
dispozițiile constituționale ale art. 16, cetățenii se bucură de
drepturile prevăzute în Constituție și în legi, fiind egali în
fața acestora și a autorităților publice, în timp ce autoritățile
publice exercită atribuțiile ce le sunt stabilite de lege,
potrivit competenței lor.
Avocatul Poporului arată că textele de lege criticate
sunt constituționale. Astfel, consideră că art. 16 din Legea
fundamentală garantează egalitatea în drepturi a cetățenilor,
iar nu a persoanelor colective (persoanelor juridice).
Scutirea autorităților publice de taxele judiciare de timbru
este justificată în mod obiectiv și rațional de faptul că
acești creditori bugetari sunt finanțați de la bugetul de stat
pentru a putea funcționa, iar taxele respective se fac venit
tot la bugetul de stat.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Din motivarea autorului excepției reiese că acesta se
referă la neconstituționalitatea înormelor juridice privind
timbrajul acțiunii“ sale, care au fost identificate de instanță
drept art. 1 și 17 din Legea nr. 146/1997. Obiectul
excepției de neconstituționalitate îl constituie, așadar,
prevederile art. 1 și 17 din Legea nr. 146/1997 privind
taxele judiciare de timbru, publicată în Monitorul Oficial al
României, Partea I, nr. 173 din 29 iulie 1997, cu
modificările și completările ulterioare, prevederi ce au
următoarea redactare:
— Art. 1. îAcțiunile și cererile introduse la instanțele
judecătorești, precum și cererile adresate Ministerului Justiției
și Parchetului de pe lângă Curtea Supremă de Justiție sunt

MONITORUL OFICIAL AL ROMÂNIEI, PARTEA I, Nr. 1.067/29.XI.2005
supuse taxelor judiciare de timbru, prevăzute în prezenta lege,
și se taxează în mod diferențiat, după cum obiectul acestora
este sau nu evaluabil în bani, cu excepțiile prevăzute de lege.“;
— Art. 17: îSunt scutite de taxa judiciară de timbru cererile
și acțiunile, inclusiv căile de atac formulate, potrivit legii, de
Senat, Camera Deputaților, Președinția României, Guvernul
României, Curtea Constituțională, Curtea de Conturi, Consiliul
Legislativ, Avocatul Poporului, de Ministerul Public și de
Ministerul Finanțelor, indiferent de obiectul acestora, precum și
cele formulate de alte instituții publice, indiferent de calitatea
procesuală a acestora, când au ca obiect venituri publice.“
În susținerea neconstituționalității acestor texte de lege
autorul excepției invocă încălcarea principiului egalității de
tratament, care este prevăzut în Legea fundamentală la
art. 16 alin. (1):
îCetățenii sunt egali în fața legii și a autorităților publice,
fără privilegii și fără discriminări.“
Examinând excepția de neconstituționalitate, Curtea
constată că în legătură cu textele de lege supuse
controlului de constituționalitate există o bogată
jurisprudență a instanței de contencios constituțional. Astfel,
prin numeroase decizii, precum Decizia nr. 202 din
29 aprilie 2004, publicată în Monitorul Oficial al României,
Partea I, nr. 520 din 9 iunie 2004, Decizia nr. 151 din
25 martie 2004, publicată în Monitorul Oficial al României,
Partea I, nr. 340 din 19 aprilie 2004, Decizia nr. 373 din
2 octombrie 2003, publicată în Monitorul Oficial al
României, Partea I, nr. 801 din 13 noiembrie 2003, ori
Decizia nr. 509 din 18 noiembrie 2004, publicată în
Monitorul Oficial al României, Partea I, nr. 69 din
20 ianuarie 2005, Curtea Constituțională a analizat
prevederile art. 1 și 17 din Legea nr. 146/1997 în raport
cu dispozițiile constituționale și internaționale invocate în
prezenta cauză, respingând de fiecare dată criticile de
neconstituționalitate ca neîntemeiate.
În ceea ce privește constituționalitatea art. 1 din Legea
nr. 146/1997 în raport cu principiul constituțional al egalității
în drepturi, Curtea a statuat că textul de lege criticat nu
aduce atingere acestui principiu, deoarece nu face nici un
fel de diferențiere între contribuabili. De asemenea, a

5

constatat că art. 21 din Constituție nu instituie nici o
interdicție cu privire la taxele judiciare, așa încât este
legal și firesc ca justițiabilii care trag un folos nemijlocit
din activitatea desfășurată de autoritățile judecătorești să
contribuie la acoperirea cheltuielilor acestora. Mai mult,
potrivit dispozițiilor art. 53 alin. (1) din Constituție, în
conformitate cu care îCetățenii au obligația să contribuie, prin
impozite și prin taxe, la cheltuielile publice“, plata taxelor sau
impozitelor reprezintă o obligație constituțională a
cetățenilor. Pe de altă parte, Curtea a arătat că
echivalentul taxelor judiciare de timbru este integrat în
valoarea cheltuielilor de judecată stabilite de instanța de
judecată prin hotărârea pe care o pronunță în cauză, plata
acestora revenind părții care cade în pretenții.
Cu privire la constituționalitatea art. 17 în raport cu
dispozițiile constituționale invocate și în prezenta cauză,
Curtea Constituțională a reținut că îPrincipiul egalității
prevăzut de Constituție pentru cetățeni nu poate ca, prin
extensie, să primească semnificația unei egalități între
cetățeni și autoritățile publice. Așa cum rezultă din
dispozițiile constituționale ale art. 16, cetățenii se bucură de
drepturile prevăzute în Constituție și în legi, fiind egali în
fața acestora și a autorităților publice, în timp ce autoritățile
publice exercită atribuțiile ce le sunt stabilite de lege,
potrivit competenței lor, în realizarea funcțiilor pentru care
sunt create“.
Cu același prilej, Curtea a arătat că scutirea autorităților
publice vizate de textele criticate de taxele judiciare de
timbru este justificată în mod obiectiv și rațional de faptul
că autoritățile respective — creditori bugetari — sunt
finanțate de la bugetul de stat pentru a putea funcționa, iar
taxele respective se fac venit tot la bugetul de stat, astfel
că ar fi absurd ca autoritățile în cauză să fie obligate
(formal) să plătească din buget o taxă care revine aceluiași
buget.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în deciziile
de mai sus își mențin valabilitatea și în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și 17 din Legea nr. 146/1997 privind taxele
judiciare de timbru, excepție ridicată de Societatea Comercială îIncomex“ — S.A. din Târgoviște în Dosarul
nr. 5.289/2004 al Judecătoriei Târgoviște.
Definitivă și general obligatorie.
Pronunțată în ședința publică din data de 6 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

6

MONITORUL OFICIAL AL ROMÂNIEI, PARTEA I, Nr. 1.067/29.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare în Domeniul Geologiei, Geofizicii, Geochimiei și Teledetecției — I.G.R.
București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare în
Domeniul Geologiei, Geofizicii, Geochimiei și Teledetecției —
I.G.R. București, persoană juridică română cu sediul în
municipiul București, str. Caransebeș nr. 1, sectorul 1, aflat
în coordonarea Autorității Naționale pentru Cercetare
Științifică, prevăzut în anexa care face parte integrantă din
prezenta hotărâre.
Art. 2. — Structura organizatorică a Institutului Național
de Cercetare-Dezvoltare în Domeniul Geologiei, Geofizicii,
Geochimiei și Teledetecției — I.G.R. București se aprobă
prin ordin al președintelui Autorității Naționale pentru
Cercetare Științifică, la data intrării în vigoare a prezentei
hotărâri.

Art. 3. — Pe data intrării în vigoare a prezentei hotărâri
se abrogă prevederile art. 4, 6 și 9, ale anexei nr. 1
îStructura organizatorică“ și ale anexei nr. 2 îRegulamentul
de organizare și funcționare a Institutului Geologic al
României — I.G.R. București, institut național de cercetaredezvoltare în domeniul geologiei, geofizicii, geochimiei și
teledetecției“ la Hotărârea Guvernului nr. 1.302/1996 privind
înființarea Institutului național de cercetare-dezvoltare în
domeniul geologiei, geofizicii, geochimiei și teledetecției —
I.G.R. București, publicată în Monitorul Oficial al României,
Partea I, nr. 332 din 10 decembrie 1996, cu modificările și
completările ulterioare.
Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
József Köto
˝,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.399.
ANEXĂ

REGULAMENT DE ORGANIZARE ȘI FUNCȚIONARE
a Institutului Național de Cercetare-Dezvoltare în Domeniul Geologiei, Geofizicii, Geochimiei
și Teledetecției — I.G.R. București
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
în Domeniul Geologiei, Geofizicii, Geochimiei și
Teledetecției, cu denumirea de Institutul Geologic al
României — I.G.R., cu sediul în municipiul București,
str. Caransebeș nr. 1, sectorul 1, denumit în continuare
institut național, este persoană juridică română în

coordonarea Autorității Naționale pentru Cercetare Științifică,
denumită în continuare organ coordonator.
(2) Institutul național funcționează pe bază de gestiune
economică
și
autonomie
financiară,
calculează
amortismente, conduce evidența contabilă în regim
economic și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu

MONITORUL OFICIAL AL ROMÂNIEI, PARTEA I, Nr. 1.067/29.XI.2005
modificările ulterioare, precum și cu prevederile prezentului
regulament.
Art. 2. — Institutul național are ca scop desfășurarea
activității de cercetare științifică și dezvoltare tehnologică în
domeniul geologiei, geofizicii, geochimiei și teledetecției.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal:
A. Activități de cercetare-dezvoltare și inovare, cod
CAEN 731:
a) în cadrul Planului național pentru cercetare științifică
și dezvoltare tehnologică:
I. cercetări fundamentale și de bază, realizate în scopul
creșterii nivelului cunoștințelor în domeniile: mineralogie,
paleontologie, stratigrafie, geochimie, geologie regională,
hidrogeologie, geotehnică, resurse minerale, magnetometrie,
gravimetrie, geoelectricitate, seismică, teledetecție,
geotermie etc., care se materializează în studii privind:
I.1. descifrarea structurii, alcătuirii și evoluției geologice
a teritoriului țării și corelarea cu regiunile învecinate, cod
CAEN 7310;
I.2. întocmirea, editarea și imprimarea hărților naționale
geologice, hidrogeologice, geofizice și metalogenetice la
diverse scări, cod CAEN 7310;
I.3. elaborarea de modele genetice de acumulare, în
vederea conturării zonelor și obiectivelor de perspectivă
pentru substanțe minerale utile solide și fluide, inclusiv
pentru ape minerale și geotermale, cod CAEN 7310;
I.4. cercetarea și analiza distribuției câmpurilor:
geomagnetic, gravific, geotermic și electromagnetic pe
teritoriul României, cod CAEN 7310;
I.5. geochimia mediului ambiant și monitorizarea
acestuia, cod CAEN 7310;
I.6. dezvoltarea cercetărilor geonomice integrate,
incluzând sistemul geoinformațional (GIS), geoidul și analiza
imaginilor satelitare, cod CAEN 7310;
I.7. cercetări aplicative pentru realizarea de modele
experimentale și tehnologii noi sau modernizate privind:
I.7.1. perfecționarea metodelor și tehnologiilor de
investigare geofizică și prin teledetecție pentru stabilirea
condițiilor de acumulare și de valorificare a substanțelor
minerale utile, cod CAEN 7310;
I.7.2. îmbunătățirea procedeelor tehnologice de
preparare a diverselor tipuri de substanțe minerale utile,
utilizând metode nepoluante, cod CAEN 7310;
I.7.3. reevaluarea prognozelor de substanțe minerale utile
pentru valorificarea cercetărilor geologice, cod CAEN 7310;
I.7.4. dinamica unor fenomene geologice cu potențial de
hazard național, cod CAEN 7310;
I.8. elaborarea de studii privind tendințele de dezvoltare
a științelor pământului în funcție de conjunctura economică
internațională, cod CAEN 7310;
b) alte activități de cercetare științifică și dezvoltare
tehnologică:
— exercitarea atribuțiilor de serviciu geologic național
care asigură organizarea, gestionarea și valorificarea
publică a fondului național de date geologice, conservarea
și valorificarea carotelor de foraje, a colecțiilor de minerale,
roci și flori de mină, precum și monitorizarea stării mediului
din zonele miniere, cod CAEN 9252;
— elaborarea, la cererea beneficiarilor, a unor
documentații tehnico-economice pentru aprofundarea

7

cunoașterii geologice a unor obiective privind materiile
prime minerale, cod CAEN 7420;
— expertize, asistență tehnică și consultanță pentru
lucrări geologice magistrale (lucrări miniere și foraje),
executate de firme de stat și private din țară și din
străinătate, cod CAEN 7420;
— elaborarea unor studii geologice privind amplasarea
unor obiective industriale de interes național (inclusiv
energetice), cod CAEN 7420;
— colectarea, inventarierea și sistematizarea carotelor
din cele mai importante foraje de referință executate în
țară, în special prin colectivul de la Litoteca națională, cod
CAEN 9252;
c) pentru realizarea planurilor sectoriale și a programelor
nucleu, cod CAEN 7420;
d) în cadrul programelor internaționale de cercetaredezvoltare și inovare prin menținerea și extinderea
acordurilor de cooperare cu instituțiile similare din
străinătate, pe baza bilaterală, multilaterală, în cadrul C.E.I.
(Inițiativa Central Europeană), I.G.C.P. (programe
internaționale de corelare geologică sub egida UNESCO),
FOREGS (Forumul serviciilor geologice naționale din
Europa), I.U.G.S. (Uniunea Internațională a Științelor
Geologice), I.U.G.G. (Uniunea Internațională de Geodezie și
Geofizică) etc., cod CAEN 7310.
B. Activități conexe activității de cercetare-dezvoltare,
desfășurate în domeniul propriu de activitate, cu aprobarea
ministerului coordonator și, după caz, cu autorizarea
instituțiilor abilitate, constând în:
a) participare la elaborarea strategiei domeniului, cod
CAEN 7420;
b) formare și specializare profesională prin asigurarea
condițiilor de perfecționare profesională a tinerilor
cercetători din institutul național prin conducere de
doctorate, burse și stagii de perfecționare în țară și în
străinătate, îndrumarea unor masteranzi care și-au exprimat
dorința de a lucra în cercetare, în cooperare cu instituții de
învățământ superior, cod CAEN 8042;
c) consultanță și asistență de specialitate, cod
CAEN 7420;
d) editare și tipărire a publicațiilor de specialitate, cod
CAEN 2211, 2222:
I. publicații:
I.1. Anuarul Institutului Geologic al României (editat în
limbile română și engleză);
I.2. RJ Of Mineralogy;
I.3. RJ Of Petrology;
I.4. RJ Of Stratigraphy;
I.5. RJ Of Mineral Deposits;
I.6. RJ Of Tectonics and Regional Geology;
I.7. RJ Of Geophysics;
II. hărți naționale geotematice la diverse scări;
e) organizare de manifestări științifice din domeniul
propriu de activitate și de coparticipare la organizarea
manifestărilor științifice din domeniul conexe, cod
CAEN 7310;
f) prestări de servicii în domeniul propriu de activitate și
în domenii conexe acestuia, cod CAEN 7420;
g) participare la realizarea transferului tehnologic al
rezultatelor cercetării științifice geologice în domeniul
prospecțiunii și explorării geologice, prin:
— distribuirea hărților geologice, hidrogeologice,
geofizice ca bază pentru proiectarea lucrărilor geologice de
orice tip, cod CAEN 5247;
— elaborarea studiilor pentru proiectarea forajelor adânci
de referință, pe baza modelelor geologice create de
institutul național, cod CAEN 7310;

8

MONITORUL OFICIAL AL ROMÂNIEI, PARTEA I, Nr. 1.067/29.XI.2005

h) activități de comerț interior și de import-export
aferente obiectului său de activitate, în condițiile legii.
(2) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea organului coordonator.
CAPITOLUL III
Patrimoniul
Art. 4. — Patrimoniul actualizat al institutului național,
stabilit pe baza situațiilor financiare la data de 30 iunie
2005, este de 9.742.778 mii lei, din care: imobilizări
corporale și necorporale 6.617.690 mii lei și active
circulante 3.125.088 mii lei.
Art. 5. — (1) Institutul național administrează cu
diligența unui bun proprietar bunuri proprietate publică și
privată a statului, precum și bunuri proprii dobândite în
condițiile legii sau realizate din venituri proprii. Bunurile
proprietate publică a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează distinct în patrimoniul acestuia.
(2) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
organului coordonator.
Art. 6. — Rezultatele cercetării obținute în baza derulării
unui contract finanțat din fonduri publice aparțin institutului
național, în calitate de persoană juridică executantă,
precum și ordonatorului principal de credite în egală
măsură, dacă prin contract nu s-a prevăzut altfel.
Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002, aprobată cu
modificări și completări prin Legea nr. 324/2003, cu
modificările ulterioare.
Art. 7. — În exercitarea atribuțiilor sale, institutul
național posedă și folosește bunuri aflate în patrimoniul său
și, după caz, dispune de acestea în condițiile legii, în
scopul realizării obiectului său de activitate.
Art. 8. — Patrimoniul institutului național poate fi
modificat conform prevederilor legale în vigoare.
CAPITOLUL IV
Structura organizatorică și funcțională
Art. 9. — Institutul național, în cadrul structurii sale
organizatorice, are următoarele subunități fără personalitate
juridică necesare realizării obiectului său de activitate:
a) Filiala Cluj-Napoca — cu sediul în municipiul ClujNapoca, str. Fântânele nr. 30, județul Cluj;
b) Observatorul Geomagnetic Național Surlari îLiviu
Constantinescu“, cu sediul în satul Lipia, comuna Gruiu,
județul Ilfov;
c) Stația de Observare Geomagnetică îDreptu“, cu
sediul în satul Dreptu, comuna Poiana Teiului, județul
Neamț;
d) Litoteca Națională București, cu sediul în municipiul
București, Șos. Chitilei nr. 58, sectorul 1;
e) Muzeul Geologic Național, cu sediul în municipiul
București, șos. Kiseleff nr. 2, sectorul 1.
Art. 10. — Structura organizatorică a institutului național
și modificarea ei se aprobă prin ordin al președintelui
organului coordonator.

Art. 11. — În funcție de specificul activității, prin decizie
a directorului general, cu
aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 12. — Conducerea institutului național este
asigurată de:
a) consiliul de administrație;
b) comitetul de direcție;
c) directorul general.
Art. 13. — (1) Orientarea și coordonarea activității
tehnico-științifice din institutul național sunt asigurate de
consiliul științific.
(2) Relațiile dintre subunitățile aflate în structura
institutului național, precum și relațiile acestora cu terții sunt
stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(3) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
SECȚIUNEA 1
Consiliul de administrație

Art. 14. — (1) Consiliul de administrație este format din
7 membri, cetățeni români, numiți prin ordin al
conducătorului ministerului coordonator, la propunerea
conducerii autorității de stat de la care aceștia provin,
pentru un mandat de 4 ani, care poate fi reînnoit din 4 în
4 ani.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei.
(3) Ceilalți membri ai consiliului de administrație sunt
specialiști din domeniu, propuși de organul coordonator.
(4) Revocarea membrilor consiliului de administrație se
face de același organ care a făcut numirea, în caz de
abateri ori de nerespectare a îndatoririlor ce le revin.
Art. 15. — (1) Membrii consiliului de administrație își
păstrează calitatea de angajat la instituția sau la unitatea
de la care provin, precum și toate drepturile și obligațiile
care derivă din această calitate.
(2) Pentru activitatea desfășurată în calitate de membru
al consiliului de administrație, aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care personal, soțul/soția ori

MONITORUL OFICIAL AL ROMÂNIEI, PARTEA I, Nr. 1.067/29.XI.2005
rudele până la gradul al doilea inclusiv sunt în același timp
patroni sau asociați la alte unități cu același profil sau cu
care institutul național se află în relații comerciale directe.
Art. 16. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la organul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare organului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează să fie realizate de institutul național;
g) propune spre aprobare majorarea sau diminuarea
patrimoniului, precum și concesionarea ori închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 36
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național;
m) aprobă, la propunerea consiliului științific, delegațiile
în străinătate.
(2) Consiliul de administrație exercită orice atribuții
stabilite potrivit prevederilor legale.
Art. 17. — Consiliul de administrație își desfășoară
activitatea pe baza regulamentului propriu de organizare și
funcționare, avizat de organul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 18. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui, precum și la solicitarea unei
treimi din numărul membrilor consiliului de administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de către
vicepreședintele ales de membrii consiliului.
Art. 19. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate fi reprogramată într-un interval de cel
mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.

9

Art. 20. — La ședințele consiliului de administrație
participă în calitate de invitat permanent un reprezentant al
sindicatului reprezentantiv din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 21. — Pentru luarea unor decizii vizând probleme
complexe consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 22. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund, dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 15 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 23. — În primul trimestru al fiecărui an consiliul de
administrație prezintă organului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 24. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
SECȚIUNEA a 2-a
Comitetul de direcție

Art. 25. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 26. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 27. — (1) Comitetul de direcție se întrunește
decadal și ori de câte ori interesele institutului național o
impun, la convocarea directorului general sau, după caz, a
înlocuitorului acestuia.
(2) La nivelul subunităților din institutul național se
organizează și funcționează comitetul de conducere, care
își desfășoară activitatea în conformitate cu propriul
regulament de organizare și funcționare aprobat de consiliul

10

MONITORUL OFICIAL AL ROMÂNIEI, PARTEA I, Nr. 1.067/29.XI.2005

de administrație al institutului național și este prezidat de
directorul subunității respective.
(3) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SECȚIUNEA a 3-a
Directorul general

Art. 28. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al conducătorului organului
coordonator.
Art. 29. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din
țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
SECȚIUNEA a 4-a
Consiliul științific

Art. 30. — (1) Consiliul științific este format din
11 membri, reprezentând principalele compartimente din
cadrul institutului național care desfășoară activități de
cercetare-dezvoltare.

(2) Consiliul științific este alcătuit din cercetători atestați,
salariați ai institutului național, aleși pe o perioadă de 4 ani
prin vot secret de către cercetători din compartimentele de
cercetare ale institutului național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și de
un vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 31. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare în domeniul și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 32. — (1) Institutul național întocmește anual
bugetul de venituri și cheltuieli, situațiile financiare anuale,
potrivit reglementărilor legale în vigoare.
(2) Situațiile financiare anuale se aprobă de organul
coordonator, în condițiile legii.
Art. 33. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de organul
coordonator și se aprobă prin ordin al conducătorului
organului coordonator, cu avizul Ministerului Finanțelor
Publice și al Ministerului Muncii, Solidarității Sociale și
Familiei.
Art. 34. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 35. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli, stabilit potrivit legii.
(2) Salariul de bază al directorului general se stabilește
prin ordin al conducătorului organului coordonator, potrivit
reglementărilor legale în vigoare.
Art. 36. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate

MONITORUL OFICIAL AL ROMÂNIEI, PARTEA I, Nr. 1.067/29.XI.2005
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite bancare peste plafonul
stabilit se efectuează cu aprobarea ministerului coordonator,
pe baza avizului prealabil al Ministerului Finanțelor Publice.
Art. 37. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
organul coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 38. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România și prin unități de
trezorerie.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor

11

de disciplină financiar-valutară stabilite prin actele normative
în vigoare.
(3) Institutul național poate efectua operațiuni de comerț
exterior aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate, cu sediul în România.
Art. 39. — Institutul național își organizează controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 40. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
Art. 41. — Modificările și completările regulamentului de
organizare și funcționare a institutului național se pot face
la propunerea consiliului de administrație, cu respectarea
prevederilor legale în vigoare.
Art. 42. — Statutul de institut național de cercetaredezvoltare se reînnoiește prin reacreditare, care are loc
într-un interval de maximum 5 ani sau la modificarea
obiectului de activitate al acestuia.

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Tehnologii Izotopice și Moleculare — I.N.C.D.T.I.M. Cluj-Napoca
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Tehnologii Izotopice și Moleculare — I.N.C.D.T.I.M.
Cluj-Napoca, persoană juridică română cu sediul în
municipiul Cluj-Napoca, str. Donath nr. 65—103, județul
Cluj, aflat în coordonarea Autorității Naționale pentru
Cercetare Științifică, prevăzut în anexa care face parte
integrantă din prezenta hotărâre.
Art. 2. — Structura organizatorică a Institutului Național
de Cercetare-Dezvoltare pentru Tehnologii Izotopice și
Moleculare — I.N.C.D.T.I.M. Cluj-Napoca se aprobă prin

ordin al președintelui Autorității Naționale pentru Cercetare
Științifică, la data intrării în vigoare a prezentei hotărâri.
Art. 3. — Pe data intrării în vigoare a prezentei hotărâri
se abrogă art. 1 alin. (2), art. 3 și 7, precum și anexele
nr. 1 și 2 la Hotărârea Guvernului nr. 408/1999 privind
înființarea Institutului Național de Cercetare-Dezvoltare
pentru Tehnologii Izotopice și Moleculare — I.N.C.D.T.I.M.
Cluj-Napoca, publicată în Monitorul Oficial al României,
Partea I, nr. 254 din 3 iunie 1999.
Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
József Köto ,
˝
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 10 noiembrie 2005.
Nr. 1.401.

12

MONITORUL OFICIAL AL ROMÂNIEI, PARTEA I, Nr. 1.067/29.XI.2005
ANEXĂ

REGULAMENT DE ORGANIZARE ȘI FUNCȚIONARE
a Institutului Național de Cercetare-Dezvoltare pentru Tehnologii Izotopice
și Moleculare — I.N.C.D.T.I.M. Cluj-Napoca
CAPITOLUL I
Dispoziții generale

Art. 1. — Institutul Național de Cercetare-Dezvoltare
pentru Tehnologii Izotopice și Moleculare — I.N.C.D.T.I.M.
Cluj-Napoca, denumit în continuare institut național, este
persoană juridică română în coordonarea Autorității
Naționale pentru Cercetare Științifică, denumită în
continuare organ coordonator.
Art. 2. — Institutul național funcționează pe bază de
gestiune economică și autonomie financiară, calculează
amortismente și conduce evidența contabilă în regim
economic și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 3. — Institutul național are ca scop desfășurarea
activității de cercetare științifică și dezvoltare tehnologică în
domeniul izotopilor stabili și al fizicii moleculare.
CAPITOLUL II
Obiectul de activitate

Art. 4. — (1) Obiectul de activitate al institutului național
constă în activități de cercetare-dezvoltare în domeniul
propriu de activitate, cod CAEN 73/731/7310 — cercetaredezvoltare în științe fizice și naturale și cuprinde, în
principal:
A. Activități de cercetare-dezvoltare:
A.1. în cadrul Planului național pentru cercetaredezvoltare și inovare:
A.1.1. cercetare fundamentală de bază și orientată, cod
CAEN 7311, realizată în scopul creșterii nivelului
cunoștințelor în următoarele domenii ale fizicii:
a) fizica izotopilor stabili;
b) fizica moleculară;
c) biofizica: interacțiunea câmpurilor electromagnetice cu
structurile biologice, investigarea mecanismelor care stau la
baza proceselor fundamentale la nivel celular, analiza
structurală și funcțională a moleculelor de interes biologic:
proteine și acizi nucleici;
d) fizica stării condensate în medii moleculare;
A.1.2. cercetare aplicativă de tip precompetitiv pentru
realizarea de studii și cercetări, cod CAEN 7312:
a) cercetarea și elaborarea de tehnologii pentru
separarea izotopilor stabili și pentru obținerea de compuși
marcați cu izotopi stabili;
b) cercetarea, proiectarea și elaborarea de aparatură de
analiză izotopică și chimică;
c) cercetarea și elaborarea de metode de analiză a
compușilor utilizați, respectiv rezultați în procesele de
separare izotopică;
d) cercetarea și elaborarea de metodologii de utilizare a
izotopilor de mediu în concentrație naturală în
hidrogeologie, rezerve naturale, ecosisteme schimbări
climatice globale și sisteme vii;
e) cercetarea și elaborarea de materiale specifice
domeniului fizicii și tehnologiei izotopilor stabili;
f) investigarea unor procese de separare a amestecurilor
izotopice și moleculare;

g) utilizarea tehnicilor spectroscopice moderne pentru
investigarea compoziției, structurii și proprietăților fizicochimice ale compușilor moleculari, supramoleculari și
biomoleculari, dezvoltarea de aparatură și metodologii în
domeniu;
h) elaborarea și caracterizarea sistemelor nanostructurate,
multifuncționale;
i) investigarea la nivel molecular a proceselor din
ecosisteme;
A.1.3. alte activități de cercetare științifică și dezvoltare
tehnologică:
a) cercetare aplicativă și/sau dezvoltare tehnologică
pentru soluționarea unor probleme concrete din domeniul
de activitate și din domenii conexe;
b) asistență tehnică, transferul de tehnologii, elaborarea
de studii de specialitate și consultanță, atestarea
metrologică și elaborarea de certificate de calitate și
buletine de analiză pentru beneficiari din țară și străinătate;
c) efectuarea de teste, probe și măsurători în vederea
autorizării tehnice și omologării aparaturii, instalațiilor,
sistemelor și serviciilor din domeniile: fizica izotopilor stabili,
fizica moleculară și biofizica;
d) elaborarea programelor de cercetare-dezvoltare;
e) certificarea calității în domeniul izotopilor stabili și a
aparaturii de analiză fizico-chimică;
f) certificarea metrologică a cromatografelor de gaze și
a spectrometrelor de masă;
A.1.4. activități pentru realizarea planurilor sectoriale și a
programelor-nucleu:
a) activități contractuale pentru dezvoltarea strategiei în
domeniul proceselor izotopice, fizicii moleculare și biofizicii;
b) cercetări fundamentale și elaborarea de strategii,
programe și studii de diagnoză privind dezvoltarea
domeniilor specifice institutului național;
c) activități de coordonare a programului-nucleu
constând în cercetări avansate privind procesele elementare
de separare izotopică și controlul automat al instalațiilor de
separare, cercetări avansate privind obținerea de noi
compuși marcați cu izotopi stabili, sisteme de detecție
cromatografice și spectrometrice de masă performante,
specifice analizelor de urme, metode spectrometrice de
masă în studiul interacțiunilor la nivel de ecosistem și
identificări de surse de poluare, investigarea interacțiunilor
intermoleculare și procesarea acestora cu radiație
electromagnetică, calorimetrie și spectroscopie fototermică
pentru detecția proceselor moleculare și izotopice;
A.1.5. activități în cadrul programelor internaționale de
cercetare-dezvoltare și inovare: participarea la programul
CORINT pentru proiecte din PC 5, PC 6, COST, NATO,
EUREKA, INCO COPERNICUS, AIEA, CERN, IUCN-Dubna
și altele, precum și la proiecte dezvoltate în cadrul
acordurilor interguvernamentale și bilaterale.
B. Activități conexe activității de cercetare-dezvoltare,
desfășurate în domeniul propriu de activitate, conform
prevederilor legale, constând în:
a) participarea și elaborarea strategiei domeniului pentru
realizarea de:
1. tehnologii pentru separarea izotopilor stabili;
2. tehnologii pentru obținerea de noi compuși marcați;
3. spectrometre de masă și echipamente mecanice și
electronice specifice;

MONITORUL OFICIAL AL ROMÂNIEI, PARTEA I, Nr. 1.067/29.XI.2005
4. cromatografe de gaze și lichide și echipamente
mecanice și electronice specifice;
b) formare și specializare profesională:
1. desfășurarea unor activități de specializare și
perfecționare în vederea formării unor specialiști în
domeniile specifice institutului național;
2. formarea de cadre de cercetare și de tehnicieni de
înaltă calificare, necesare activităților institutului național;
3. activități de pregătire a personalului propriu și a
operatorilor economici în domeniile de activitate specifice
institutului național și în domenii conexe;
4. activități de coordonare a lucrărilor de doctorat,
licență și masterat, în condițiile legii;
c) consultanță și asistență de specialitate;
d) activități de investiții în domeniul de activitate;
e) marketing în domeniile izotopilor, compușilor marcați,
spectrometrelor de masă, cromatografelor de gaze și în
alte domenii conexe;
f) efectuarea de teste, probe și măsurători în vederea
autorizării tehnice și omologării aparaturii, instalațiilor,
sistemelor și serviciilor din domeniile de activitate;
g) organizarea de manifestări științifice naționale și
internaționale specifice institutului național;
h) activități de documentare, editare și tipărire de
materiale de specialitate, reviste, preprinturi, cărți, materiale
publicitare;
i) prestări de servicii aferente obiectului său de activitate
în condițiile legii;
j) participare la realizarea transferului tehnologic prin
promovarea activităților de valorificare a cercetării prin
transferul rezultatelor cercetării operatorilor economici;
k) execuție de unicate și serii mici, în cadrul activității
de microproducție, ale aparaturii, echipamentelor și
dispozitivelor, precum și elaborarea de softuri în domeniile
de activitate specifice institutului național și conexe;
l) activități de transport de produse și substanțe
periculoase necesare domeniilor de activitate ale institutului
național;
m) activități de comerț interior și de import-export,
aferente obiectului său de activitate, în condițiile legii.
Conform Hotărârii Guvernului nr. 656/1997 privind
aprobarea Clasificării activităților din economia națională —
CAEN, cu modificările ulterioare, activitățile conexe
corespund următoarelor coduri CAEN:
7221 — editare de programe;
7222 — consultanță și furnizare de alte produse
software;
7230 — prelucrarea informatică a datelor;
7240 — activități legate de bazele de date;
9251 — activități ale bibliotecilor și arhivelor;
2213 — editarea revistelor și periodicelor;
7430 — activități de testări și analize tehnice;
3320 — producție de aparatură, instrumente de măsură,
verificare și control (cu excepția echipamentelor de măsură,
reglare și control pentru procesele industriale);
3330 — execuție de echipamente de măsură, reglare și
control pentru procesele industriale;
7484 — alte activități de servicii prestate în principal
întreprinderilor;
5186 — comerț cu ridicata cu alte componente și
echipamente electronice;
6024 — transporturi rutiere de mărfuri;
— organizarea de manifestări științifice naționale și
internaționale specifice institutului național.
Art. 5. — În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de

13

apărare națională sau poate desfășura și alte activități
conexe, cu aprobarea organului coordonator.
CAPITOLUL III
Patrimoniul

Art. 6. — Patrimoniul institutului național, reactualizat,
stabilit pe baza situațiilor financiare încheiate la data de
30 iunie 2005, are valoarea de 15.075.877 mii lei, din
care: imobilizări corporale și necorporale 9.054.296 mii lei,
active circulante 5.445.026 mii lei, alte creanțe 576.555 mii lei.
Art. 7. — (1) Institutul național administrează cu
diligența unui bun proprietar bunuri proprietate publică și
privată a statului, precum și bunurile proprii dobândite în
condițiile legii sau realizate din venituri proprii. Bunurile
proprietate publică și privată a statului, administrate de
institutul național, precum și bunurile proprii dobândite în
condițiile legii sau realizate din venituri proprii, după caz,
prevăzute în hotărârea Guvernului de înființare a institutului
național, se înregistrează distinct în patrimoniul acestuia.
(2) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
Art. 8. — (1) Rezultatele cercetărilor obținute în baza
derulării unui contract finanțat din fonduri publice aparțin
institutului național, în calitate de persoană juridică
executantă, și ordonatorului principal de credite, în egală
măsură, dacă prin contract nu s-a prevăzut altfel.
Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002, aprobată cu
modificări și completări prin Legea nr. 324/2003, cu
modificările ulterioare.
(2) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
organului coordonator.
Art. 9. — Patrimoniul institutului național poate fi
modificat conform prevederilor legale.
CAPITOLUL IV
Structura organizatorică și funcțională

Art. 10. — Institutul național poate avea în structură
subunități, cu sau fără personalitate juridică, departamente,
secții, laboratoare și alte structuri organizatorice necesare
realizării obiectului său de activitate. Sediul subunităților se
prevede în hotărârea de înființare a institutului național,
înființarea sau desființarea acestora fiind aprobată prin
hotărâre a Guvernului.
Art. 11. — Structura organizatorică a institutului național
se aprobă prin ordin al conducătorului organului coordonator
și cuprinde, pe lângă structura organizatorică prevăzută la
art. 10, și următoarele compartimente: compartimentul
juridic, compartimentul de marketing, compartimentul
financiar-contabil, compartimentul de audit și control
financiar, compartimentul de diseminare a informațiilor,
relații publice și mass-media.
Art. 12. — În funcție de specificul activității, prin decizie
a directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.

14

MONITORUL OFICIAL AL ROMÂNIEI, PARTEA I, Nr. 1.067/29.XI.2005
CAPITOLUL V
Organele de conducere

Art. 13. — Conducerea institutului național este
asigurată de:
a) consiliul de administrație;
b) comitetul de direcție;
c) directorul general.
Art. 14. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 15. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație

Art. 16. — (1) Consiliul de administrație este format din
7 membri, cetățeni români, numiți prin ordin al
conducătorului organului coordonator, la propunerea
conducerii autorității de la care aceștia provin, pentru un
mandat de 4 ani, care poate fi reînnoit din 4 în 4 ani.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al organului coordonator;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei.
(3) Ceilalți membri ai consiliului de administrație sunt
specialiști din domeniu, propuși de organul coordonator.
(4) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 17. — (1) Membrii consiliului de administrație își
păstrează calitatea de angajat la instituția sau unitatea de
la care provin, precum și toate drepturile și obligațiile care
derivă din această calitate.
(2) Pentru activitatea desfășurată în calitate de membri
ai consiliului de administrație, aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații comerciale
directe.
Art. 18. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a

celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la organul coordonator în
vederea aprobării, conform reglementărilor legale;
d) analizează și avizează bilanțul contabil și contul de
profit și pierdere, pe care le supune spre aprobare
organului coordonator, și aprobă raportul de gestiune
asupra activității desfășurate de institutul național în anul
precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează să fie realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 39
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 19. — Consiliul de administrație își desfășoară
activitatea pe baza regulamentului propriu de organizare și
funcționare, avizat de organul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 20. — (1) Consiliul de administrație se întrunește
de regulă o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui ori la solicitarea a cel puțin
3 membri.
(2) Ședințele consiliului de administrație sunt conduse
de președintele consiliului, iar în lipsa acestuia, de
vicepreședintele ales de membrii consiliului.
Art. 21. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație se va ține într-un termen de cel mult 15 zile,
având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de votul a cel puțin 4 membri.
Art. 22. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 23. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.

MONITORUL OFICIAL AL ROMÂNIEI, PARTEA I, Nr. 1.067/29.XI.2005
Art. 24. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta organul coordonator.
(3) Membrii consiliului de administrație care nu respectă
prevederile art. 17 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 25. — În primul trimestru al fiecărui an consiliul de
administrație prezintă organului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 26. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție

Art. 27. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 28. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 29. — Comitetul de direcție se întrunește decadal
și ori de câte ori interesele institutului național o impun.
Art. 30. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare, aprobat
de consiliul de administrație al institutului național, și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general

Art. 31. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform prevederilor legale. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.

15

(2) Numirea și eliberarea din funcție a directorului
general se fac prin ordin al conducătorului organului
coordonator.
Art. 32. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice din
țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat, în condițiile legii;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific

Art. 33. — (1) Consiliul științific este format din
minimum 5 membri, reprezentând principalele compartimente
din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte de drept directorul
general și directorul științific ai institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 34. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;

16

MONITORUL OFICIAL AL ROMÂNIEI, PARTEA I, Nr. 1.067/29.XI.2005

c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și internaționale,
cu scop științific;
h) avizează acordarea de burse de studii și stagii de
perfecționare în țară și în străinătate personalului institutului
național.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 35. — (1) Institutul național întocmește anual
bugetul de venituri și cheltuieli și situații financiare, potrivit
normelor metodologice elaborate de Ministerul Finanțelor
Publice.
(2) Bilanțul contabil anual se aprobă de către organul
coordonator, în condițiile legii.
Art. 36. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de organul
coordonator și se aprobă prin ordin al organului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 37. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 38. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli, stabilit potrivit legii.
(2) Salariul de bază al directorului general se stabilește
prin ordin al conducătorului organului coordonator, potrivit
reglementărilor legale.
Art. 39. — (1) Pentru acoperirea cheltuielilor curente, în
situația în care, în cursul unui an, resursele financiare ale

institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea organului coordonator, pe baza
avizului prealabil al Ministerului Finanțelor Publice.
Art. 40. — (1) Institutul național hotărăște cu privire la
investițiile ce urmează să fie realizate, potrivit obiectului
său de activitate, finanțarea efectuându-se din surse proprii
și din credite bancare, precum și din surse bugetare, prin
organul coordonator, potrivit legii.
(2) Organul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 41. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România și prin trezorerie,
potrivit legii.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutară stabilite prin actele
normative.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 42. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Dispoziții finale
Art. 43. — Litigiile institutului național cu persoane fizice
sau cu persoane juridice, nesoluționate pe cale amiabilă,
sunt supuse spre rezolvare instanțelor judecătorești române
de drept comun.
Art. 44. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.067/29.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|064799]
ISSN 1453—4495

