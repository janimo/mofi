PARTEA

Anul 173 (XVII) — Nr. 297

I

Vineri, 8 aprilie 2005

LEGI, DECRETE, HOTĂRÂRI ȘI ALTE ACTE

SUMAR

Nr.

4.
3.
4.

Pagina
ACTE ALE BĂNCII NAȚIONALE A ROMÂNIEI
— Regulament privind regimul valutar ....................
— Normă privind funcționarea pieței valutare
interbancare ...............................................................
— Normă privind efectuarea operațiunilor de
schimb valutar ...........................................................

ACTE

ALE

BĂNCII

Nr.

Pagina

5.

— Normă privind autorizarea operațiunilor valutare

12–14

1–6

6.

— Normă privind importul și exportul fizic de
instrumente de plată sub formă de numerar..........

15

6–7

7.

— Normă privind măsurile de salvgardare care
pot fi luate ca urmare a liberalizării operațiunilor în
conturi de depozit în moneda națională (leu) ........

15–16

8–12

NAȚIONALE

A

ROMÂNIEI

BANCA NAȚIONALĂ A ROMÂNIEI

REGULAMENT
privind regimul valutar
În baza art. 10 din Legea nr. 312/2004 privind Statutul Băncii Naționale a României,
în temeiul art. 48 din Legea nr. 312/2004,
Banca Națională a României emite prezentul regulament.
CAPITOLUL I
Dispoziții generale
Art. 1. — (1) Prezentul regulament stabilește regimul
efectuării operațiunilor valutare.
(2) Pentru scopurile prezentului regulament, termenii,
expresiile și clasificarea operațiunilor valutare sunt cele
prevăzute în anexa nr. 1 îNomenclator“.
CAPITOLUL II
Regimul valutar
SECȚIUNEA I
Operațiuni valutare între rezidenți și nerezidenți

Art. 2. — (1) Operațiunile valutare curente și de capital,
așa cum sunt prevăzute în Nomenclator, se efectuează în

mod liber între rezidenți și nerezidenți, în valută și în
moneda națională (leu).
(2) Excepțiile de la prevederile alin. (1) sunt stabilite de
Banca Națională a României prin norme emise în baza
prezentului regulament.
SECȚIUNEA a II-a
Operațiuni valutare între rezidenți

Art. 3. — (1) Plățile, încasările, transferurile și orice alte
asemenea operațiuni între rezidenți, care fac obiectul
comerțului cu bunuri și servicii, se realizează numai în
moneda națională (leu), cu excepția operațiunilor prevăzute
în anexa nr. 2 îCategorii de rezidenți care pot efectua
operațiuni în valută“, care se pot efectua și în valută.

2

MONITORUL OFICIAL AL ROMÂNIEI, PARTEA I, Nr. 297/8.IV.2005

(2) Toate celelalte operațiuni între rezidenți, care nu fac
obiectul comerțului cu bunuri și servicii, pot fi efectuate în
mod liber fie în moneda națională (leu), fie în valută.
(3) Operațiunile prevăzute la alin. (2) și în anexa nr. 2
la prezentul regulament se pot efectua și în valută numai
pe baza acordului de voință al părților.
SECȚIUNEA a III-a
Regimul aplicabil nerezidenților

Art. 4. — (1) Nerezidenții au dreptul să dobândească,
să dețină și să utilizeze active financiare exprimate în
valută și în moneda națională (leu).
(2) Sumele în moneda națională (leu) și în valute
cotate, deținute de nerezidenți, pot fi convertite prin
intermediul pieței valutare.
(3) Nerezidenții pot deschide și menține conturi în valută
și în moneda națională (leu) la instituții de credit.
(4) Nerezidenții pot repatria și pot transfera activele
financiare deținute.
SECȚIUNEA a IV-a
Regimul aplicabil rezidenților

Art. 5. — (1) Rezidenții au dreptul să dobândească, să
dețină și să utilizeze active financiare exprimate în valută.
(2) Sumele în moneda națională (leu) și în valute
cotate, deținute de rezidenți, pot fi convertite prin
intermediul pieței valutare.
(3) Rezidenții pot deschide conturi în valută și în
moneda națională (leu) la instituții de credit și la alte
instituții asimilate acestora.
(4) Excepțiile de la prevederile alin. (3) sunt stabilite de
Banca Națională a României prin norme emise în baza
prezentului regulament.
CAPITOLUL III
Măsuri de salvgardare
Art. 6. — (1) În situațiile în care fluxuri de capital pe
termen scurt de o amploare deosebită exercită presiuni
puternice asupra pieței valutare și provoacă perturbări

grave în aplicarea politicii monetare și a cursului de
schimb, având ca efect, în special, variații semnificative ale
lichidității interne, Banca Națională a României poate lua
măsuri de salvgardare privind mișcările de capital, în
condițiile prevăzute la alin. (2) și (3).
(2) Perioada de aplicare a măsurilor de salvgardare nu
poate depăși 6 luni.
(3) Măsurile de salvgardare adoptate de Banca
Națională a României conform prevederilor prezentului
articol vor fi notificate Comisiei Europene.
CAPITOLUL IV
Dispoziții comune
Art. 7. — (1) În aplicarea prezentului regulament Banca
Națională a României elaborează norme privind:
(i) funcționarea pieței valutare interbancare; (ii) efectuarea
operațiunilor de schimb valutar; (iii) autorizarea operațiunilor
valutare; (iv) importul și exportul fizic de instrumente de
plată sub formă de numerar; (v) măsurile de salvgardare
care pot fi luate ca urmare a liberalizării operațiunilor
valutare de capital.
(2) Nerespectarea prevederilor prezentului regulament,
precum și ale normelor emise în aplicarea acestuia de
către Banca Națională a României va fi sancționată
conform prevederilor Legii nr. 312/2004 privind Statutul
Băncii Naționale a României sau ale Legii nr. 58/1998
privind activitatea bancară, republicată, după caz.
CAPITOLUL V
Dispoziții finale
Art. 8. — (1) Prezentul regulament intră în vigoare la
data de 11 aprilie 2005.
(2) Anexele nr. 1 și 2 fac parte integrantă din prezentul
regulament.
Art. 9. — La data intrării în vigoare a prezentului
regulament se abrogă Regulamentul Băncii Naționale a
României nr. 1 din 30 ianuarie 2004 privind efectuarea
operațiunilor valutare, publicat în Monitorul Oficial al
României, Partea I, nr. 117 din 10 februarie 2004, cu
modificările și completările ulterioare.

Președintele Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 4.
ANEXA Nr. 1
NOMENCLATOR

În prezentul nomenclator operațiunile valutare sunt
clasificate corespunzător naturii economice a activelor și
pasivelor la care acestea se referă, denominate fie în
monedă națională (leu), fie în valută.
Art. 1. — Operațiunile valutare prevăzute în prezentul
nomenclator vor fi interpretate într-un sens larg, astfel încât
să acopere, după caz, și fără a fi limitative:
a) încheierea și derularea tranzacțiilor, precum și
transferurile decurgând din acestea;
b) toate tehnicile financiare disponibile pe piață pentru
realizarea unei anumite operațiuni — tranzacții la vedere
(spot), tranzacții cu instrumente financiare derivate (forward,

options, swap, futures), deschiderea conturilor și plasarea
fondurilor în conturi;
c) lichidarea sau cesionarea activelor dobândite în urma
investițiilor efectuate ori a altor operațiuni, repatrierea
profiturilor rezultate sau utilizarea acestora;
d) rambursarea creditelor și împrumuturilor.
Art. 2. — Operațiunile valutare curente sunt operațiunile
valutare efectuate între rezidenți și nerezidenți, care decurg,
fără a se limita la acestea, din:
a) tranzacții de comerț internațional cu bunuri și servicii
și alte asemenea tranzacții care presupun o contraprestație
imediată, inclusiv operațiunile efectuate în scopul acoperirii

MONITORUL OFICIAL AL ROMÂNIEI, PARTEA I, Nr. 297/8.IV.2005
riscurilor (cum sunt: de preț, valutar) rezultate din
tranzacțiile de comerț internațional;
b) alte operațiuni care nu sunt de natura operațiunilor
valutare de capital, astfel cum sunt clasificate la art. 3,
precum: plăți/încasări legate de impozite și taxe — cu
excepția taxelor succesorale, comisioane, onorarii, amenzi,
plăți legate de cheltuieli de judecată, asistență tehnică, plăți
de sume decurgând din drepturile de asigurări sociale,
inclusiv pensii, într-un sistem public sau privat, câștiguri din
jocuri de noroc, leasing operațional, cheltuieli cu
întreținerea proprietăților deținute în străinătate, cheltuieli de
reprezentare, cheltuieli guvernamentale, abonamente la
publicații, participare la organizații, cluburi;
c) repatrierea veniturilor nete sub formă de dividende,
dobânzi, chirii și altele asemenea provenind din operațiuni
valutare curente și de capital;
d) remiteri de sume pentru acoperirea cheltuielilor
curente ce decurg din obligații legale de întreținere a
membrilor familiei — soț, soție, copii ori alte persoane
aflate în întreținere;
e) cheltuielile care nu sunt de natura operațiunilor
valutare de capital, făcute de rezidenți în străinătate în
scop educațional sau religios, de recreere, vacanță, sport,
afaceri, vizite la rude sau la prieteni, misiuni, întâlniri,
conferințe, îngrijirea sănătății și altele asemenea.
Art. 3. — Operațiunile valutare de capital sunt
operațiunile valutare efectuate între rezidenți și nerezidenți,
care decurg din:
3.1. Investiții directe:
a) în România ale nerezidenților;
b) în străinătate ale rezidenților.
3.2. Investiții imobiliare — altele decât cele prevăzute la
pct. 3.1, respectiv investiții în bunuri imobile destinate unei
investiții directe:
a) în România ale nerezidenților;
b) în străinătate ale rezidenților.
3.3. Operațiuni cu instrumente financiare tranzacționate
în mod curent pe piața de capital, neincluse la pct. 3.1 —
investiții directe, la pct. 3.4 — operațiuni cu instrumente
financiare tranzacționate în mod curent pe piața monetară
ori la pct. 3.5 — operațiuni cu unități ale organismelor de
plasament colectiv:
a) admiterea instrumentelor financiare românești pe o
piață de capital străină prin:
a1) emisiune prin ofertă publică sau vânzare de
către emitent, în mod direct sau printr-un
intermediar;
a2) cotarea în cadrul bursei, în conformitate cu
proceduri specifice;
b) admiterea instrumentelor financiare străine pe piața
de capital românească prin:
b1) emisiune prin ofertă publică sau vânzarea de
către emitent, în mod direct sau printr-un
intermediar;
b2) cotarea în cadrul bursei, în conformitate cu
proceduri specifice;
c) tranzacții ale nerezidenților cu instrumente financiare
românești pe piața de capital:
c1) achiziționare de instrumente financiare românești
tranzacționate la bursă;
c2) achiziționare de instrumente financiare românești
tranzacționate în afara bursei;

3

d) tranzacții ale rezidenților cu instrumente financiare
străine pe piața de capital:
d1) achiziționare*) de instrumente financiare străine
tranzacționate la bursă;
d2) achiziționare*) de instrumente financiare străine
tranzacționate în afara bursei.
3.4. Operațiuni cu instrumente financiare tranzacționate
în mod curent pe piața monetară:
a) admiterea instrumentelor financiare românești pe o
piață monetară străină prin:
a1) emisiune prin ofertă publică sau vânzare de
către emitent, în mod direct sau printr-un
intermediar;
a2) acces pe o piață monetară, în conformitate cu
proceduri specifice, după caz;
b) admiterea instrumentelor financiare străine pe piața
monetară românească prin:
b1) emisiune prin ofertă publică sau vânzare de
către emitent, în mod direct sau printr-un
intermediar;
b2) acces pe piața monetară, în conformitate cu
proceduri specifice, după caz;
c) tranzacții privind achiziționarea de către nerezidenți
de instrumente financiare românești pe piața monetară;
d) tranzacții privind achiziționarea*) de către rezidenți de
instrumente financiare străine pe piața monetară.
3.5. Operațiuni cu unități ale organismelor de plasament
colectiv:
a) admiterea unităților organismelor de plasament
colectiv românești pe o piață de capital străină prin:
a1) emisiune prin ofertă publică sau vânzare de
către emitent, în mod direct sau printr-un
intermediar;
a2) cotarea în cadrul bursei, în conformitate cu
proceduri specifice;
b) admiterea unităților organismelor de plasament
colectiv străine pe piața de capital românească prin:
b1) emisiune prin ofertă publică sau vânzare de
către emitent, în mod direct sau printr-un
intermediar;
b2) cotarea în cadrul bursei, în conformitate cu
proceduri specifice;
c) tranzacții ale nerezidenților cu unități ale organismelor
de plasament colectiv românești pe piața de capital:
c1) achiziționarea de unități ale organismelor de
plasament colectiv românești tranzacționate la
bursă;
c2) achiziționarea de unități ale organismelor de
plasament colectiv românești tranzacționate în
afara bursei;
d) tranzacții ale rezidenților cu unități ale organismelor
de plasament colectiv străine pe piața de capital:
d1) achiziționarea*) de unități ale organismelor de
plasament colectiv străine tranzacționate la
bursă:
d2) achiziționarea*) de unități ale organismelor de
plasament colectiv străine tranzacționate în afara
bursei.
3.6. Credite legate de comerțul internațional la care
participă un rezident:
a) acordate de nerezidenți rezidenților;
b) acordate de rezidenți nerezidenților.

*) Achiziționarea de către rezidenți de instrumente financiare sau unități ale organismelor de plasament colectiv românești, emise pe o piață
străină, este asimilată cu achiziționarea de către aceștia de instrumente financiare sau unități ale organismelor de plasament colectiv străine.

4

MONITORUL OFICIAL AL ROMÂNIEI, PARTEA I, Nr. 297/8.IV.2005

3.7. Credite și împrumuturi financiare neincluse la
pct. 3.1 — investiții directe, la pct. 3.6 — credite legate de
comerțul internațional la care participă un rezident și la
pct. 3.12 lit. a) — împrumuturi cu caracter personal:
a) acordate de nerezidenți rezidenților;
b) acordate de rezidenți nerezidenților.
3.8. Garanții:
a) acordate de nerezidenți rezidenților;
b) acordate de rezidenți nerezidenților.
3.9. Operațiuni în conturi curente:
a) deschise de nerezidenți în România la instituții de
credit:
a1) în monedă națională;
a2) în valută;
b) deschise de rezidenți în străinătate la instituții de
credit și la alte instituții asimilate acestora:
b1) în monedă națională;
b2) în valută.
3.10. Operațiuni în conturi de depozit:
a) deschise de nerezidenți în România la instituții de
credit:
a1) în monedă națională;
a2) în valută;
b) deschise de rezidenți în străinătate la instituții de
credit și la alte instituții asimilate acestora:
b1) în monedă națională;
b2) în valută.
3.11. Transferuri aferente derulării contractelor de
asigurare — reprezintă transferuri de capital care constau
în prime, anuități, sume asigurate, indemnizații, decurgând
din:
a) prime și plăți aferente asigurărilor de viață;
a1) contracte încheiate între societăți rezidente de
asigurare de viață și nerezidenți;
a2) contracte încheiate între societăți nerezidente de
asigurare de viață și rezidenți;
b) prime și plăți aferente asigurărilor de credite:
b1) contracte încheiate între societăți rezidente de
asigurare de credit și nerezidenți;
b2) contracte încheiate între societăți nerezidente de
asigurare de credit și rezidenți;
c) alte transferuri de capital aferente contractelor de
asigurare.
3.12. Transferuri de capital cu caracter personal:
a) împrumuturi;
b) cadouri și donații;
c) dote;
d) moșteniri și legate;
e) achitarea de către imigranți a datoriilor în țara în
care au avut stabilită anterior reședința;
f) transferuri de active ale rezidenților, realizate în cazul
emigrării acestora, în perioada premergătoare plecării, la
data instalării sau pe perioada șederii în străinătate;
g) transferuri de sume reprezentând economii ale
imigranților, dispuse de aceștia pe perioada șederii în
România, având ca destinație țara în care au avut stabilită
anterior reședința.
3.13. Import și export fizic de active financiare:
a) valori mobiliare și alte titluri negociabile;
b) instrumente de plată.
3.14. Alte mișcări de capital:
a) impozite și taxe aferente moștenirilor;
b) despăgubiri rezultate din operațiuni valutare de
capital;
c) restituiri de sume în cazul anulării ori rezilierii
contractelor sau restituiri de sume necuvenite decurgând
din operațiuni valutare de capital;

d) drepturi de autor (redevențe) decurgând din: patente,
desene, mărci, invenții (transmiterea/cesionarea și
transferurile decurgând din acestea);
e) transferuri de sume în valută reprezentând prestări
de servicii, neincluse la pct. 3.9 — operațiuni în conturi
curente;
f) alte transferuri de natura operațiunilor valutare de
capital, care nu pot fi încadrate în categoriile prevăzute la
pct. 3.1—3.13.
Art. 4. — Pentru scopurile prezentului nomenclator și
ale regulamentului, termenii și expresiile utilizate au
următoarele semnificații:
4.1. Operațiuni valutare — încasările, plățile,
compensările, transferurile, creditările, precum și orice
tranzacții exprimate în valute și care se pot efectua prin
transfer bancar, în numerar, cu instrumente de plată sau
prin orice alte modalități de plată practicate de instituțiile
de credit în funcție de natura operațiunii respective.
Operațiunile valutare pot fi:
4.1.1. operațiuni valutare între rezidenți și nerezidenți;
4.1.1.1. operațiuni valutare curente;
4.1.1.2. operațiuni valutare de capital;
4.1.2. operațiuni valutare între rezidenți.
4.2. Rezidenți:
a) persoanele fizice — cetățeni români, cetățeni străini
și apatrizi, cu domiciliul în România, atestat cu documente
de identitate emise conform legii;
b) persoanele juridice și orice alte entități, cu sediul în
România, precum și persoanele fizice, cetățeni români,
cetățeni străini și apatrizi, cu domiciliul/reședința în
România, care sunt autorizate și/sau înregistrate să
desfășoare activități economice pe teritoriul României, în
mod independent, în condițiile prevăzute de reglementările
legale în vigoare;
c) sucursalele, agențiile, reprezentanțele, birourile
persoanelor juridice străine, precum și ale oricăror altor
entități străine, înregistrate și/sau autorizate să funcționeze
în România;
d) ambasadele, consulatele și alte reprezentanțe și
misiuni permanente ale României în străinătate.
4.3. Nerezidenți:
a) persoanele fizice — cetățeni străini, cetățeni români
și apatrizi, cu domiciliul în străinătate, atestat cu
documente de identitate emise conform legii;
b) persoanele juridice și orice alte entități, cu sediul în
străinătate, precum și persoanele fizice, cetățeni străini,
cetățeni români și apatrizi, cu domiciliul în străinătate, care
sunt autorizate și/sau înregistrate să desfășoare activități
economice în străinătate, în mod independent, în condițiile
prevăzute de reglementările legale în vigoare;
c) sucursalele, agențiile, reprezentanțele, birourile
persoanelor juridice române, precum și ale oricăror altor
entități române, înregistrate și/sau autorizate să funcționeze
în străinătate;
d) ambasadele, consulatele și alte reprezentanțe și
misiuni permanente ale altor state în România, precum și
organizațiile internaționale sau reprezentanțele unor astfel
de organizații care funcționează în România.
4.4. Valută — moneda națională a altui stat, moneda
unei uniuni monetare a unor state, precum și monedele
compuse, cum ar fi drepturile speciale de tragere.
4.5. Valute cotate — valutele menționate în lista
cursurilor de schimb ale pieței valutare, comunicată de
Banca Națională a României.
4.6. Credite legate de comerțul internațional — credite
acordate pe bază de contract în cadrul operațiunilor de
comerț internațional cu bunuri și servicii, sub formă de

MONITORUL OFICIAL AL ROMÂNIEI, PARTEA I, Nr. 297/8.IV.2005
avansuri, plăți în rate pe faze intermediare de execuție sau
la solicitarea furnizorului de mărfuri/servicii, plăți la un
anumit termen de la livrarea mărfurilor/prestarea serviciilor,
credit furnizor, indiferent dacă s-au emis sau nu efecte de
comerț, rescadențarea unor astfel de plăți și finanțarea
unor astfel de credite de către un terț; în această categorie
se includ și operațiunile de factoring.
4.7. Credite și împrumuturi financiare — finanțări de orice
natură acordate/primite pe baze contractuale, inclusiv
finanțarea tranzacțiilor comerciale la care nu participă un
rezident și orice modalitate prin care creditorul stinge sau
preia o obligație a debitorului față de un terț; în această
categorie se includ și împrumuturile ipotecare, creditele de
consum, precum și operațiunile de leasing financiar.
4.8. Investiție directă — investiția de orice natură,
efectuată în scopul stabilirii sau menținerii de legături
economice durabile și care se realizează prin următoarele
modalități, luate în sensul lor cel mai larg:
a) constituirea sau extinderea unei sucursale ori a unei
noi entități aparținând integral persoanei care furnizează
capitalul de dotare/capitalul social ori achiziționarea
integrală a unei entități deja existente;
b) participarea într-o entitate nouă sau într-una
existentă, în scopul stabilirii ori menținerii de legături
economice durabile;
c) acordarea de credite și împrumuturi pe termen mai
mare de 5 ani, în scopul stabilirii ori menținerii de legături
economice durabile;
d) reinvestirea profitului în scopul menținerii unei legături
economice durabile.
4.9. Legături economice durabile — relații stabilite ca
urmare a deținerii unei participații de minimum 10% la
capitalul social al unei entități sau care să permită
participarea efectivă la administrarea ori la controlul entității
respective; în această categorie se includ și relațiile
decurgând dintr-o convenție încheiată în scopul participării
la profitul realizat din desfășurarea unei activități
economice.
4.10. Investiții imobiliare — achiziționarea de clădiri și
terenuri, construirea de clădiri, precum și investițiile prin
care se dobândește un drept de uz sau de uzufruct asupra

5

unui imobil ori teren, precum și un drept de servitute, în
scop de câștig sau folosință personală.
4.11. Operațiuni cu instrumente financiare tranzacționate în
mod curent pe piața de capital — operațiuni cu acțiuni sau
alte titluri de natură participativă — cu excepția celor
prevăzute la pct. 4.13, cu obligațiuni, alte titluri de credit și
instrumente financiare derivate, cu scadență inițială, de
regulă, mai mare de un an.
4.12. Operațiuni cu instrumente financiare tranzacționate în
mod curent pe piața monetară — operațiuni cu titluri de stat,
certificate de depozit, instrumente financiare derivate, titluri
de credit și alte asemenea instrumente specifice pieței
monetare, cu scadență inițială, de regulă, mai mică de
un an.
4.13. Operațiuni cu unități ale organismelor de plasament
colectiv — operațiuni cu titluri de natură participativă la
fonduri de investiții, fonduri mutuale sau la orice alte
entități, constituite în scopul realizării de investiții colective în:
a) instrumente financiare tranzacționate în mod curent
pe piața de capital;
b) instrumente financiare tranzacționate în mod curent
pe piața monetară;
c) alte active.
4.14. Active financiare — următoarele categorii de
active:
a) numerar;
b) un instrument sau un înscris care conferă dreptul
contractual de a încasa numerar sau de a primi alte
instrumente financiare de la altă entitate;
c) un instrument sau un înscris care conferă dreptul
contractual de a schimba instrumente financiare cu altă
entitate, în condiții ce sunt potențial favorabile;
d) un instrument de capital al unei alte entități.
4.15. Piața valutară — piața pe care se efectuează
operațiuni de schimb valutar și care cuprinde următoarele
segmente:
a) piața valutară interbancară;
b) piața valutară a caselor de schimb valutar;
c) piața valutară a entităților care beneficiază de
prevederi legale exprese.

ANEXA Nr. 2
CATEGORII DE REZIDENȚI

care pot efectua operațiuni în valută
Categoriile de rezidenți și situațiile în care aceștia pot
efectua operațiuni în valută cu alți rezidenți sunt prezentate
mai jos:
a) persoanele juridice care efectuează plăți și încasări
nemijlocite decurgând din contracte de comerț exterior și
prestări de servicii externe (export-import de bunuri și
servicii), pe baza contractelor de comision încheiate între
comisionar și comitent sau între comisionarul unui
nerezident și beneficiarul rezident, precum și a contractelor
de comerț exterior respective;
b) persoanele juridice care efectuează nemijlocit plăți și
încasări pe baza contractelor de subantrepriză decurgând
din contracte de colaborare (cooperare) economică

internațională, contracte de export al unor obiective
complexe și al unor produse cu ciclu lung de fabricație;
c) persoanele fizice, juridice și alte entități, pentru
operațiuni care decurg din acte de comerț derulate în
porturi, în zonele din aeroporturi și punctele de trecere a
frontierei de stat, asimilate zonelor libere*), ori din acte de
comerț derulate pe parcurs extern în trenuri internaționale,
la bordul aeronavelor și navelor;
d) persoanele fizice, juridice și alte entități, pentru
operațiuni stipulate de prevederi legale exprese;
e) persoanele fizice, pentru operațiuni efectuate între
acestea cu caracter ocazional;

*) Prin zone asimilate zonelor libere se înțelege zonele din aeroporturi și punctele de trecere a frontierei de stat pe sensul de intrare în
țară, în zona stabilită până la locurile unde se aplică viza de intrare, și pe sensul de ieșire din țară, după locurile stabilite pentru efectuarea
controlului vamal.

6

MONITORUL OFICIAL AL ROMÂNIEI, PARTEA I, Nr. 297/8.IV.2005

f) persoanele fizice, juridice și alte entități, pentru
operațiuni nemijlocite ce decurg din organizarea și/sau
prestarea de servicii externe, cum ar fi transportul
internațional de mărfuri și de persoane și turismul internațional;
g) persoanele fizice, juridice și alte entități, pentru
operațiuni nemijlocite decurgând din contracte externe de

prelucrare în regim îlohn“, pe baza contractelor de
colaborare, în măsura în care colaboratorii rezidenți sunt
nominalizați în autorizația de perfecționare activă;
h) persoanele fizice, juridice și alte entități, pentru
operațiuni efectuate în străinătate.

BANCA NAȚIONALĂ A ROMÂNIEI

NORMĂ
privind funcționarea pieței valutare interbancare
În baza art. 10 din Legea nr. 312/2004 privind Statutul Băncii Naționale a României și ale art. 7 din
Regulamentul nr. 4/2005 privind regimul valutar,
în temeiul art. 48 din Legea nr. 312/2004,
Banca Națională a României emite prezenta normă.
Art. 1. — Piața valutară interbancară este piața pe care
se efectuează tranzacții valutare de către intermediari,
precum și de Banca Națională a României.
I. Participanți
Art. 2. — Intermediarii pe piața valutară interbancară
(denumiți în continuare intermediari) sunt instituțiile de
credit autorizate să funcționeze în România, care
acționează pe piața valutară interbancară în limita obiectului
lor de activitate prevăzut în autorizația de funcționare, cu
îndeplinirea condițiilor prevăzute în prezenta normă.
Intermediarii pe piața valutară interbancară pot încheia
tranzacții valutare atât în nume și cont propriu, cât și în
nume propriu și contul clienților.
II. Condiții de participare
Art. 3. — Condițiile (minime) ce trebuie îndeplinite
pentru participarea ca intermediar pe piața valutară
interbancară sunt următoarele:
a) existența unei structuri organizatorice distincte și a
unui spațiu specific, securizat, pentru efectuarea
tranzacțiilor;
b) delimitarea atribuțiilor și departajarea activităților de
piață valutară pe compartimente distincte, conform
practicilor internaționale (front office, back office, cifru,
corespondență bancară);
c) reglementarea prin norme proprii a cel puțin
următoarelor elemente:
c1) proceduri de lucru cu clienții;
c2) proceduri de lucru pentru departamentul autorizat
din cadrul băncii să efectueze tranzacții pe piața
valutară interbancară, care să cuprindă:
(i) relațiile cu alți intermediari, în special cele cu
privire la modalitățile de comunicare,
confirmare și decontare a tranzacțiilor;
(ii) competențele și limitele valorice până la care
se poate angaja fiecare arbitrajist, precum și
limitele de lucru cu ceilalți intermediari;
(iii) penalitățile convenite în relația cu clienții,
precum și cu alți intermediari, în cazul
nerespectării termenelor de decontare a
tranzacțiilor;
d) desemnarea personalului implicat în efectuarea
tranzacțiilor;

e) existența relațiilor de corespondent stabilite prin
conturi deschise în străinătate, pentru cel puțin următoarele
două valute convertibile: EUR și USD;
f) existența unui sistem operațional, care să cuprindă cel
puțin:
f1) echipament informațional specific tip Reuters,
Bloomberg etc.;
f2) echipamente tehnice specifice pentru plăți și
comunicații (linii telefonice interne și internaționale,
sistem de înregistrare a convorbirilor telefonice,
telex, SWIFT, fax etc.).
III. Principii de funcționare a pieței
Art. 4. — Piața valutară interbancară funcționează în
fiecare zi bancară între orele 9,00 și 16,00.
Art. 5. — (1) Intermediarii sunt obligați să afișeze, în
timpul orelor de funcționare a pieței valutare interbancare,
cursurile de schimb valutar ale monedei naționale — leu
(vânzare/cumpărare), la vedere (spot) și la termen
(forward), prin sisteme de difuzare a informației tip Reuters,
Bloomberg etc., pentru cel puțin următoarele valute:
a) euro (EUR);
b) dolarul american (USD).
(2) Cursul de schimb la termen va fi cotat pentru cel
puțin următoarele scadențe:
a) o lună (1M);
b) trei luni (3M);
c) șase luni (6M);
d) nouă luni (9M);
e) douăsprezece luni (12M).
Art. 6. — Cursurile de schimb cotate de instituțiile de
credit pot fi diferite în funcție de natura operațiunii
(operațiune în cont ori cu numerar) sau de raporturile cu
clienții, precum și în concordanță cu politica proprie de
trezorerie.
Art. 7. — (1) Tranzacțiile între intermediari se încheie în
nume propriu, între arbitrajiști (telefonic, telex, Reuters
dealing, Internet) și sunt confirmate SWIFT, telex, letric sau
Internet, codificate corespunzător (SWIFT — chei SWIFT,
telex — chei telegrafice, Internet — semnătura electronică,
letric — specimene de semnături).
(2) Confirmările letrice, telex sau Internet ale tranzacțiilor
trebuie să cuprindă toate elementele de identificare
specifice mesajelor SWIFT categoria 3.
Art. 8. — Instrucțiunile de plată și decontare vor fi
transmise în cel mai scurt timp, de regulă în aceeași zi.

MONITORUL OFICIAL AL ROMÂNIEI, PARTEA I, Nr. 297/8.IV.2005
Art. 9. — Tranzacțiile valutare încheiate se execută
necondiționat de către intermediari și se confirmă clienților
prin extras de cont.
Art. 10. — Calcularea și publicarea cursurilor de schimb
ale pieței valutare din România de către Banca Națională a
României se fac în fiecare zi bancară, la ora 13,00, pe
baza cotațiilor afișate de intermediarii pe piața valutară
interbancară.
Art. 11. — (1) Banca Națională a României poate
arbitra litigii apărute în aplicarea prevederilor prezentelor
norme, dar numai după ce părțile implicate dovedesc că
au epuizat toate posibilitățile de soluționare pe cale
amiabilă.
(2) În astfel de cazuri, părțile trebuie să recunoască, în
prealabil, în scris, principiul acceptării necondiționate a
deciziei de soluționare a litigiului, adoptată de Banca
Națională a României.
Art. 12. — Intermediarii vor notifica la Banca Națională
a României — Direcția politici monetare data la care încep
activitatea pe piața valutară interbancară. De asemenea,
vor transmite la Banca Națională a României — Direcția
operațiuni de piață lista nominală a arbitrajiștilor, vechimea

7

în profesie, inclusiv vechimea în activitatea de schimb
valutar, precum și nominalizarea arbitrajistului-șef; orice
modificare în ceea ce privește datele prezentate în această
listă vor fi comunicate în termen de 3 zile bancare de la
producerea acestora.
IV. Dispoziții finale
Art. 13. — În vederea bunei funcționări a pieței valutare
interbancare și armonizării cu practicile internaționale,
Banca Națională a României recomandă utilizarea de către
intermediarii pieței valutare interbancare a prevederilor
Codului de conduită adoptat de ACI — Asociația Piețelor
Financiare.
Art. 14. — Nerespectarea dispozițiilor prezentelor norme
va fi sancționată conform prevederilor Legii nr. 58/1998
privind activitatea bancară, republicată.
Art. 15. — În înțelesul prezentelor norme, termenii și
expresiile utilizate au semnificațiile prevăzute în anexa
îNomenclator“.
Art. 16. — Anexa face parte integrantă din prezentele
norme.
Art. 17. — Prezentele norme intră în vigoare la data de
11 aprilie 2005.

Președintele Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 3.

ANEXĂ
la normă
NOMENCLATOR

— Tranzacție valutară — o tranzacție ce constă în
vânzarea sau cumpărarea de valută contra monedei
naționale sau contra altei valute.
— Operațiuni la vedere (spot) — o tranzacție de vânzare/
cumpărare de valută cu decontare în maximum două zile
de la data încheierii tranzacției, la cursul de schimb stabilit
între părți (curs spot). În cazul în care ziua de decontare
este o zi nebancară, decontarea are loc în următoarea zi
bancară. (Fac excepție cazurile în care între părți există
alte convenții).
— Operațiuni la termen (forward) — o tranzacție de
vânzare/cumpărare de valută cu decontare după mai mult
de două zile de la data încheierii tranzacției la cursul de
schimb stabilit între părți (curs forward). În cazul în care
ziua de decontare este o zi nebancară, decontarea are loc
în următoarea zi bancară. (Fac excepție cazurile în care
între părți există alte convenții).
— Operațiuni swap — o tranzacție de cumpărare și
vânzare simultane ale aceleiași sume în valută cu aceeași
contrapartidă, cu decontarea la două date de valută diferite
(de regulă spot și forward) la cursuri de schimb stabilite
(spot și forward) la data tranzacției.
— Data tranzacției — data la care se încheie tranzacția.
— Data valutei (value date) — data la care se face
decontarea tranzacției:
• value today (same day value) — data valutei este
aceeași cu data tranzacției;

• value tomorrow — data valutei este ziua bancară
următoare față de data tranzacției;
• spot — data valutei este la două zile bancare de la
data tranzacției;
• forward — orice dată a valutei ulterioară decontării
spot.
— Cotație fermă (firm quotation) — cotarea unui preț ferm
care angajează instituția de credit. Este recomandată
adăugarea unor restricții de timp sau de sumă (îferm
pentru un minut“ sau îferm pentru un milion“).
— Cotație orientativă (for info only) — cotații care nu sunt
ferme, datorită imposibilității de a tranzacționa din anumite
motive (depășirea limitei de expunere etc.).
— Cotație directă — o cotație este directă atunci când
moneda națională este exprimată în funcție de o unitate
monetară a altei valute, numită de bază.
— Cotație indirectă — o cotație este indirectă când o
unitate monetară națională, numită de bază, este exprimată
în funcție de o valută.
— Ordin la curs limitat — ordin ce trebuie executat până
la cursul limită indicat de client. Înțelesul termenului limitat
este îvindeți cu cel puțin“, în cazul unui ordin de vânzare,
și îcumpărați cu cel mult“, în cazul unui ordin de
cumpărare. Ordinele trebuie să specifice perioada pentru
care sunt valabile (numărul de zile).
— Punct (pip) — ultima cifră a unei cotații.

8

MONITORUL OFICIAL AL ROMÂNIEI, PARTEA I, Nr. 297/8.IV.2005

BANCA NAȚIONALĂ A ROMÂNIEI

NORMĂ
privind efectuarea operațiunilor de schimb valutar
În baza art. 10 din Legea nr. 312/2004 privind Statutul Băncii Naționale a României și a art. 7 din Regulamentul
Băncii Naționale a României nr. 4/2005 privind regimul valutar,
în temeiul art. 48 din Legea nr. 312/2004,
Banca Națională a României emite prezenta normă.
CAPITOLUL I
Categorii de entități care pot fi autorizate
să efectueze operațiuni de schimb valutar
Art. 1. — Operațiunile de schimb valutar cu numerar și
substitute de numerar pentru persoane fizice pe teritoriul
României pot fi efectuate numai de următoarele categorii
de entități — intermediari, cu îndeplinirea condițiilor legale
aplicabile:
a) instituții de credit, autorizate de Banca Națională a
României să funcționeze în România;
b) case de schimb valutar, organizate ca persoane
juridice conform Legii nr. 31/1990 privind societățile
comerciale, republicată, având ca obiect principal de
activitate schimbul valutar cu numerar și substitute de
numerar pentru persoane fizice. Activitățile secundare nu
pot fi altele decât cele incluse în grupa 67 — Activități
auxiliare intermedierilor financiare din Clasificarea activităților
din economia națională — CAEN — actualizată;
c) persoanele juridice și alte entități care beneficiază de
prevederi legale exprese și au stipulat în actele constitutive
care le reglementează înființarea și funcționarea activitatea
de schimb valutar pentru persoane fizice;
d) entitățile care dețin în administrare structuri de primire
turistice cu funcțiuni de cazare turistică și au în obiectul de
activitate operațiuni de cumpărare de valute cotate sub
formă de numerar și substitute de numerar.
Art. 2. — Operațiunile de schimb valutar, altele decât
cele cu numerar și substitute de numerar pentru persoane
fizice, pot fi efectuate de persoanele juridice și de alte
entități care beneficiază de prevederi legale exprese și au
stipulat în obiectul de activitate prevăzut în actele
constitutive activitatea de schimb valutar.
CAPITOLUL II
Locul unde se pot efectua operațiuni
de schimb valutar
Art. 3. — Entitățile prevăzute la art. 1 lit. a) pot efectua
operațiuni de schimb valutar cu numerar și substitute de
numerar pentru persoane fizice prin intermediul punctelor
de schimb valutar înființate în incinta tuturor sediilor proprii
(centrale, sucursale, agenții, puncte de lucru sau alte
structuri asimilate acestora), cu respectarea prezentei
norme și a prevederilor legale aplicabile, precum și prin
puncte de schimb valutar înființate în alte spații decât în
incinta sediilor proprii, cu îndeplinirea condițiilor de dotare
prevăzute la art. 15.
Art. 4. — Entitățile prevăzute la art. 1 lit. b) pot efectua
operațiuni de schimb valutar cu numerar și substitute de
numerar pentru persoane fizice prin intermediul punctelor
de schimb valutar.

Art. 5. — Entitățile prevăzute la art. 1 lit. c) pot efectua
operațiuni de schimb valutar cu numerar și substitute de
numerar pentru persoane fizice prin intermediul punctelor
de schimb valutar înființate în incinta tuturor sediilor proprii
(centrale, sucursale, agenții, puncte de lucru sau alte
structuri asimilate acestora), cu respectarea prezentei
norme și a prevederilor legale aplicabile.
Art. 6. — Entitățile prevăzute la art. 1 lit. d) pot
desfășura operațiuni de schimb valutar cu numerar și
substitute de numerar la recepția hotelului, care este
considerată în accepțiunea prezentei norme punct de
schimb valutar.
Art. 7. — Entitățile prevăzute la art. 2 vor putea
desfășura operațiuni de schimb valutar în incinta tuturor
sediilor proprii, cu respectarea prezentei norme și a
prevederilor legale aplicabile.
CAPITOLUL III
Operațiunile de schimb valutar care pot fi efectuate
de entitățile prevăzute la art. 1 și 2
Art. 8. — (1) Entitățile prevăzute la art. 1 lit. a), b) și c)
pot efectua:
a) cumpărare de valute cotate sub formă de numerar și
substitute de numerar (cecuri de călătorie) contra monedei
naționale de la persoane fizice;
b) vânzare de valute cotate sub formă de numerar și
substitute de numerar contra monedei naționale persoanelor
fizice;
c) cumpărare de valute cotate sub formă de numerar
contra monedei naționale de la persoane fizice, prin
intermediul aparatelor automate de schimb valutar.
(2) Entitățile prevăzute la art. 1 lit. d) pot efectua:
a) cumpărare de valute cotate sub formă de numerar și
substitute de numerar contra monedei naționale de la
persoane fizice, clienți ai acestora;
b) cumpărare de valute cotate sub formă de numerar
contra monedei naționale de la persoane fizice, prin
intermediul aparatelor automate de schimb valutar.
(3) Entitățile prevăzute la art. 2 pot efectua acele
operațiuni de schimb valutar prevăzute în normele proprii,
cu îndeplinirea cerințelor prevăzute la art. 12 alin. (1)
lit. d).
CAPITOLUL IV
Autorizarea și atribuirea codurilor statistice
pentru entitățile prevăzute la art. 1 și 2
Art. 9. — (1) Procesul de autorizare și de atribuire a
codurilor statistice de către Banca Națională a României —
Direcția reglementare și autorizare pentru efectuarea

MONITORUL OFICIAL AL ROMÂNIEI, PARTEA I, Nr. 297/8.IV.2005
operațiunilor de schimb valutar pe teritoriul României se
referă la:
a) emiterea autorizației pentru operațiunile de schimb
valutar desfășurate de entitățile prevăzute la art. 1 lit. b)
și d);
b) atribuirea codului statistic pentru entitățile prevăzute
la art. 1 și 2. Scrisoarea de atribuire a codului statistic
reprezintă autorizație pentru punctele de schimb valutar.
(2) Entitățile prevăzute la art. 1 lit. a) sunt autorizate să
efectueze operațiuni de schimb valutar cu numerar și
substitute de numerar pentru persoane fizice pe teritoriul
României în conformitate cu autorizația emisă în baza
legislației specifice.
Art. 10. — (1) Entitățile prevăzute la art. 1 lit. b) și d)
pot începe efectuarea operațiunilor de schimb valutar,
printr-un număr nelimitat de puncte de schimb valutar,
dacă îndeplinesc cumulativ următoarele condiții:
a) au primit autorizația emisă de Banca Națională a
României;
b) li s-a atribuit codul statistic de către Banca Națională
a României pentru fiecare punct de schimb valutar;
c) au înscris codul statistic pe ștampila punctului de
schimb valutar.
(2) Entitățile prevăzute la art. 1 lit. a) și c) și la art. 2
pot începe efectuarea operațiunilor de schimb valutar,
printr-un număr nelimitat de puncte de schimb valutar,
dacă îndeplinesc cumulativ condițiile prevăzute la alin. (1)
lit. b) și c).
Art. 11. — În vederea obținerii autorizației, entitățile
prevăzute la art. 1 lit. b) și d) vor depune la registratura
Băncii Naționale a României sau vor transmite prin
corespondență o cerere de autorizare, semnată de
persoane împuternicite prin actul constitutiv să reprezinte
societatea sau de persoane care pot dovedi cu acte că au
fost mandatate în mod expres să reprezinte societatea în
relația cu Banca Națională a României, însoțită de
documentația corespunzătoare (specificată în anexa nr. 1),
după cum urmează:
a) entitățile prevăzute la art. 1 lit. b): D1—D5, D7, D8,
precum și D10—D12, atunci când este cazul;
b) entitățile prevăzute la art. 1 lit. d): D1—D2, D5—D8.
Art. 12. — (1) În vederea obținerii codului statistic,
entitățile prevăzute la art. 1 și 2 vor depune la registratura
Băncii Naționale a României sau vor transmite prin
corespondență o cerere de atribuire de cod statistic pentru
punctul de schimb valutar, semnată de persoane
împuternicite prin actul constitutiv să reprezinte societatea
sau de persoane care pot dovedi cu acte că au fost
mandatate în mod expres să reprezinte societatea în
relația cu Banca Națională a României, însoțită de
documentația corespunzătoare (specificată în anexa nr. 1),
după cum urmează:
a) entitățile prevăzute la art. 1 lit. a): D7 și D13, după
caz;
b) entitățile prevăzute la art. 1 lit. b) și d): D7;
c) entitățile prevăzute la art. 1 lit. c): D1, D2 și D7,
precum și D10—D12, atunci când este cazul;
d) entitățile prevăzute la art. 2: D1, D2 și D7, precum și
documentele care să probeze îndeplinirea următoarelor
cerințe, după caz:
d1) să dețină (atunci când este cazul) autorizație de
funcționare eliberată de autoritatea de
reglementare și supraveghere, care să prevadă
schimbul valutar în obiectul de activitate;
d2) să dispună de norme și proceduri proprii care să
reglementeze cel puțin următoarele:
(i) categoriile de operațiuni de schimb valutar,
mecanismul de desfășurare a acestora,

9

precum și documentele care stau la baza
efectuării unor astfel de operațiuni;
(ii) relațiile cu clienții, în special cele cu privire la
modalitățile de comunicare, confirmare și
decontare a operațiunilor;
(iii) elementele minime de identificare a operațiunii
de schimb valutar, potrivit necesităților de
control și raportare;
(iv) scopul cumpărării/vânzării de valută (inclusiv
documentele justificative anexate, dacă este
cazul) — numai în legătură cu activitățile
conform obiectului de activitate stabilit prin
actele normative care le reglementează
înființarea și funcționarea, precum și prin
actele constitutive;
(v) sistemul de evidență contabilă a operațiunilor;
(vi) desfășurarea operațiunilor de schimb valutar —
numai cu acordul de voință al părților;
d3) să aibă dotarea tehnică necesară, corespunzătoare categoriilor de operațiuni de schimb
valutar efectuate; pentru operațiunile de schimb
valutar cu numerar, dotarea este cea prevăzută
la art. 15.
(2) În vederea obținerii codului statistic pentru aparatele
automate de schimb valutar, entitățile prevăzute la art. 1
vor depune la registratura Băncii Naționale a României sau
vor transmite prin corespondență o cerere de atribuire de
cod statistic pentru punctul de schimb valutar, însoțită de
declarația prevăzută la poziția D7 și documentația
prevăzută la poziția D9 din anexa nr. 1.
(3) Documentele prevăzute în anexa nr. 1 trebuie
deținute și actualizate pe toată perioada în care entitățile
prevăzute la art. 1 și 2 efectuează operațiuni de schimb
valutar.
Art. 13. — Atât la înființare, cât și pe parcursul
desfășurării activității de schimb valutar, disponibilitățile
bănești în monedă națională și/sau valute cotate ale
entităților prevăzute la art. 1 lit. b) trebuie să fie în
echivalent de minimum 75.000 EUR. La stabilirea nivelului
disponibilităților bănești în echivalent euro vor fi utilizate
cursurile de schimb ale pieței valutare comunicate de
Banca Națională a României în ziua anterioară datei la
care se face evaluarea.
Art. 14. — Nu pot fi înființate puncte de schimb valutar
amplasate în garaje, chioșcuri, alte construcții similare, în
locuri izolate, la etajele sau subsolurile clădirilor cu
destinație de locuință.
Art. 15. — Entitățile prevăzute la art. 1 și 2 trebuie să
aibă asigurată, pentru fiecare punct de schimb valutar,
dotarea necesară derulării activității de schimb valutar. Prin
dotare se înțelege următoarele:
a) tehnică de calcul (aparat de marcat electronic fiscal
sau calculator, după caz) și programe care să asigure
emiterea bonurilor fiscale (pentru schimb valutar), respectiv
a buletinelor de schimb valutar, precum și evidența
operațiunilor. În cazul entităților prevăzute la art. 2, tehnica
de calcul și programele vor asigura emiterea documentelor
stabilite prin normele proprii;
b) aparat de verificare a autenticității bancnotelor.
Art. 16. — În situațiile în care entitățile prevăzute la art. 1
și 2 înființează mai multe puncte de schimb valutar la
aceeași adresă, cererea de atribuire a codului statistic se
va face pentru fiecare punct de schimb valutar, cu
specificarea amplasării în spațiul respectiv (față de anumite
repere fixe) a punctelor de schimb valutar în cauză.
Art. 17. — În termen de cel mult 30 de zile
calendaristice de la data depunerii documentației complete,

10

MONITORUL OFICIAL AL ROMÂNIEI, PARTEA I, Nr. 297/8.IV.2005

Banca Națională a României — Direcția reglementare și
autorizare va remite solicitantului autorizația/scrisoarea de
atribuire a codului statistic sau va comunica în scris
respingerea cererii de autorizare/atribuire a codului statistic
și motivele respingerii.
CAPITOLUL V
Condiții de funcționare a entităților
prevăzute la art. 1 și 2
Art. 18. — La sediul fiecărui punct de schimb valutar
vor fi afișate la loc vizibil fotocopia scrisorii Băncii
Naționale a României — Direcția reglementare și autorizare
de atribuire a codului statistic, precum și programul zilnic
de funcționare ce trebuie respectat.
Art. 19. — Operațiunile de vânzare/cumpărare pentru
persoane fizice se fac pe bază de document de identitate
legal valabil. Se interzice înscrierea în documentul de
identitate de mențiuni privind efectuarea operațiunilor de
schimb valutar.
Art. 20. — Entitățile prevăzute la art. 1 și 2 își stabilesc
în mod liber cursurile de schimb valutar, atât cele de
cumpărare, cât și cele de vânzare.
Art. 21. — Listele cursurilor de schimb de
vânzare/cumpărare pentru valutele cotate și substitute de
numerar, semnate de persoanele împuternicite de
conducerea entităților prevăzute la art. 1 și 2, purtând
ștampila acestora, vor fi afișate la loc vizibil, pe perioada
programului zilnic de lucru, urmând ca la sfârșitul zilei de
lucru să fie anexate la registrul tranzacțiilor.
Art. 22. — (1) Entitățile prevăzute la art. 1 întocmesc
buletine de schimb valutar sau bonuri fiscale (pentru
schimb valutar), potrivit prevederilor legale aplicabile.
(2) Buletinele de schimb valutar, documente cu regim
special, se întocmesc în două exemplare, un exemplar fiind
înmânat clientului, iar al doilea exemplar fiind atașat la
registrul tranzacțiilor.
(3) Pentru fiecare tranzacție se vor întocmi bonuri
fiscale (pentru schimb valutar) sau buletine de schimb
valutar, după caz, care trebuie să conțină cel puțin
următoarele elemente: denumirea emitetului; adresa
emitentului; codul statistic al punctului de schimb valutar;
data emiterii; seria și numărul buletinului de schimb
valutar/bonului fiscal (pentru schimb valutar); numele și
prenumele
clientului;
țara
clientului;
categoria
rezident/nerezident; documentul de identitate al clientului:
tip, serie, număr; rezident/nerezident; suma încasată de la
client (valute cotate/moneda națională); cursul de schimb
valutar; suma plătită clientului (valute cotate/moneda
națională); semnătura casierului; ștampila punctului de
schimb valutar.
(4) Pe perioada când tehnica de calcul (aparatele de
marcat electronice fiscale, calculatoarele) nu funcționează
din cauze obiective, entitățile prevăzute la art. 1 vor emite
buletine de schimb valutar, în condițiile prevăzute de
prezenta normă, prin oricare alte mijloace de editare. La
remedierea defecțiunii, aceste buletine de schimb valutar
vor fi preluate în memoria aparatelor de marcat electronice
fiscale/calculatoarelor, după caz, cu efectuarea mențiunii
îpreluat în baza de date“ pe buletinele de schimb valutar
respective.
(5) Pentru fiecare tranzacție efectuată prin intermediul
aparatelor automate de schimb valutar se vor emite bonuri
fiscale (pentru schimb valutar) sau buletine de schimb
valutar, după caz, care trebuie să conțină cel puțin
următoarele elemente: denumirea emitentului; adresa
emitentului; codul statistic al punctului de schimb valutar;

data emiterii; seria și numărul buletinului de schimb
valutar/bonului fiscal (pentru schimb valutar); categoria
rezident/nerezident; suma încasată de la client (valute
cotate); cursul de schimb valutar; suma plătită clientului
(moneda națională).
(6) La solicitarea clientului, entitățile prevăzute la art. 1
vor înscrie pe versoul bonului fiscal (pentru schimb valutar)
sau al buletinului de schimb valutar, după caz, seriile și
numerele bancnotelor vândute acestuia.
Art. 23. — Entitățile prevăzute la art. 1 și 2 vor ține un
registru zilnic al tranzacțiilor, în care vor fi evidențiate
cumpărările și vânzările de valute cotate, pe feluri de
valute cotate, și sumele în moneda națională
plătite/încasate sau, după caz, transferate.
Art. 24. — Numai personalul angajat al entităților
prevăzute la art. 1 și 2 are dreptul să efectueze operațiuni
de schimb valutar.
Art. 25. — Activitatea de schimb valutar a entităților
prevăzute la art. 1 lit. b) poate fi întreruptă pentru o
perioadă de cel mult 30 de zile calendaristice, cu condiția
comunicării la Banca Națională a României — Direcția
reglementare și autorizare în termen de maximum 10 zile
calendaristice de la data întreruperii activității.
Art. 26. — Încetarea definitivă a activității de schimb
valutar a entităților prevăzute la art. 1 și 2, inclusiv a
punctului/punctelor de schimb valutar, va fi comunicată în
scris Băncii Naționale a României — Direcția reglementare
și autorizare, în maximum 10 zile calendaristice de la data
încetării activității, cu restituirea originalului autorizației și a
scrisorii/scrisorilor de atribuire a codului statistic, după caz.
Art. 27. — Dispozițiile prezentei norme privind afișarea
cursurilor de schimb valutar, condițiile de siguranță și altele
asemenea nu au caracter exclusiv și se completează cu
orice alte dispoziții legale în materie.
CAPITOLUL VI
Sancțiuni
Art. 28. — (1) Ca urmare a verificărilor efectuate, la
sesizarea autorităților statului abilitate să verifice
respectarea condițiilor de efectuare a operațiunilor de
schimb valutar de către entitățile prevăzute la art. 1 lit. b),
c) și d) și la art. 2, din care rezultă nerespectarea
Regulamentului Băncii Naționale a României nr. 4/2005
privind regimul valutar, a prezentei norme și/sau a altor
dispoziții legale aplicabile, sau ori de câte ori va considera
necesar, Banca Națională a României va putea aplica
sancțiunile prevăzute la art. 7 alin. (2) din Regulamentul
Băncii Naționale a României nr. 4/2005.
(2) Entitățile prevăzute la art. 1 lit. b), a căror
autorizație a fost suspendată temporar, își pierd dreptul de
a înființa noi puncte de schimb valutar pe perioada
următoarelor 6 luni de la data încetării perioadei de
sancționare dispuse de Banca Națională a României.
(3) În cazul retragerii autorizației unei case de schimb
valutar, acționarii/asociații și/sau administratorii acesteia își
pierd dreptul de a înființa sau de a participa la capitalul
social ori de a conduce activitatea altei case de schimb
valutar pentru o perioadă de 5 ani.
Art. 29. — (1) Entitățile prevăzute la art. 1 lit. b), c) și
d) și la art. 2, cărora li s-au retras autorizația și/sau codul
statistic atribuit punctului/punctelor de schimb valutar, nu
mai pot efectua operațiuni de schimb valutar prin
punctul/punctele de schimb valutar în cauză, de la data
primirii comunicării Băncii Naționale a României de
retragere a autorizației și/sau a codului statistic.

MONITORUL OFICIAL AL ROMÂNIEI, PARTEA I, Nr. 297/8.IV.2005
(2) În situațiile în care entitățile prevăzute la art. 1
lit. b), c) și d) și la art. 2 nu se conformează comunicării
Băncii Naționale a României de retragere a
autorizației/codului statistic atribuit ori scrisoarea
recomandată prin care se face comunicarea este returnată,
Banca Națională a României va publica în Monitorul Oficial
al României, Partea I, hotărârea de retragere a
autorizației/scrisorii de atribuire a codului statistic.
Art. 30. — La solicitarea autorităților abilitate ale
statului, Banca Națională a României va pune la dispoziția
acestora informațiile privind autorizațiile emise/codurile
statistice atribuite de Banca Națională a României.
CAPITOLUL VII
Dispoziții tranzitorii și finale
Art. 31. — (1) Autorizațiile de funcționare și scrisorile de
atribuire a codurilor statistice emise, în baza prevederilor
Regulamentului Băncii Naționale a României nr. 1/2004

11

privind efectuarea operațiunilor valutare, cu modificările și
completările ulterioare, entităților prevăzute la art. 1, în
funcțiune, inclusiv punctelor de schimb ale acestora, își
mențin valabilitatea.
(2) Autorizațiile de funcționare emise de Banca
Națională a României entităților prevăzute la art. 1 lit. b) și
d), care nu au solicitat reautorizarea în baza prevederilor
art. 36 și 37 din Instrucțiunile privind efectuarea
operațiunilor de schimb valutar cu numerar și substitute de
numerar pentru persoane fizice pe teritoriul României —
anexa nr. 2 la Regulamentul Băncii Naționale a României
nr. 1/2004 privind efectuarea operațiunilor valutare — și nu
au restituit emitentului originalul autorizației, își pierd
valabilitatea și se radiază, din oficiu, din evidențele Băncii
Naționale a României.
Art. 32. — Anexele nr. 1 și 2 fac parte integrantă din
prezenta normă.
Art. 33. — Prezenta normă intră în vigoare în data de
11 aprilie 2005.

Președinte al Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 4.

ANEXA Nr. 1
la normă
LISTA

documentelor necesare obținerii autorizației Băncii Naționale a României
D1 — certificatul constatator/extrasul din registrul
societăților, emis de oficiul registrului comerțului cu cel mult
30 de zile calendaristice înainte de data depunerii cererii
de autorizare/notificare la Banca Națională a României,
conținând cel puțin informații privind obiectul de activitate
(cu precizarea codului CAEN), capitalul social, identitatea
acționarilor/asociaților societății comerciale;
D2 — copia legalizată/certificată a certificatului de
înregistrare emis de oficiul registrului comerțului;
D3 — dovada posesiei spațiului de lucru destinat
schimbului valutar, cu acces public direct și adresă
identificabilă. Se consideră în posesia casei de schimb
valutar acele spații dobândite cu acte legale și pentru care
s-au efectuat înregistrările și s-au obținut toate avizele,
potrivit prevederilor legale aplicabile, inclusiv acordul
proprietarului pentru desfășurarea activității de schimb
valutar, în situația în care contractul prin care s-a dobândit
posesia spațiului nu este încheiat direct cu proprietarul
acestuia;
D4 — dovada existenței disponibilităților bănești în
monedă națională și/sau valută cotată. La momentul
autorizării dovada se va face printr-un extras de cont
eliberat în data depunerii documentației de autorizare la
Banca Națională a României;
D5 — certificatele de cazier juridiar ale personalului de
conducere și ale celui angajat în activitatea de schimb
valutar, care nu trebuie să conțină mențiuni referitoare la
condamnări penale pronunțate prin hotărâri judecătorești
definitive;

D6 — certificatul de clasificare și brevetul de turism
pentru persoana fizică ce asigură conducerea structurii de
primire turistice, emise de autoritatea competentă;
D7 — declarația pe propria răspundere, semnată de
persoane împuternicite prin actul constitutiv să reprezinte
societatea sau de persoane care pot dovedi cu acte că au
fost mandatate în mod expres să reprezinte societatea în
relația cu Banca Națională a României, din care să rezulte
că sunt îndeplinite toate prevederile legale aplicabile
activității de schimb valutar pentru persoane fizice. Modelul
declarației este prezentat în anexa nr. 2;
D8 — orice alte documente solicitate de Banca
Națională a României — Direcția reglementare și
autorizare, dacă este cazul;
D9 — documentația tehnică a aparatului automat de
schimb valutar;
D10 — contractul încheiat de entitate cu o instituție de
credit autorizată să funcționeze în România, care este
agent al unei entități emitente de cecuri de călătorie sau
este emitentă de cecuri de călătorie;
D11 — normele și procedurile interne de lucru privind
derularea operațiunilor de depozitare, vânzare-cumpărare și
decontare a cecurilor de călătorie;
D12 — declarația pe propria răspundere a
administratorilor entității, referitoare la faptul că dispun de
mijloacele și tehnicile necesare desfășurării în condiții
corespunzătoare și de siguranță a operațiunilor cu cecuri
de călătorie;
D13 — acordul casei centrale, în cazul cooperativelor
de credit, pentru înființarea punctului de schimb valutar.

12

MONITORUL OFICIAL AL ROMÂNIEI, PARTEA I, Nr. 297/8.IV.2005
ANEXA Nr. 2
la normă

Denumirea entității ..........................................
Adresa .............................................................

DECLARAȚIE

În vederea desfășurării operațiunilor de schimb valutar cu numerar și substitute de numerar pentru persoane
fizice la punctul de schimb valutar care urmează a se înființa la adresa ................................................................................
........................................................................................................................................................................................................
.........................................................................................................................................................................................................,
vă rugăm să ne luați în evidență prin atribuirea codului statistic.
Precizăm că:
— punctul de schimb valutar menționat respectă prevederile Normei privind efectuarea operațiunilor de schimb valutar;
— societatea deține avizul pentru proiectul sistemului de alarmare împotriva efracției și (atunci când este cazul)
pentru planul de pază ale punctului de schimb valutar, eliberate de organele în drept*).
Numele și prenumele
.........................................................................
(semnătura autorizată)

Data ..............................................................
*) Se va completa numai de către entitățile prevăzute la art. 1 lit. b) din Norma Băncii Naționale a României nr. 4/2005 privind efectuarea
operațiunilor de schimb valutar.

BANCA NAȚIONALĂ A ROMÂNIEI

NORMĂ
privind autorizarea operațiunilor valutare
În baza art. 10 din Legea nr. 312/2004 privind Statutul Băncii Naționale a României și a art. 7 din Regulamentul
Băncii Naționale a României nr. 4/2005 privind regimul valutar,
în temeiul art. 48 din Legea nr. 312/2004,
Banca Națională a României emite prezenta normă.
CAPITOLUL I
Categorii de operațiuni supuse autorizării
Art. 1. — (1) Sunt supuse autorizării de către Banca
Națională a României următoarele operațiuni, dacă acestea
nu sunt de natura datoriei publice externe:
a) operațiuni cu instrumente financiare tranzacționate în
mod curent pe piața monetară, prevăzute la art. 3 pct. 3.4
lit. a)—d) din Nomenclatorul prevăzut în anexa nr. 1 la
Regulamentul Băncii Naționale a României nr. 4/2005
privind regimul valutar:
a1) admiterea instrumentelor financiare românești pe
o piață monetară străină;
a2) admiterea instrumentelor financiare străine pe
piața monetară românească;
a3) tranzacții privind achiziționarea de către
nerezidenți de instrumente financiare românești
pe piața monetară;
a4) tranzacții privind achiziționarea de către rezidenți
de instrumente financiare străine pe piața
monetară;
b) operațiuni în conturi curente și în conturi de depozit,
deschise de rezidenți în străinătate la instituții de credit și
alte instituții asimilate acestora, prevăzute la art. 3 pct. 3.9
lit. b) și, respectiv, art. 3 pct. 3.10 lit. b) din Nomenclatorul

prevăzut în anexa nr. 1 la Regulamentul Băncii Naționale a
României nr. 4/2005, cu excepția operațiunilor prevăzute la
art. 6.
(2) Fac excepție de la prevederile de autorizare
prevăzute la alin. (1) instituțiile de credit, pentru
următoarele operațiuni, efectuate în nume și în cont
propriu:
a) tranzacții privind achiziționarea de instrumente
financiare străine pe piața monetară, prevăzute la alin. (1)
lit. a4);
b) operațiuni în conturi curente și de depozit în valută,
deschise în străinătate, prevăzute la alin. (1) lit. b).
(3) Operațiunile valutare de capital prevăzute la alin. (1)
lit. a) și b) vor fi liberalizate prin ordin al Băncii Naționale
a României, până la data de 1 septembrie 2006.
Art. 2. — (1) La autorizarea operațiunilor valutare
prevăzute la art. 1 alin. (1) se vor avea în vedere
următoarele condiții:
a) autorizarea trebuie solicitată și obținută anterior
începerii derulării operațiunii;
b) autorizarea se referă atât la inițierea, cât și la
derularea operațiunii (prin plăți, încasări, alte transferuri,
inclusiv în natură);
c) aplicabilitatea tuturor celorlalte dispoziții legale privind
operațiunile respective;

MONITORUL OFICIAL AL ROMÂNIEI, PARTEA I, Nr. 297/8.IV.2005
d) orice modificare a datelor și/sau a documentelor care
au stat la baza acordării autorizației, după caz, va fi
comunicată în termen de 5 zile bancare la Banca
Națională a României.
(2) Autorizația se acordă din punct de vedere al
regimului valutar și nu se referă la eficiența, oportunitatea
și necesitatea angajării operațiunii respective.
Art. 3. — În vederea autorizării operațiunilor valutare
prevăzute la art. 1 alin. (1), solicitanții vor depune la
registratura Băncii Naționale a României sau vor transmite
prin corespondență o cerere de autorizare, însoțită de
documentația necesară, conform cap. II și III. În cazul
persoanelor juridice și al altor entități, cererea de autorizare
va fi semnată de persoane împuternicite prin actul
constitutiv să reprezinte societatea sau de persoane care
pot dovedi cu acte că au fost mandatate în mod expres
să reprezinte societatea în relația cu Banca Națională a
României.
CAPITOLUL II
Autorizarea operațiunilor cu instrumente financiare
tranzacționate în mod curent pe piața monetară
Art. 4. — Cererea de autorizare, în care se vor
specifica instituția de credit rezidentă prin care urmează să
se efectueze operațiunea respectivă, precum și instituția de
credit nerezidentă și codurile conturilor din/în care se va
face transferul, după caz, va fi însoțită de documentația
corespunzătoare (conform anexei nr. 1): D1—D3.
CAPITOLUL III
Autorizarea operațiunilor în conturi curente
și în conturi de depozit în valută și în moneda
națională (leu) deschise de rezidenți în străinătate,
la instituții de credit și la alte instituții asimilate acestora
Art. 5. — Cererea de autorizare, completată conform
anexei nr. 2, va fi însoțită de documentația
corespunzătoare (conform anexei nr. 1): D1, D3—D9.
Art. 6. — Fac excepție de la obligația de autorizare:
a) conturile în moneda națională (leu) deschise în țări
cu care România are aranjamente de convertibilitate
regională;
b) instituțiile de credit, pentru activitățile desfășurate în
baza autorizației de funcționare;
c) ambasadele, consulatele sau alte reprezentanțe și
misiuni permanente ale României în străinătate, pentru
sumele necesare desfășurării activității specifice;
d) persoanele fizice, pentru veniturile realizate pe
perioada șederii în străinătate; această excepție se referă
la menținerea conturilor și după încheierea activității/șederii
în străinătate, dar fără a avea ca sursă orice alte
alimentări din țară, indiferent de modalitatea de efectuare a
acestora (transferuri și/sau exportul fizic de instrumente de
plată sub formă de numerar);
e) rezidenții care dețin proprietăți imobiliare, astfel cum
sunt definite la art. 4 pct. 4.10 din anexa nr. 1 la

Regulamentul Băncii Naționale a României nr. 4/2005,
pentru veniturile aferente acestor proprietăți/sumele
transferate care sunt necesare acoperirii taxelor și
cheltuielilor pentru întreținerea și administrarea proprietății
pe perioada deținerii de drept;
f) rezidenții, pentru sumele a căror repatriere este
obstrucționată temporar în baza unor prevederi legale în
vigoare în țara respectivă.
CAPITOLUL IV
Dispoziții comune
Art. 7. — Rezidenții și nerezidenții care dispun
efectuarea de operațiuni valutare sau solicită autorizarea
unor astfel de operațiuni din partea Băncii Naționale a
României răspund de autenticitatea și corectitudinea
documentelor prezentate în acest scop.
Art. 8. — În termen de 30 de zile calendaristice de la
data depunerii documentației complete, Banca Națională a
României — Direcția reglementare și autorizare va remite
solicitantului autorizația sau va comunica în scris
respingerea autorizării operațiunii respective, cu
menționarea motivelor care au stat la baza respingerii
cererii.
Art. 9. — Banca Națională a României poate refuza
emiterea autorizațiilor din considerente ce țin de obiectivele
politicii monetare și valutare și de situația balanței de plăți
sau când operațiunile valutare contravin prevederilor legale
în vigoare.
Art. 10. — Pentru situații care excedează cadrului
reglementat de Regulamentul Băncii Naționale a României
nr. 4/2005, pe bază de fundamentare, cu aprobarea
conducerii executive, Banca Națională a României poate da
soluții privind derularea operațiunilor valutare în
conformitate cu principiile stabilite prin regulament și prin
celelalte dispoziții legale aplicabile.
Art. 11. — În situația în care persoana autorizată
sesizează Băncii Naționale a României pierderea, furtul sau
deteriorarea autorizației, va solicita în scris eliberarea unui
duplicat al acesteia. Cererea scrisă va fi însoțită de
autorizația deteriorată sau, după caz, de dovada publicării
dispariției autorizației. Duplicatul va fi emis în condițiile
stabilite de Banca Națională a României.
CAPITOLUL V
Dispoziții tranzitorii și finale
Art. 12. — Autorizațiile emise în baza prevederilor
Regulamentului Băncii Naționale a României nr. 1/2004
privind efectuarea operațiunilor valutare, cu modificările și
completările ulterioare, își mențin valabilitatea.
Art. 13. — Anexele nr. 1 și 2 fac parte integrantă din
prezenta normă.
Art. 14. — Prezenta normă intră în vigoare la data de
11 aprilie 2005.

Președintele Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 5.

13

14

MONITORUL OFICIAL AL ROMÂNIEI, PARTEA I, Nr. 297/8.IV.2005
ANEXA Nr. 1
la normă
LISTA

documentelor necesare obținerii autorizației Băncii Naționale a României
D1:
a) certificatul constatator/extrasul din registrul comerțului,
în urma căruia nu au mai intervenit modificări, și certificatul
de înregistrare emis de oficiul registrului comerțului ori
certificatul emis de Registrul național al persoanelor juridice
fără scop patrimonial — asociații, fundații și federații sau
orice alt act de înregistrare la autoritățile abilitate, după caz;
b) pentru nerezidenți: documentul de înregistrare la
autoritățile abilitate din țara de origine;
c) pentru persoanele fizice: documentul de identitate;
D2 — documente referitoare la admiterea instrumentelor
financiare pe piața monetară, cum ar fi: autorizație/aviz
pentru introducerea la bursă, prospectul de emisiune,
contracte/convenții încheiate cu intermediarii pe piața
monetară semnate bilateral, avizul/autorizația emis/emisă de
Comisia Națională a Valorilor Mobiliare (CNVM), în situațiile
în care reglementările CNVM prevăd obligativitatea emiterii
unui act individual de acest tip sau alte documente
specifice fiecărei operațiuni, după caz; de asemenea, sunt
admise documente în format electronic, emise în condițiile
respectării prevederilor legale;
D3 — actul de înregistrare a sucursalelor sau altor sedii
secundare înființate ulterior în străinătate, în baza legislației
române, după caz;

D4 — aprobarea de contingent necesară pentru
trimiterea de personal român în străinătate, eliberată de
Ministerul Muncii, Solidarității Sociale și Familiei, după caz;
D5 — actul doveditor al înmatriculării sucursalelor sau
altor sedii secundare din străinătate, din care să rezulte
statutul juridic al celorlalte sedii secundare ale firmei
românești în străinătate; în lipsa actului doveditor al
înmatriculării celorlalte sedii secundare în străinătate,
declarația pe propria răspundere a solicitantului că sediul
secundar respectiv nu este persoană juridică străină;
D6 — documente care stau la baza efectuării acestor
operațiuni (contracte, convenții, protocoale, programe etc.);
D7 — declarația pe propria răspundere a solicitantului
privind totalitatea conturilor deținute de acesta în
străinătate;
D8 — autorizația de funcționare emisă de autoritățile
abilitate, după caz;
D9 — orice acte ori documente justificative ale
operațiunii sau stipulate de alte prevederi legale ori
solicitate în mod expres de Banca Națională a României —
Direcția reglementare și autorizare, ulterior depunerii sau
remiterii documentației.
ANEXA Nr. 2
la normă

Referința solicitantului .......................
Nr. .......... Data .................................
CERERE DE AUTORIZARE

pentru deschiderea și funcționarea unui cont în străinătate
Denumirea/Numele și prenumele .........................................................................................................................................
Sediul/Adresa: județul ....................................................., localitatea .................................................., sectorul ..........,
str. ....................... nr. ......, bl. ......., sc. ......, ap. ......, cod poștal ...................., tel. ......................., fax ....................
Codul unic de înregistrare/Codul numeric personal .......................................................................................................
Nr. de înregistrare la autoritățile abilitate .......................................................... Codul CAEN ....................................
Conturi deja deschise în străinătate DA/NU
Felul activității derulate prin contul solicitat a fi autorizat ............................................................................................
Țara .....................................................................................................................................................................................
Instituția de credit din străinătate .....................................................................................................................................
Nr. contului*) ......................................................................................................................................................................
Tipul contului*) ....................................................................................................................................................................
Valuta ..................................................................................................................................................................................
Justificarea cererii de deschidere a contului **) .............................................................................................................
..............................................................................................................................................................................................
..............................................................................................................................................................................................
Alimentarea contului se va face cu ...................................................................................................................................
..............................................................................................................................................................................................
..............................................................................................................................................................................................
Plățile din cont reprezintă .................................................................................................................................................
..............................................................................................................................................................................................
..............................................................................................................................................................................................
Numele și prenumele
Semnătura autorizată
L.S.
*) În situația în care instituția de credit străină nu pune la dispoziție solicitantului informațiile respective înainte de deschiderea contului în
străinătate, acestea vor fi comunicate Băncii Naționale a României — Direcția reglementare și autorizare, în termen de 15 zile calendaristice de la data
deschiderii contului.
**) Justificarea trebuie să conțină cel puțin plafonul valoric maxim al contului și termenul până la care acesta va fi deschis în străinătate.

MONITORUL OFICIAL AL ROMÂNIEI, PARTEA I, Nr. 297/8.IV.2005

15

BANCA NAȚIONALĂ A ROMÂNIEI

NORMĂ
privind importul și exportul fizic de instrumente de plată sub formă de numerar
În baza art. 10 din Legea nr. 312/2004 privind Statutul Băncii Naționale a României și a art. 7 din Regulamentul
Băncii Naționale a României nr. 4/2005 privind regimul valutar,
în temeiul art. 48 din Legea nr. 312/2004,
Banca Națională a României emite prezenta normă.
Art. 1. — Prin instrumente de plată sub formă de numerar
se înțelege:
a) valuta efectivă/moneda națională (leu), respectiv
numerarul sub forma bancnotelor și monedelor în circulație;
b) instrumentele negociabile la purtător incluzând:
(i) instrumentele monetare la purtător, cum sunt cecurile de
călătorie; (ii) instrumentele negociabile (cecuri, bilete la
ordin și ordine de plată/mandate) care sunt fie la purtător,
andosate fără restricții, întocmite către un beneficiar
nenominalizat, fie în acea formă în care titlul este transferat
la livrare; și (iii) instrumente (incluzând cecuri, bilete la
ordin și ordine de plată/mandate) semnate, dar fără
specificarea numelui beneficiarului.
Art. 2. — Persoanele fizice pot introduce sau scoate
în/din România instrumente de plată în valută și în
monedă națională (leu) sub formă de numerar, fiind
obligate să declare autorităților vamale române
instrumentele de plată sub formă de numerar aflate asupra
lor, care sunt egale sau depășesc echivalentul a
10.000 EUR/persoană/călătorie.

Art. 3. — Norma se aplică în mod corespunzător
minorilor menționați în pașaportul titularului, când aceștia
călătoresc împreună cu titularul pașaportului, precum și
persoanelor fizice — reprezentanți ori împuterniciți legali ai
persoanelor juridice sau ai altor entități fără personalitate
juridică.
Art. 4. — (1) Nedeclararea la autoritățile vamale române
a instrumentelor de plată sub formă de numerar, în valută
și/sau în monedă națională (leu), pe care persoanele fizice
le au asupra lor la intrarea/ieșirea în/din România și care
depășesc limita stabilită în prezenta normă, constituie
contravenție și se sancționează conform prevederilor legale
în vigoare.
(2) Obligația persoanelor fizice de a declara
instrumentele de plată sub formă de numerar pe care
acestea le introduc sau le scot în/din România, potrivit
prevederilor art. 2, nu se consideră a fi îndeplinită dacă
informațiile sunt incomplete sau incorecte.
Art. 5. — Prezenta normă intră în vigoare la data de
11 aprilie 2005.

Președintele Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 6.

BANCA NAȚIONALĂ A ROMÂNIEI

NORMĂ
privind măsurile de salvgardare care pot fi luate ca urmare a liberalizării operațiunilor
în conturi de depozit în moneda națională (leu)
În baza art. 10 din Legea nr. 312/2004 privind Statutul Băncii Naționale a României și a art. 7 din Regulamentul
Băncii Naționale a României nr. 4/2005 privind regimul valutar,
în temeiul art. 48 din Legea nr. 312/2004,
Banca Națională a României emite prezenta normă.
Art. 1. — În condițiile în care, ca urmare a liberalizării
operațiunilor în conturi de depozit în moneda națională (leu)
deschise de nerezidenți la instituții de credit din România,
fluxuri de capital pe termen scurt de o amploare deosebită
exercită presiuni puternice asupra pieței valutare și
provoacă perturbări grave în aplicarea politicii monetare și
a cursului de schimb, având ca efect, în special, variații
semnificative ale lichidității interne, Banca Națională a

României poate lua una sau mai multe dintre următoarele
măsuri de salvgardare:
a) reținerea în cont, la Banca Națională a României, pe
o durată determinată, a unei părți din: (i) suma în valută
care provine din intrări de capital, utilizată de un rezident
sau de un nerezident pentru conversia acesteia în lei, în
scopul constituirii unui depozit la o instituție de credit din
România; (ii) suma în valută care provine din conversia

16

MONITORUL OFICIAL AL ROMÂNIEI, PARTEA I, Nr. 297/8.IV.2005

unui depozit în lei constituit de un rezident sau de un
nerezident la o instituție de credit din România, în scopul
transferului în străinătate. Reținerea se va face la
momentul conversiei în lei a sumei în valută destinate
constituirii depozitului în lei la instituții de credit din
România sau la momentul conversiei în valută a sumei în
lei având ca sursă depozitele în lei constituite la instituții
de credit din România, după caz;
b) stabilirea unei rate mai mari a rezervelor minime
obligatorii pentru depozitele în lei constituite de rezidenți și
nerezidenți la instituții de credit din România, care provin
din sume în valută reprezentând intrări de capital,
convertite în lei;
c) aplicarea de către Banca Națională a României
a unui comision pentru tranzacțiile de pe piața
valutară interbancară generate de intrări/ieșiri de
capital ale rezidenților și nerezidenților, care au ca
obiect vânzarea/cumpărarea de valută în scopul

depunerii/retragerii de sume în lei în/din depozite constituite
la instituții de credit din România;
d) instituirea unor restricții de scadență pentru
depozitele în lei constituite de rezidenți și nerezidenți la
instituții de credit din România, care provin din intrări de
capitaluri.
Art. 2. — Măsurile de salvgardare prevăzute la art. 1
vor fi aplicate pe bază nediscriminatorie, atât pentru
nerezidenți, cât și pentru rezidenți. Măsurile de salvgardare
vor respecta, de asemenea, principiul proporționalității în
raport cu amploarea presiunilor exercitate asupra pieței
valutare, precum și a perturbărilor generate în aplicarea
politicii monetare și a cursului de schimb.
Art. 3. — Măsurile de salvgardare și condițiile de
aplicare a acestora vor fi stabilite prin ordin al Băncii
Naționale a României.
Art. 4. — Prezenta normă intră în vigoare la data de
11 aprilie 2005.

Președintele Consiliului de administrație al Băncii Naționale a României,
Mugur Constantin Isărescu
București, 1 aprilie 2005.
Nr. 7.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 297/8.IV.2005 conține 16 pagini.

Prețul: 10.500 lei vechi/1,05 lei noi

&JUYDGY|015500]
ISSN 1453—4495

