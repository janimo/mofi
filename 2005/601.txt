Anul 173 (XVII) — Nr. 601

PARTEA

I

LEGI, DECRETE, HOTĂRÂRI ȘI ALTE ACTE

Marți, 12 iulie 2005

SUMAR

Nr.

Pagina

Nr.
organizarea și funcționarea Comisiei Naționale de
Disciplină Sportivă .....................................................

LEGI ȘI DECRETE
206.
540.

— Lege privind punerea în aplicare a unor
sancțiuni internaționale..............................................

2–3

— Decret pentru promulgarea Legii privind
punerea în aplicare a unor sancțiuni internaționale

3

208.

HOTĂRÂRI ALE GUVERNULUI ROMÂNIEI
617.

— Hotărâre pentru modificarea și completarea
Regulamentului privind procedurile, la nivelul
Guvernului, pentru elaborarea, avizarea și
prezentarea proiectelor de acte normative spre
adoptare, aprobat prin Hotărârea Guvernului
nr. 50/2005 ................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

207.

— Ordin al președintelui Agenției Naționale pentru
Sport pentru aprobarea Regulamentului privind

Pagina

820.

4–5

6–7

— Ordin al președintelui Agenției Naționale pentru
Sport privind aprobarea Regulamentului de
procedură al Comisiei Naționale de Disciplină
Sportivă ......................................................................

7–12

— Ordin al ministrului finanțelor publice pentru
aprobarea Normelor tehnice privind determinarea
cuantumului comisionului la fondul de risc, în
procente, pentru acoperirea riscurilor financiare
care decurg din garantarea de către stat a
împrumuturilor contractate de persoane juridice de
la instituțiile creditoare, precum și din
împrumuturile contractate direct de stat și
subîmprumutate beneficiarilor finali ..........................

12–16

2

MONITORUL OFICIAL AL ROMÂNIEI, PARTEA I, Nr. 601/12.VII.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind punerea în aplicare a unor sancțiuni internaționale
Parlamentul României adoptă prezenta lege.
ARTICOLUL 1

ARTICOLUL 3

Domeniul de aplicare

Publicarea în Monitorul Oficial

(1) Prezenta lege reglementează modalitatea de punere
în aplicare, de către România, a unor sancțiuni
internaționale instituite prin rezoluțiile Consiliului de
Securitate al Organizației Națiunilor Unite, adoptate în baza
cap. VII al Cartei Organizației Națiunilor Unite și destinate
menținerii păcii și securității internaționale și a unor
sancțiuni internaționale sau măsuri restrictive ale Uniunii
Europene, adoptate în cadrul Politicii Externe și de
Securitate Comune.
(2) Prezenta lege reglementează, de asemenea,
modalitatea de punere în aplicare, de către România, a
unor măsuri restrictive ale Organizației pentru Securitate și
Cooperare în Europa sau, după caz, prin decizii unilaterale
ale statelor.

Prin ordin al ministrului afacerilor externe se asigură
publicarea gratuită în Monitorul Oficial al României, Partea I,
a rezoluțiilor Consiliului de Securitate al Organizației
Națiunilor Unite și a acțiunilor comune și pozițiilor comune
ale Consiliului Uniunii Europene, precum și a altor decizii
cu caracter similar, adoptate în cadrul Politicii Externe și de
Securitate Comune, prin care se instituie sancțiuni sau
măsuri restrictive, în termen de 15 zile de la adoptarea
acestora ori de la intrarea în vigoare a prezentei legi.

ARTICOLUL 2
Caracterul obligatoriu

(1) Rezoluțiile Consiliului de Securitate al Organizației
Națiunilor Unite, adoptate în baza cap. VII al Cartei
Organizației Națiunilor Unite, sunt direct aplicabile,
constituind în mod direct drepturi și obligații pentru
instituțiile publice și subiectele de drept intern.
(2) Acțiunile comune și pozițiile comune ale Consiliului
Uniunii Europene, precum și alte decizii cu caracter similar,
adoptate în cadrul Politicii Externe și de Securitate
Comune, prin care se instituie sancțiuni sau măsuri
restrictive față de state terțe ori entități nonstatale devin
obligatorii, în temeiul prezentei legi, pentru subiectele de
drept intern — instituții publice, persoane fizice sau juridice —
din momentul publicării acestora în Monitorul Oficial al
României, Partea I, în conformitate cu art. 3.
(3) Caracterul obligatoriu al sancțiunilor instituite prin
acte ale altor organizații internaționale sau, după caz, prin
decizii unilaterale ale statelor va fi stabilit prin act normativ
special.
(4) Instituțiile publice au obligația de a lua toate
măsurile necesare pentru punerea în aplicare a dispozițiilor
rezoluțiilor Consiliului de Securitate al Organizației Națiunilor
Unite și a acțiunilor comune și pozițiilor comune ale
Consiliului Uniunii Europene, precum și a altor decizii cu
caracter similar, adoptate în cadrul Politicii Externe și de
Securitate Comune, menționate la alin. (1) și (2), în
conformitate cu prezenta lege.
(5) În cazul în care în textul acțiunilor comune și
pozițiilor comune ale Consiliului Uniunii Europene, precum
și al altor decizii cu caracter similar, adoptate în cadrul
Politicii Externe și de Securitate Comune, se precizează că
acestea sunt de aplicabilitate imediată, instituțiile publice
competente au obligația de a adopta în regim de urgență
toate măsurile pentru punerea acestora în aplicare chiar
înainte de publicarea în Monitorul Oficial al României,
Partea I.

ARTICOLUL 4
Organismul competent pentru coordonarea aplicării sancțiunilor

(1) Pentru aplicarea prevederilor prezentei legi se
constituie Comitetul Interinstituțional, denumit în continuare
Comitetul, alcătuit din miniștri ai afacerilor externe, ai
justiției, administrației și internelor, apărării naționale,
economiei și comerțului, finanțelor publice, integrării
europene, comunicațiilor și tehnologiei informației,
transporturilor, construcțiilor și turismului și din directori ai
Serviciului Român de Informații, Serviciului de Informații
Externe, din guvernatorul Băncii Naționale a României, din
președintele Agenției Naționale de Control al Exporturilor, al
Autorității Naționale de Control și președintele Comisiei
Naționale a Valorilor Mobiliare, coordonat de primul-ministru.
(2) În funcție de specificul sancțiunilor internaționale
adoptate, Comitetul poate solicita participarea la întrunirile
sale și a reprezentanților altor instituții publice.
(3) În funcție de specificul sancțiunilor internaționale
adoptate, se constituie grupuri de lucru ale Comitetului, la
nivel de experți.
(4) Serviciile de secretariat necesare pentru
desfășurarea activității Comitetului vor fi asigurate de
Ministerul Afacerilor Externe.
(5) Cheltuielile implicate de activitatea de secretariat vor
fi suportate din bugetul anual aprobat Ministerului Afacerilor
Externe.
ARTICOLUL 5
Atribuțiile Comitetului

(1) Comitetul asigură coordonarea acțiunilor autorităților
publice române în domeniul punerii în aplicare a
sancțiunilor instituite prin rezoluțiile Consiliului de Securitate
al Organizației Națiunilor Unite, adoptate în baza cap. VII al
Cartei Organizației Națiunilor Unite, sau prin acțiuni
comune, poziții comune ori alte decizii cu caracter similar,
adoptate în cadrul Politicii Externe și de Securitate
Comune.
(2) Pentru îndeplinirea atribuțiilor sale, Comitetul
propune, conform procedurii stabilite la art. 7, un plan de
măsuri pentru punerea în aplicare a sancțiunilor
internaționale instituite, ce va fi supus spre aprobare

MONITORUL OFICIAL AL ROMÂNIEI, PARTEA I, Nr. 601/12.VII.2005
Guvernului, și urmărește ducerea la îndeplinire a
dispozițiilor sale.
(3) Primul-ministru prezintă periodic, potrivit art. 107
alin. (1) din Constituția României, republicată, dar nu mai
puțin de o dată pe an, rapoarte detaliate Parlamentului și
Consiliului Suprem de Apărare a Țării privind măsurile
adoptate de România în vederea punerii în aplicare a
regimurilor de sancțiuni instituite pe plan internațional.
(4) Ori de câte ori va fi posibil Comitetul va asigura
informarea persoanelor fizice și juridice interesate în
legătură cu probabilitatea adoptării sancțiunilor internaționale
menționate la art. 1.
(5) Comitetul va sprijini autoritatea competentă în a
emite certificatele privind evenimentele ce pot fi considerate
cazuri de forță majoră, prin informarea acesteia în legătură
cu circumstanțele adoptării sancțiunilor internaționale
susceptibile a genera situația de forță majoră.
ARTICOLUL 6

3

măsuri, și le va înainta secretariatului Comitetului.
Propunerile formulate vor conține în mod obligatoriu
măsurile care se impun a fi adoptate la nivelul instituției
respective, cu evidențierea posibilelor obstacole de natură
operațională sau legislativă care pot apărea.
(3) După primirea propunerilor, secretariatul Comitetului
va convoca reuniunea grupului de lucru constituit la nivel
de experți, în vederea elaborării și adoptării prin decizie a
planului de măsuri.
(4) Deciziile Comitetului vor fi adoptate prin consens și
se vor publica în Monitorul Oficial al României, Partea I.
(5) Planul de măsuri va cuprinde în mod obligatoriu
nominalizarea instituțiilor responsabile cu punerea sa în
aplicare, precum și termenele de ducere la îndeplinire a
respectivelor măsuri.
(6) La solicitarea Comitetului, toate instituțiile publice
sunt obligate să pună la dispoziție acestuia orice date
necesare desfășurării activității sale, cu respectarea
regimului informațiilor clasificate.

Întrunirile Comitetului

ARTICOLUL 8

(1) Comitetul se reunește, la convocarea Ministerului
Afacerilor Externe, în vederea adoptării planului de măsuri
prevăzut la art. 5 alin. (2).
(2) Comitetul se reunește, de asemenea, la solicitarea
oricăruia dintre membrii săi, ori de câte ori se va considera
necesar.

Ministerul Afacerilor Externe va informa organizațiile
internaționale în cadrul cărora a fost adoptat regimul de
sancțiuni despre măsurile întreprinse în plan național.

ARTICOLUL 7

ARTICOLUL 9

Procedura de adoptare a planului de măsuri necesare punerii
în aplicare a sancțiunilor internaționale

Dispoziții finale

(1) Ministerul Afacerilor Externe va înștiința toate
celelalte instituții care fac parte din Comitet despre
adoptarea unuia dintre actele menționate la art. 1 și le va
transmite acestora copiile respectivelor acte.
(2) Fiecare instituție va formula propuneri în domeniul
său de competență, în vederea întocmirii planului de

Informarea inițiatorului regimului de sancțiuni asupra măsurilor
întreprinse în plan național

La data intrării în vigoare a prezentei legi se abrogă
Ordonanța de urgență a Guvernului nr. 153/2001 pentru
aplicarea Rezoluției nr. 1.373/2001 a Consiliului de
Securitate al Organizației Națiunilor Unite privind
combaterea terorismului internațional, publicată în Monitorul
Oficial al României, Partea I, nr. 769 din 3 decembrie
2001, aprobată prin Legea nr. 131/2002.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 29 iunie 2005.
Nr. 206.

PREȘEDINTELE ROMÂNIEI

DECRET
pentru promulgarea Legii privind punerea în aplicare a unor sancțiuni internaționale
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind punerea în
aplicare a unor sancțiuni internaționale și se dispune

publicarea acestei legi
Partea I.

PREȘEDINTELE ROMÂNIEI

TRAIAN BĂSESCU

București, 28 iunie 2005.
Nr. 540.

în Monitorul Oficial al României,

4

MONITORUL OFICIAL AL ROMÂNIEI, PARTEA I, Nr. 601/12.VII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Regulamentului privind procedurile, la nivelul Guvernului,
pentru elaborarea, avizarea și prezentarea proiectelor de acte normative spre adoptare,
aprobat prin Hotărârea Guvernului nr. 50/2005
Având în vedere prevederile art. 19 alin. (2) din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Art. I. — Regulamentul privind procedurile, la nivelul
Guvernului, pentru elaborarea, avizarea și prezentarea
proiectelor de acte normative spre adoptare, aprobat prin
Hotărârea Guvernului nr. 50/2005, publicată în Monitorul
Oficial al României, Partea I, nr. 71 din 20 ianuarie 2005,
se modifică și se completează după cum urmează:
1. Alineatul (2) al articolului 6 va avea următorul
cuprins:
î(2) Instrumentele de prezentare și motivare a actelor
normative trebuie să cuprindă mențiunile prevăzute la
art. 30 din Legea nr. 24/2000, republicată, precum și
referiri cu privire la îndeplinirea procedurii aplicabile pentru
asigurarea transparenței decizionale în administrația publică,
prevăzute de Legea nr. 52/2003.“
2. Alineatul (5) al articolului 8 va avea următorul
cuprins:
î(5) În situația în care între inițiator și autoritățile publice
avizatoare există puncte de vedere diferite, proiectul de act
normativ va fi avizat, în mod obligatoriu, în termen de cel
mult 5 zile lucrătoare de la primirea acestuia, cu observații,
care vor fi anexate și prezentate în cadrul ședinței
Guvernului. Depășirea termenului de 5 zile, precum și
restituirea proiectului, fără semnarea instrumentului de
prezentare și motivare, însoțit sau nu de observații,
reprezintă aviz tacit, fără îndeplinirea vreunei alte formalități
de către inițiator.“
3. După alineatul (7) al articolului 8 se introduce un nou
alineat, alineatul (71), cu următorul cuprins:
î(7 1 ) În cazul proiectelor de acte normative care
transpun prevederi comunitare în legislația internă,
termenele prevăzute la art. 7 alin. (2) și la alin. (3) și (5)
ale prezentului articol sunt de cel mult două zile lucrătoare
fiecare.“
4. Articolul 13 va avea următorul cuprins:
îArt. 13. — (1) Proiectele de ordonanță de urgență vor
fi avizate de către ministrul delegat pentru relația cu
Parlamentul, din punctul de vedere al oportunității
promovării acestora, în sensul motivării situațiilor
extraordinare a căror reglementare nu poate fi amânată,
așa cum prevede art. 115 alin. (4) din Constituția
României, republicată.
(2) Avizul de oportunitate prevăzut la alin. (1) trebuie
obținut de către inițiatorul proiectului de ordonanță de
urgență, în prealabil începerii procedurii de avizare
prevăzute la art. 7. Conducătorul autorității publice
inițiatoare va transmite proiectul de ordonanță de urgență
autorităților publice interesate în aplicarea acestuia, potrivit

art. 7, numai după obținerea unui aviz favorabil conform
alin. (1).
(3) În cazul în care avizul prevăzut la alin. (1) este
favorabil cu amendamente, inițiatorul va putea transmite
proiectul de ordonanță de urgență pe circuitul de avizare,
potrivit art. 7, numai după refacerea acestuia conform
avizului.
(4) În situația în care avizul prevăzut la alin. (1) este
nefavorabil, proiectul de ordonanță de urgență va fi refăcut
sub forma unui proiect de lege și va fi promovat ca atare,
cu îndeplinirea tuturor procedurilor prevăzute în prezentul
regulament.
(5) Dacă autoritatea care a elaborat proiectul de
ordonanță de urgență susține necesitatea promovării lui în
această formă, chiar după obținerea unui aviz nefavorabil,
acordat în conformitate cu prevederile alin. (1), proiectul va
fi discutat în cadrul ședinței Guvernului, unde se va adopta
o hotărâre finală.
(6) Nici un proiect de ordonanță de urgență nu poate fi
inclus pe agenda de lucru a Guvernului fără avizul
prevăzut la alin. (1).“
5. La articolul 23 alineatul (1), litera b) va avea
următorul cuprins:
îb) prezentarea actului normativ adoptat primului-ministru,
în vederea semnării, și miniștrilor care au obligația punerii
lui în executare, în vederea contrasemnării. În cazul
ordonanțelor de urgență adoptate, acestea se supun
primului-ministru, spre semnare, numai după obținerea pe
nota de fundamentare a acestora a semnăturii ministrului
delegat pentru relația cu Parlamentul, care certifică
conformitatea cu avizul prevăzut la art. 13 alin. (1).
Contrasemnarea unui act normativ adoptat de Guvern este
obligatorie în termen de cel mult 24 de ore de la data
semnării lui de către primul-ministru;“.
6. După capitolul II îDispoziții privind analiza și
supunerea spre adoptare a proiectelor de acte normative“
se introduce un nou capitol, capitolul II 1 , cuprinzând
articolele 261—267, cu următorul cuprins:
îCAPITOLUL II1
Dispoziții privind deciziile primului-ministru
Art. 261. — (1) Deciziile primului-ministru se emit pe
baza și în executarea legilor, a ordonanțelor și a hotărârilor
Guvernului.
(2) Deciziile primului-ministru se publică în Monitorul
Oficial al României, Partea I, prin grija Secretariatului
General al Guvernului.

MONITORUL OFICIAL AL ROMÂNIEI, PARTEA I, Nr. 601/12.VII.2005
(3) Nu sunt supuse regimului de publicare în Monitorul
Oficial al României, Partea I, deciziile primului-ministru care
au ca obiect reglementări din sectorul de apărare, ordine
publică și siguranță națională, clasificate potrivit legii.
Art. 262. — Deciziile primului-ministru se elaborează, se
inițiază, se emit și se aplică în conformitate cu prevederile
Constituției României, republicată, cu dispozițiile Legii
nr. 24/2000, republicată, ale Legii nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare,
precum și cu principiile ordinii de drept.
Art. 263. — (1) Proiectul de decizie se supune primuluiministru spre semnare însoțit de solicitarea conducătorului
autorității publice care a formulat propunerea.
(2) Proiectul de decizie se transmite de către inițiatorul
acestuia Secretariatului General al Guvernului, atât în
original, ștampilat pe fiecare pagină, cât și pe suport
magnetic.
(3) Proiectul de decizie care nu corespunde condițiilor
de formă prevăzute în prezentul capitol va fi restituit
inițiatorului de către Secretariatul General al Guvernului, în
vederea refacerii lui.
(4) Inițiatorii au obligația de a comunica Secretariatului
General al Guvernului, cu operativitate, toate informațiile și
documentele solicitate, necesare definitivării proiectelor de
decizie.
Art. 26 4 . — Secretariatul General al Guvernului
transmite proiectele de decizie Cancelariei Primului-Ministru,
pentru a fi prezentate primului-ministru în vederea semnării.
Deciziile primului-ministru sunt contrasemnate de către șeful
Cancelariei Primului-Ministru.
Art. 265. — (1) Deciziile primului-ministru se publică în
Monitorul Oficial al României, Partea I, în termen de cel
mult 7 zile de la data emiterii lor. Nepublicarea atrage
inexistența deciziilor.
(2) Deciziile primului-ministru produc efecte de la data
publicării în Monitorul Oficial al României, Partea I, dacă în
cuprinsul lor nu este prevăzută o dată ulterioară.
Art. 26 6 . — (1) După semnarea deciziilor de către
primul-ministru, Cancelaria Primului-Ministru va proceda la
transmiterea acestora, în regim de urgență, către
Secretariatul General al Guvernului.
(2) Secretariatul General al Guvernului asigură:

a) numerotarea deciziilor în cadrul anului calendaristic și
arhivarea acestora, în original;
b) transmiterea deciziilor către secretarul general al
Camerei Deputaților, cu solicitarea publicării în Monitorul
Oficial al României, Partea I;
c) comunicarea de îndată a deciziilor către autoritățile
publice care au obligația punerii lor în aplicare.
Art. 267. — Cheltuielile determinate de publicarea în
Monitorul Oficial al României, Partea I, a deciziilor primuluiministru se suportă de la bugetul de stat, prin bugetul
Cancelariei Primului-Ministru.“
7. După articolul 31 se introduce un nou articol,
articolul 32, cu următorul cuprins:
îArt. 32. — (1) În situația în care împotriva unei decizii
a primului-ministru se formulează o plângere prealabilă sau
o reclamație administrativă în condițiile prevederilor legale
privind contenciosul administrativ, Cancelaria PrimuluiMinistru comunică de îndată inițiatorului, care are obligația
să reanalizeze actul respectiv și să comunice Cancelariei
Primului-Ministru, în termen de 10 zile de la solicitare,
propuneri de menținere, de modificare și/sau de completare
ori de abrogare a acestuia.
(2) În situația în care inițiatorul propune menținerea
deciziei primului-ministru, Cancelaria Primului-Ministru
comunică reclamantului soluția de respingere a plângerii
prealabile sau, după caz, a reclamației administrative.
Cancelaria Primului-Ministru va asigura susținerea soluției
de menținere a deciziei primului-ministru în fața instanțelor
de contencios administrativ.
(3) În situația în care inițiatorul propune admiterea
plângerii prealabile sau, după caz, a reclamației
administrative, acesta are obligația de a promova un
proiect de modificare, de completare sau de abrogare,
după caz, a deciziei primului-ministru contestate,
respectând dispozițiile prezentului regulament și ale
legislației privind contenciosul administrativ.“
Art. II. — Hotărârea Guvernului nr. 50/2005 pentru
aprobarea Regulamentului privind procedurile, la nivelul
Guvernului, pentru elaborarea, avizarea și prezentarea
proiectelor de acte normative spre adoptare, publicată în
Monitorul Oficial al României, Partea I, nr. 71 din
20 ianuarie 2005, cu modificările și completările aduse prin
prezenta hotărâre, va fi republicată în Monitorul Oficial al
României, Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul delegat pentru relația cu Parlamentul,
Bogdan Olteanu
Șeful Cancelariei Primului-Ministru,
Aleodor Marian Frâncu

București, 23 iunie 2005.
Nr. 617.

5

6

MONITORUL OFICIAL AL ROMÂNIEI, PARTEA I, Nr. 601/12.VII.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU SPORT

ORDIN
pentru aprobarea Regulamentului privind organizarea și funcționarea Comisiei Naționale
de Disciplină Sportivă
În temeiul dispozițiilor art. 13 din Legea nr. 551/2004 privind organizarea și funcționarea Comisiei Naționale de
Disciplină Sportivă, publicată în Monitorul Oficial al României, Partea I, nr. 1.161 din 8 decembrie 2004,
în baza Hotărârii Guvernului nr. 759/2003 privind organizarea și funcționarea Agenției Naționale pentru Sport,
publicată în Monitorul Oficial al României, Partea I, nr. 497 din 9 iulie 2003,
președintele Agenției Naționale pentru Sport emite prezentul ordin.
Art. 1. — Se aprobă Regulamentul privind organizarea
și funcționarea Comisiei Naționale de Disciplină Sportivă,
prevăzut în anexa care face parte integrantă din prezentul
ordin.

Art. 2. — Agenția Națională pentru Sport, împreună cu
celelalte structuri implicate, va duce la îndeplinire
prevederile prezentului ordin.
Art. 3. — Prezentul ordin intră în vigoare la 15 zile de
la data publicării în Monitorul Oficial al României, Partea I.

Președintele Agenției Naționale pentru Sport,
Florian Gheorghe
București, 27 mai 2005.
Nr. 207.

ANEXĂ

REGULAMENT
privind organizarea și funcționarea Comisiei Naționale de Disciplină Sportivă
CAPITOLUL I
Dispoziții generale
Art. 1. — (1) Comisia Națională de Disciplină Sportivă,
denumită în continuare Comisia, este un organ deliberativ,
fără personalitate juridică, independent în exercitarea
atribuțiilor ce îi revin, care se organizează și funcționează
în conformitate cu prezentul regulament.
(2) Sediul Comisiei este în municipiul București,
str. Vasile Conta nr. 2, sectorul 2.
Art. 2. — Comisia reprezintă o cale alternativă de
soluționare a căilor de atac din domeniul sportiv, în baza
opțiunii uneia dintre părți.
Art. 3. — (1) Atribuțiile Comisiei sunt prevăzute la art. 2
din Legea nr. 551/2004 privind organizarea și funcționarea
Comisiei Naționale de Disciplină Sportivă.
(2) Organizarea și soluționarea litigiului sunt stabilite prin
Regulamentul de procedură al Comisiei.
CAPITOLUL II
Organizare și funcționare
Art. 4. — Comisia se compune din 61 de membri,
numiți în conformitate cu prevederile Regulamentului de
procedură al Comisiei.
Art. 5. — (1) Comisia este condusă de un consiliu
director alcătuit din 7 membri, dintre care un președinte și
un vicepreședinte.

(2) Consiliul director îndeplinește următoarele atribuții
principale:
a) analizează declarațiile pe propria răspundere privind
acceptarea numirii și compatibilității membrilor propuși
pentru completele de soluționare și validează structura
completului;
b) soluționează în complet de 3 membri cererile de
recuzare a oricărui membru al completelor de soluționare;
c) certifică lunar lista membrilor Comisiei care participă
la ședințe și aprobă această listă, pentru luna precedentă,
ținând cont de numărul de ședințe la care a participat
fiecare membru, în vederea plății de către Agenția
Națională pentru Sport a indemnizației prevăzute de lege;
d) exercită orice alte atribuții prevăzute de lege, de
prezentul regulament și de Regulamentul de procedură al
Comisiei.
Art. 6. — (1) Președintele exercită atribuțiile referitoare
la organizarea și administrarea litigiului, prevăzute în
Regulamentul de procedură al Comisiei.
(2) În îndeplinirea atribuțiilor sale, președintele Consiliului
director este ajutat de un vicepreședinte, care este
înlocuitorul de drept al acestuia.
Art. 7. — Secretariatul Comisiei, asigurat de Agenția
Națională pentru Sport, îndeplinește următoarele atribuții:
a) primește și înregistrează cererile de soluționare a
litigiilor depuse de reclamanți, întâmpinările și cererile
reconvenționale depuse de pârâți și transmite de îndată

MONITORUL OFICIAL AL ROMÂNIEI, PARTEA I, Nr. 601/12.VII.2005
aceste documente președintelui Consiliului director, precum
și părților, cu confirmare de primire;
b) înștiințează în scris sau telefonic membrii Comisiei
propuși de părți;
c) redactează deciziile de alcătuire a completelor și le
transmit membrilor;
d) redactează numirile secretarilor completelor și le
transmit acestora;
e) primește declarațiile de acceptare a propunerilor de
numire și a declarațiilor de compatibilitate din partea
membrilor și le transmit Consiliului director;
f) informează părțile în scris, cu confirmare de primire,
privind primul termen de soluționare a litigiului, iar pentru
termenele următoare, doar părțile care nu au fost prezente
la dezbateri;
g) primește și transmite secretarului completului
completările la cererile de soluționare a litigiilor, precum și
documentele transmise de federațiile sportive naționale,
asociațiile județene și ale municipiului București, pe ramuri
de sport, de ligile profesioniste, de Comitetul Olimpic și
Sportiv Român, de Comisia Națională de Acțiune împotriva
Violenței în Sport, precum și alte documente transmise de
părți;
h) comunică părților în scris, cu confirmare de primire,
hotărârea pronunțată de complet;
i) îndeplinește formalitățile de convocare a Consiliului
director, la solicitarea președintelui acestuia, conform legii;
j) numerotează și arhivează fiecare dosar transmis spre
soluționare Comisiei;
k) exercită orice alte atribuții prevăzute de lege și de
Regulamentul de procedură al Comisiei.
Art. 8. — (1) Soluționarea litigiului aparține exclusiv
completului.
(2) Agenția Națională pentru Sport și organele Comisiei
se vor abține ca prin organizarea și administrarea

7

completelor să intervină în soluționarea litigiului sau să
influențeze în vreun fel completele.
Art. 9. — (1) Numirea membrilor completelor într-un
litigiu determinat și constituirea completelor se efectuează
în conformitate cu prevederile legii și ale Regulamentului
de procedură al Comisiei.
(2) În cazul în care un membru al Consiliului director
nu se prezintă la 3 ședințe consecutive ale Comisiei sau
dacă absențele repetate ale unor membri conduc la
neîntrunirea a cel puțin jumătate plus unu din numărul
acestora, președintele Consiliului director va informa de
îndată Agenția Națională pentru Sport.
(3) Agenția Națională pentru Sport are obligația de a
solicita persoanelor juridice care au numit membrul în
Consiliul director să procedeze la o nouă numire în cel
mai scurt timp posibil.
(4) Dispozițiile alineatului precedent sunt aplicabile și în
cazul în care membrii Consiliului director au fost numiți de
Agenția Națională pentru Sport.
Art. 10. — Agenția Națională pentru Sport va asigura
spațiul și condițiile materiale corespunzătoare desfășurării
activității Comisiei.
CAPITOLUL III
Dispoziții finale
Art. 11. — Membrii Comisiei precum și personalul
Agenției Naționale pentru Sport au obligația să asigure
confidențialitatea litigiilor.
Art. 12. — Secretariatul Comisiei va asigura publicarea
pe site-ul Agenției Naționale pentru Sport a prezentului
regulament, a Regulamentului de procedură și a listei cu
membrii Comisiei.

AGENȚIA NAȚIONALĂ PENTRU SPORT

ORDIN
privind aprobarea Regulamentului de procedură al Comisiei Naționale de Disciplină Sportivă
În temeiul dispozițiilor art. 13 din Legea nr. 551/2004 privind organizarea și funcționarea Comisiei Naționale de
Disciplină Sportivă, publicată în Monitorul Oficial al României, Partea I, nr. 1.161 din 8 decembrie 2004,
în baza Hotărârii Guvernului nr. 759/2003 privind organizarea și funcționarea Agenției Naționale pentru Sport,
publicată în Monitorul Oficial al României, Partea I, nr. 497 din 9 iulie 2003,
președintele Agenției Naționale pentru Sport emite prezentul ordin.
Art. 1. — Se aprobă Regulamentul de procedură
al Comisiei Naționale de Disciplină Sportivă, prevăzut
în anexa care face parte integrantă din prezentul
ordin.

Art. 2. — Agenția Națională pentru Sport, împreună cu
celelalte structuri implicate, va duce la îndeplinire
prevederile prezentului ordin.
Art. 3. — Prezentul ordin intră în vigoare la 15 zile de
la data publicării în Monitorul Oficial al României, Partea I.

Președintele Agenției Naționale pentru Sport,
Florian Gheorghe
București, 27 mai 2005.
Nr. 208.

8

MONITORUL OFICIAL AL ROMÂNIEI, PARTEA I, Nr. 601/12.VII.2005
ANEXĂ

REGULAMENTUL DE PROCEDURĂ
al Comisiei Naționale de Disciplină Sportivă
CAPITOLUL I
Dispoziții generale
Art. 1. — Prezentul regulament se aplică pentru
soluționarea recursului formulat împotriva hotărârilor
definitive pronunțate, prin epuizarea căilor de atac, de
comisiile interne de disciplină sau de alte organisme cu
atribuții disciplinare, care sunt organizate și funcționează în
cadrul federațiilor sportive naționale, asociațiilor județene și
ale municipiului București, pe ramuri de sport, al ligilor
profesioniste și al Comitetului Olimpic și Sportiv Român,
precum și a căilor de atac formulate împotriva hotărârilor
Comisiei Naționale de Acțiune împotriva Violenței în Sport.
Art. 2. — (1) Comisia Națională de Disciplină Sportivă,
denumită în continuare Comisia, este compusă din 61 de
membri numiți pe termen de 4 ani dintre persoanele care
îndeplinesc cerințele prevăzute de lege și de prezentul
regulament.
(2) Membrii Comisiei pot fi reînvestiți pentru o singură
perioadă de 4 ani.
(3) Membrii Comisiei sunt independenți și imparțiali în
îndeplinirea atribuțiilor lor, ei nu sunt reprezentanții părților
sau ai organismelor care i-au desemnat și sunt datori să
asigure exercitarea drepturilor părților, cu respectarea
principiului egalității de tratament, al contradictorialității, al
respectării dreptului la apărare, a cerințelor celorlalte
dispoziții legale de principiu privind soluționarea litigiilor
civile, precum și confidențialitatea cauzei.
(4) Agenția Națională pentru Sport, Consiliul director al
Comisiei sau orice altă persoană juridică ori persoană fizică
nu are dreptul să intervină ori să influențeze în vreun mod
activitatea Comisiei privind luarea hotărârilor.
(5) Comisia va încerca soluționarea litigiului pe baza
înțelegerii părților, cu respectarea dispozițiilor legale
aplicabile în cauză.
Art. 3. — (1) Membrii Comisiei sunt numiți în termen de
15 zile de la publicarea în Monitorul Oficial al României,
Partea I, a prezentului regulament.
(2) În vederea punerii în aplicare a prevederilor art. 3
alin. (3) din Legea nr. 551/2004, Agenția Națională pentru
Sport, Comitetul Olimpic și Sportiv Român și federațiile
sportive naționale au obligația de a numi cel puțin o treime
din numărul membrilor Comisiei persoane cu studii juridice.
(3) Comitetul Olimpic și Sportiv Român, federațiile
sportive naționale, ligile profesioniste și Academia Națională
de Educație Fizică și Sport vor comunica Agenției
Naționale pentru Sport, în termen de 3 zile de la numirea
membrilor Comisiei, lista acestora, inclusiv membrii
Consiliului director, după caz, cu respectarea prevederilor
alin. (1).
(4) Lista membrilor Comisiei va cuprinde pentru fiecare
persoană profesiunea, locul de muncă, precum și datele

referitoare la îndeplinirea cerințelor prevăzute la art. 3
alin. (2) din Legea nr. 551/2004.
(5) Lista cuprinzând membrii Comisiei va fi făcută
publică pe site-ul Agenției Naționale pentru Sport.
Art. 4. — Litigiile se soluționează de un complet
compus din 3 membri validați de Consiliul director al
Comisiei, conform legii.
Art. 5. — Soluționarea litigiului aparține exclusiv
completului. Organele Comisiei nu au dreptul să intervină
în soluționarea litigiului sau să influențeze în vreun fel
hotărârea completului.
Art. 6. — În întreaga procedură trebuie să se asigure
părților, sub sancțiunea nulității hotărârii, egalitatea de
tratament, respectarea dreptului de apărare și a principiului
contradictorialității.
Art. 7. — Completul va încerca soluționarea litigiului pe
baza înțelegerii părților.
Art. 8. — Agenția Națională pentru Sport și membrii
Comisiei au obligația să asigure confidențialitatea litigiului,
să nu publice și să nu divulge date care ar putea
prejudicia interesele părților și despre care iau cunoștință în
îndeplinirea atribuțiilor ce le revin.
Art. 9. — Sesizarea Comisiei se face prin Secretariatul
Comisiei, asigurat de Agenția Națională pentru Sport.
Art. 10. — În cazul în care una dintre părți solicită
soluționarea litigiului de către Comisie, se exclude, pentru
litigiul care face obiectul cauzei, competența instanțelor
judecătorești.
CAPITOLUL II
Constituirea completelor
Art. 11. — (1) Fiecare parte în litigiu alege un membru
și un membru supleant din lista cuprinzând membrii
Comisiei. Alegerea se face prin cererea reclamantului de
soluționare a litigiului, respectiv prin întâmpinarea pârâtului
sau prin comunicare scrisă.
(2) Președintele Consiliului director numește al treilea
membru al completului, care va fi și președintele
completului de soluționare, precum și un supleant al
acestuia.
(3) Președintele Consiliului director numește un secretar
al completului dintre membrii Comisiei care au studii
juridice, care nu este membru al completului, în maximum
5 zile de la primirea cererii de soluționare a dosarului.
(4) Dacă ambele părți aleg același membru, acesta se
consideră desemnat de către partea care a ales prima, iar
al doilea membru al completului va fi supleantul celeilalte
părți.
(5) Dacă există mai multe părți, membrii completului vor
fi desemnați de președintele Consiliului director numai
dintre membrii propuși de părți.

MONITORUL OFICIAL AL ROMÂNIEI, PARTEA I, Nr. 601/12.VII.2005
Art. 12. — (1) În caz de împiedicare a membrului
completului de a-și exercita atribuțiile, acesta va fi înlocuit
de supleantul său; dacă și acesta este împiedicat să își
exercite atribuțiile, va fi înștiințată partea care l-a ales, cu
invitația de a alege un nou membru și un nou supleant în
termen de 3 zile de la primirea înștiințării, dispoziițiile
art. 11 fiind aplicabile în mod corespunzător.
(2) În cazul în care membrul completului și supleantul
său, care nu își mai pot exercita atribuțiile, au fost
desemnați de președinte, acesta va desemna de îndată un
alt membru și un alt supleant.
(3) Completul de judecată în noua compunere poate
dispune, după ascultarea părților, în măsura necesară,
reluarea dezbaterilor din ședințele anterioare modificării
componenței sale.
Art. 13. — (1) Membrul completului poate fi recuzat
pentru cauze care pun la îndoială independența și
imparțialitatea sa. Cauzele de recuzare sunt cele prevăzute
de lege pentru recuzarea judecătorilor.
(2) O parte nu poate recuza membrul completului numit
de ea decât pentru cauze survenite după numire.
Art. 14. — (1) Membrul Comisiei care știe că în privința
sa există o cauză de recuzare este obligat să înștiințeze
părțile și pe ceilalți membri mai înainte de constituirea
completului, iar dacă asemenea cauze survin după
constituire, de îndată ce le-a cunoscut.
(2) Acesta nu poate participa la judecarea litigiului decât
dacă părțile, înștiințate potrivit alin. (1), comunică în scris
că înțeleg să nu ceară recuzarea. Chiar în acest caz,
acesta are dreptul să se abțină de la judecarea litigiului,
fără ca abținerea să însemne recunoașterea cauzei de
recuzare.
Art. 15. — (1) Recuzarea trebuie să fie cerută, sub
sancțiunea decăderii, în termen de 10 zile de la data când
partea a luat cunoștință de numirea membrului în complet
sau, după caz, de la survenirea cauzei de recuzare.
(2) Cererea de recuzare se soluționează de un complet
alcătuit din 3 membri ai Consiliului director numiți de
președintele acestuia.
(3) Dacă cererea de recuzare este admisă, noul
membru al completului va fi desemnat în conformitate cu
prezentul regulament.
Art. 16. — Membrii completului vor continua să
soluționeze litigiile în curs la data expirării perioadei pentru
care au fost numiți, în afară de cazul în care ar fi
împiedicați din alte motive să își exercite atribuțiile.
Art. 17. — În caz de vacantare pentru orice cauză —
recuzare, revocare, abținere, renunțare, împiedicare, deces —
și dacă nu a fost numit un supleant sau dacă acesta este
împiedicat să își exercite însărcinarea, se va proceda la
înlocuirea membrului completului de către partea care
l-a numit, în termen de 5 zile de la data la care ea a luat
cunoștință de survenirea unei asemenea împrejurări. Dacă
partea nu numește un alt membru în acest termen,
președintele Consiliului director desemnează noul membru
în următoarele 3 zile.

9

Art. 18. — Membrii completului și secretarul acestuia
sunt răspunzători de daune în condițiile legii, dacă:
a) după acceptare renunță în mod nejustificat la
însărcinarea lor;
b) fără motiv justificat nu participă la judecarea litigiului
sau nu pronunță hotărârea în termenul stabilit de
regulament;
c) nu respectă caracterul confidențial al litigiului,
publicând sau divulgând date de care iau cunoștință în
calitate de membru, fără a avea autorizarea părților;
d) încalcă în mod flagrant îndatoririle ce le revin potrivit
prezentului regulament.
Art. 19. — (1) Completul de judecată se consideră
constituit la data alegerii sau, după caz, a desemnării
tuturor membrilor.
(2) Membrii Comisiei care acceptă numirea vor semna
un angajament, în termen de 48 de ore de la înștiințarea
scrisă sau telefonică despre numire făcută de Secretariatul
Comisiei, prin care se obligă să îndeplinească misiunea de
membru al Comisiei în acel litigiu, cu nepărtinire și cu
respectarea strictă a prezentului regulament.
(3) Din momentul constituirii completului, acesta este
învestit cu judecarea cererii, precum și a celorlalte cereri
privind procedura de soluționare a litigiului sportiv, cu
excepția cererilor care, prin dispoziții imperative ale legii,
sunt de competența instanțelor judecătorești.
(4) Comunicarea cererilor, actelor și informațiilor în
legătură cu litigiul se face prin grija Secretariatului
Comisiei, membrii completului neavând legătură directă cu
părțile.
Art. 20. — (1) Dacă părțile nu au convenit altfel,
completul trebuie să pronunțe hotărârea în termen de cel
mult 3 luni de la data constituirii sale.
(2) Părțile pot consimți în scris la prelungirea termenului
de desfășurare a litigiului.
(3) De asemenea, completul poate dispune prin
încheiere, pentru motive temeinice, prelungirea termenului
litigiului cu cel mult două luni.
Art. 21. — Expirarea termenelor prevăzute la art. 20 nu
poate constitui un motiv de caducitate a soluționării
litigiului, în afară de cazul în care una dintre părți a
notificat celeilalte părți și completului, până la primul
termen de înfățișare, că înțelege să invoce caducitatea.
Art. 22. — Locul desfășurării litigiului este la sediul
Agenției Naționale pentru Sport.
CAPITOLUL III
Procedura de sesizare a Comisiei. Cererile părților
Art. 23. — (1) Comisia este sesizată printr-o cerere
scrisă, care va cuprinde:
a) numele, domiciliul sau reședința persoanei fizice, iar
pentru persoanele juridice, denumirea și sediul lor. Se vor
menționa, după caz: numărul certificatului de identitate
sportivă, numărul de telefon, de fax, e-mailul;

10

MONITORUL OFICIAL AL ROMÂNIEI, PARTEA I, Nr. 601/12.VII.2005

b) numele și calitatea celui care angajează sau
reprezintă partea în litigiu, indicându-se actul din care
rezultă calitatea, precum și dreptul de a semna;
c) obiectul și valoarea cererii, dacă este cazul, precum
și calculul prin care s-a ajuns la determinarea valorii;
d) motivele de fapt și de drept pe care se sprijină
fiecare capăt de cerere, cu trimitere la înscrisurile
doveditoare corespunzătoare sau la alte probe. Când se
solicită proba cu martori, se vor preciza numele și
domiciliul acestora;
e) numele membrului Comisiei și al supleantului
desemnat de parte;
f) semnătura părții.
(2) Înscrisurile se depun de parte în original sau în
copie certificată.
Art. 24. — Cererea se adresează Comisiei și se
depune, împreună cu actele însoțitoare, la Secretariatul
Comisiei, atașându-se câte un exemplar pentru fiecare
pârât.
Art. 25. — În cazul în care cererea nu cuprinde toate
mențiunile și cerințele prevăzute la art. 23, secretarul
completului numit de președintele Consiliului director invită
reclamantul să le completeze în mod corespunzător.
Art. 26. — În cazul în care reclamantul nu este în
posesia tuturor documentelor care s-au folosit în judecarea
cauzei de către comisiile interne de disciplină sau de alte
organisme cu atribuții disciplinare, inclusiv regulamentele
acestora, secretarul completului va transmite federațiilor
sportive naționale, asociațiilor județene și ale municipiului
București, pe ramuri de sport, ligilor profesioniste și
Comitetului Olimpic și Sportiv Român, după caz, solicitarea
depunerii acestor documente la sediul Comisiei, în termen
de 10 zile de la solicitare.
Art. 27. — În termen de cel mult 5 zile de la primirea
cererii sau, după caz, de la completarea ei, Secretariatul
Comisiei comunică pârâtului un exemplar al cererii și al
înscrisurilor însoțitoare.
Art. 28. — (1) Primind cererea, pârâtul va face o
întâmpinare cuprinzând, pe de o parte, numele membrului
Comisiei și al supleantului aleși de el, iar pe de altă parte,
excepțiile referitoare la cererea reclamantului, răspunsul în
fapt și în drept la această cerere, probele propuse în
apărare, precum și, în mod corespunzător, celelalte
mențiuni și cerințe corespunzătoare prevăzute la art. 23.
(2) Alegerea membrului completului se poate face și
printr-o înștiințare scrisă, în termenul de depunere a
întâmpinării.
(3) Nedepunerea întâmpinării nu înseamnă recunoașterea
pretențiilor reclamantului.
(4) Dacă prin nedepunerea întâmpinării sau prin
întârzierea alegerii membrilor completului de către părți
litigiul se amână, partea aflată în culpă va putea fi obligată
la plata cheltuielilor produse prin amânare.
(5) Dacă una din părți refuză să-și desemneze membrul
completului într-un termen rezonabil, președintele Consiliului

director va desemna membrul care va intra în completul
respectiv.
Art. 29. — După constituirea completului, Secretariatul
Comisiei transmite de îndată dosarul membrilor completului,
făcând mențiune scrisă despre acest fapt, cu precizarea
datei transmiterii.
Art. 30. — Membrii completului fixează termen de
dezbatere a litigiului pentru termenul când părțile vor fi
citate. Acest termen nu poate fi mai mic de 10 zile de la
data expedierii citației.
Art. 31. — (1) Dacă pârâtul are pretenții împotriva
reclamantului, derivând din același raport juridic, el poate
face cerere reconvențională.
(2) Cererea reconvențională va fi introdusă în cadrul
termenului pentru depunerea întâmpinării sau cel mai târziu
până la primul termen de înfățișare și trebuie să
îndeplinească aceleași condiții ca și cererea principală.
(3) Cererea reconvențională se soluționează o dată cu
cererea principală. În situația în care numai cererea
principală este în stare de a fi soluționată, cererea
reconvențională poate fi soluționată separat.
Art. 32. — (1) Comunicarea cererii, a întâmpinării, și a
hotărârii se face cu confirmare de primire.
(2) Celelalte înscrisuri, precum și informațiile și diversele
înștiințări pot fi făcute prin fax, e-mail sau telefon. În cazul
comunicărilor telefonice Secretariatul Comisiei va face
mențiune în dosar, precizând data și ora convorbirii.
(3) Orice înscris poate fi înmânat și personal părții sau
reprezentantului ei, sub semnătura certificată de secretarul
completului, cu precizarea datei înmânării.
(4) Dovezile de comunicare se depun la dosar.
(5) Înscrisurile comunicate părților se consideră
înmânate și în cazul în care destinatarul a refuzat primirea
sau nu s-a prezentat la oficiul poștal pentru a le ridica,
deși există dovada avizării sale.
Art. 33. — Comunicările se fac, după caz, la adresa
indicată de parte în cerere sau în întâmpinare, în
contractul și corespondența dintre părți sau la adresa aflată
în evidențele Registrului sportiv, pentru structurile sportive.
Orice schimbare de adresă nu va fi luată în considerare
dacă nu a fost adusă la cunoștință, în scris, celeilalte părți
și Secretariatului.
Art. 34. — (1) Înaintea sau în cursul judecării litigiului
oricare dintre părți poate cere instanței judecătorești
competente să încuviințeze măsuri asigurătorii și măsuri
vremelnice cu privire la obiectul litigiului sau să constate
anumite împrejurări de fapt.
(2) Încuviințarea acestor măsuri va fi adusă la
cunoștință completului de către partea care le-a cerut.
Art. 35. — În cursul judecării litigiului măsurile
asigurătorii și măsurile vremelnice, precum și constatarea
anumitor împrejurări de fapt pot fi încuviințate și de
completul Comisiei. În caz de împotrivire, executarea
acestor măsuri se solicită instanței judecătorești
competente.

MONITORUL OFICIAL AL ROMÂNIEI, PARTEA I, Nr. 601/12.VII.2005
CAPITOLUL IV
Dezbaterea litigiului
Art. 36. — Părțile pot participa la dezbaterea litigiului
personal sau prin reprezentanți și pot fi reprezentate de
avocați sau de consilieri juridici.
Art. 37. — La ședințele de dezbatere a litigiului pot
participa părțile în litigiu sau reprezentanții acestora,
consilierii părților, interpreții, precum și celelalte persoane
chemate. Cu acordul părților și cu încuviințarea completului,
pot asista și alte persoane.
Art. 38. — Oricare dintre părți poate cere în scris ca
soluționarea litigiului să se facă în lipsa sa, pe baza
actelor de la dosar.
Art. 39. — Dacă ambele părți, deși legal citate, nu se
prezintă la termen, completul va soluționa litigiul. Completul
poate, de asemenea, să amâne soluționarea litigiului,
citând părțile, dacă apreciază că prezența lor la dezbatere
este necesară.
Art. 40. — (1) Completul își verifică propria sa
competență de a soluționa un litigiu și hotărăște în această
privință printr-o încheiere de respingere a excepției de
necompetență sau printr-o sentință de respingere a acțiunii,
în cazul în care constată că nu este competent, după caz.
Încheierea de respingere a excepției nu poate fi desființată
decât odată cu sentința pronunțată în fond.
(2) Orice excepție privind constituirea completului și
desfășurarea procedurii până la primul termen de înfățișare
trebuie ridicată, sub sancțiunea decăderii, cel mai târziu la
acest prim termen, dacă nu s-a stabilit un termen mai
scurt.
(3) Orice cereri și memorii ale părților și orice înscrisuri
vor fi depuse cel mai târziu până la primul termen de
înfățișare.
Art. 41. — (1) Fiecare dintre părți are sarcina să
dovedească faptele pe care își întemeiază în litigiu
pretenția sau apărarea.
(2) În vederea soluționării litigiului, completul poate cere
părților explicații scrise cu privire la obiectul cererii și la
faptele litigiului și poate dispune administrarea oricăror
probe prevăzute de lege.
(3) Administrarea probelor se efectuează în ședința
completului.
(4) Ascultarea martorilor și a experților se face fără
prestare de jurământ.
(5) Aprecierea probelor se face de către membrii
completului, potrivit intimei lor convingeri.
Art. 42. — Completul poate admite, în condițiile legii,
administrarea de probe, la cererea unei părți, numai dacă
asemenea probe au fost solicitate prin cerere sau prin
întâmpinare ori prin memorii depuse anterior primului
termen de înfățișare și comunicate celeilalte părți. Probele
care nu au fost cerute în aceste condiții nu vor mai putea
fi invocate în cursul soluționării litigiului, în afară de
cazurile în care:
a) necesitatea probei ar reieși din dezbateri;

11

b) administrarea probei nu pricinuiește amânarea
soluționării litigiului.
Art. 43. — (1) Dezbaterile vor fi consemnate într-o
încheiere de ședință, care se redactează de secretarul
completului.
(2) Orice dispoziție a completului va fi consemnată în
încheierea de ședință și va fi motivată.
(3) Încheierea de ședință va cuprinde, pe lângă
mențiunile prevăzute la art. 50 alin. (1) lit. a) și b),
următoarele:
a) o scurtă descriere a desfășurării ședinței;
b) cererile și susținerile părților;
c) motivele pe care se sprijină măsurile dispuse;
d) dispozitivul;
e) semnăturile membrilor și secretarului completului, cu
respectarea art. 50.
(4) Părțile au dreptul să ia cunoștință de conținutul
încheierilor, precum și de actele dosarului.
(5) La cererea părților sau din oficiu, completul poate
îndrepta sau completa încheierea de ședință printr-o altă
încheiere.
(6) Părților li se comunică, la cerere, o copie de pe
încheierea de ședință.
Art. 44. — Dosarul litigiului este confidențial. Nici o
persoană străină de litigiu nu are acces la dosar fără
acordul scris al părților și fără încuviințarea completului.
CAPITOLUL V
Hotărârea completului
Art. 45. — (1) Procedura de judecată ia sfârșit prin
pronunțarea unei hotărâri.
(2) Dacă pârâtul recunoaște o parte din pretențiile
reclamantului, completul, la cererea acestuia, va putea da
o hotărâre parțială în măsura recunoașterii.
(3) Dacă reclamantul își retrage cererea mai înainte de
constituirea completului, procedura se încheie printr-o
încheiere a președintelui Consiliului director.
Art. 46. — (1) Completul, după ce va considera că
toate împrejurările cauzei sunt suficient lămurite, închide
dezbaterile și trece la deliberare și la luarea hotărârii în
ședință secretă, cu participarea tuturor membrilor în
persoană, consemnându-se în hotărâre această participare.
(2) Pronunțarea hotărârii poate fi amânată cu cel mult
15 zile, sub condiția încadrării în termenul prevăzut la
art. 20.
Art. 47. — Hotărârea se ia cu unanimitate de voturi
sau, în caz de dezacord, cu majoritate. Membrul
completului care a avut o altă părere își va redacta și
semna opinia separată, cu arătarea considerentelor pe care
aceasta se sprijină.
Art. 48. — Dacă în cadrul deliberării și mai înainte de
pronunțarea hotărârii completul consideră că sunt necesare
noi lămuriri, litigiul poate fi repus pe rol în vederea unor
dezbateri suplimentare, stabilindu-se un nou termen, cu
citarea părților.

12

MONITORUL OFICIAL AL ROMÂNIEI, PARTEA I, Nr. 601/12.VII.2005

Art. 49. — (1) Îndată după deliberare și după stabilirea
soluției se întocmește dispozitivul hotărârii, care se
semnează de către toți membrii completului și de
secretarul completului.
(2) Dacă există o opinie separată, aceasta se va
menționa în dispozitiv.
Art. 50. — (1) Hotărârea se redactează de către
secretarul completului și trebuie să cuprindă:
a) componența nominală a completului, locul și data
pronunțării hotărârii;
b) numele părților, domiciliul sau reședința lor ori, după
caz, denumirea și sediul, precum și numele reprezentanților
părților și ale celorlalte persoane care au participat la
dezbaterea litigiului;
c) obiectul litigiului și susținerile părților pe scurt;
d) motivele de fapt și de drept ale hotărârii;
e) dispozitivul;
f) semnăturile tuturor membrilor și a secretarului
completului, dispozițiile art. 47 rămânând aplicabile;
g) termenul de exercitare a căii de atac.
(2) Dacă unul dintre membrii completului sau secretarul
acestuia este împiedicat să semneze hotărârea, se va face
mențiune despre cauza împiedicării, cu confirmarea, sub
semnătură, a președintelui Consiliului Director.
Art. 51. — (1) Dacă prin hotărârea pronunțată completul
a omis să se pronunțe asupra unui capăt de cerere,
oricare dintre părți poate solicita, în termen de 5 zile de la
primirea hotărârii, completarea ei. Hotărârea de completare
se dă cu citarea părților.
(2) Greșelile materiale din textul hotărârii sau alte
greșeli evidente care nu schimbă fondul soluției, precum și
greșelile de calcul pot fi rectificate, la cererea oricăreia
dintre părți, formulată în termenul prevăzut la alineatul
precedent, sau din oficiu, printr-o încheiere de îndreptare.
(3) Hotărârea de completare sau încheierea de
îndreptare face parte integrantă din hotărâre și se pronunță
de același complet.
Art. 52. — Hotărârea va fi comunicată părților în cel
mult 20 de zile de la data pronunțării ei.

Art. 53. — Hotărârea este obligatorie. Ea se aduce la
îndeplinire de bunăvoie de către partea împotriva căreia
s-a pronunțat, de îndată sau în termenul arătat în sentință.
Art. 54. — Hotărârile pot fi publicate numai cu acordul
părților. Ele pot fi însă comentate, sub aspectul
problemelor de drept ivite, în reviste și lucrări, fără a se
da numele sau denumirea părților ori date care ar putea
prejudicia interesele lor. În aceste condiții, președintele
consiliului director poate autoriza, de la caz la caz,
cercetarea dosarelor în scopuri științifice sau documentare,
după terminarea litigiilor.
Art. 55. — Dacă părțile solicită completului să dea o
hotărâre care să consfințească învoiala lor, învoiala va fi
înfățișată în scris și va alcătui dispozitivul hotărârii.
Art. 56. — Hotărârea care consfințește învoiala părților
se dă fără drept de recurs.
CAPITOLUL VI
Căi de atac
Art. 57. — Hotărârea poate fi atacată, în termen de 15
zile de la data comunicării, la instanța competentă potrivit
art. 2 alin. (5) din Legea nr. 551/2004, respectiv la
Tribunalul Municipiului București, Secția de contencios
administrativ.
Art. 58. — În cazul în care în termenul de 15 zile de la
comunicare nici una din părți nu înregistrează la
Secretariatul Agenției Naționale pentru Sport dovada
atacării hotărârii la instanța de judecată competentă,
hotărârea se comunică de îndată, prin grija Secretariatului,
după caz, federațiilor sportive naționale, asociațiilor
județene și ale municipiului București, pe ramuri de sport,
ligilor profesioniste, Comitetului Olimpic și Sportiv Român,
Comisiei Naționale de Acțiune Împotriva Violenței în Sport,
care vor duce la îndeplinire prevederile din dispozitivul
hotărârii.
CAPITOLUL VII
Dispoziții finale
Art. 59. — În lipsa unor prevederi în prezentul
regulament completul va putea reglementa procedura de
urmat, așa cum va considera mai potrivit.

MINISTERUL FINANȚELOR PUBLICE

ORDIN
pentru aprobarea Normelor tehnice privind determinarea cuantumului comisionului
la fondul de risc, în procente, pentru acoperirea riscurilor financiare care decurg din garantarea
de către stat a împrumuturilor contractate de persoane juridice de la instituțiile creditoare,
precum și din împrumuturile contractate direct de stat și subîmprumutate beneficiarilor finali
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare, și al prevederilor art. 14 din
Legea datoriei publice nr. 313/2004,

MONITORUL OFICIAL AL ROMÂNIEI, PARTEA I, Nr. 601/12.VII.2005

13

ministrul finanțelor publice emite următorul ordin:
Art. 1. — Se aprobă Normele tehnice privind
determinarea cuantumului comisionului la fondul de risc, în
procente, pentru acoperirea riscurilor financiare care decurg
din garantarea de către stat a împrumuturilor contractate de
persoane juridice de la instituțiile creditoare, precum și din
împrumuturile contractate direct de stat și subîmprumutate
beneficiarilor finali, prevăzute în anexa care face parte
integrantă din prezentul ordin.

Art. 2. — Direcția generală a finanțelor publice externe,
Unitatea de management a Trezoreriei Statului, Direcția
generală pentru acorduri, cooperare internațională și
decontări externe, precum și persoanele juridice beneficiare
ale garanției sau subîmprumutului de stat vor duce la
îndeplinire prevederile prezentului ordin.
Art. 3. — Prevederile prezentului ordin intră în vigoare
la data publicării lui în Monitorul Oficial al României, Partea I.

p. Ministrul finanțelor publice,
Doina-Elena Dascălu,
secretar de stat
București, 15 iunie 2005.
Nr. 820

ANEXĂ

NORME TEHNICE
privind determinarea cuantumului comisionului la fondul de risc, în procente, pentru acoperirea riscurilor financiare
care decurg din garantarea de către stat a împrumuturilor contractate de persoane juridice de la instituțiile creditoare,
precum și din împrumuturile contractate direct de stat și subîmprumutate beneficiarilor finali
CAPITOLUL I
Prevederi generale
1.1. În conformitate cu prevederile art. 9 și 13 din
Legea datoriei publice nr. 313/2004, se instituie fondul de
risc atât pentru împrumuturi contractate cu garanție de stat,
cât și pentru împrumuturi contractate direct de stat și
subîmprumutate beneficiarilor finali, în scopul acoperirii
riscurilor financiare care decurg din astfel de împrumuturi.
1.2. Plătitorii de comision la fondul de risc sunt agenții
economici beneficiari ai unei garanții de stat sau ai unui
subîmprumut, contractat în baza Legii nr. 313/2004, pentru
care rambursarea împrumutului se efectuează din sursele
proprii ale acestora, conform actului normativ de aprobare
a acordului de împrumut.
1.3. În conformitate cu prevederile art. 13 alin. (2) din
Legea nr. 313/2004, precum și ale pct. 13.2.1 din normele
metodologice aprobate prin Hotărârea Guvernului
nr. 2.415/2004, sumele încasate sub formă de comisioane
de la beneficiarii împrumuturilor garantate de stat sau
subîmprumutate, cu excepția autorităților administrației
publice, pentru ambele cazuri, de la care nu se percepe
comision la fondul de risc, constituie venit la fondul de risc.
CAPITOLUL II
Procedura de determinare a cuantumului comisionului
la fondul de risc
2.1. Comisionul la fondul de risc, datorat de entitățile
prevăzute la pct. 1.2, este exprimat ca procent, aplicat la
valoarea împrumutului contractat direct sau garantat,
rambursat din sursele proprii ale garantatului sau
subîmprumutatului. În cazul în care rambursarea
împrumutului este prevăzută a se asigura atât din sursele
proprii ale subîmprumutatului, cât și de la bugetul de stat,

cuantumul comisionului la fondul de risc se va aplica
proporțional cu ponderea surselor proprii în valoarea totală
a împrumutului contractat.
2.2. Modul de plată a comisionului la fondul de risc,
respectiv numărul de rate și datele de plată a acestuia, se
va stabili de comun acord cu plătitorii, fiind reglementat de
prevederile convențiilor de garantare și ale acordurilor de
împrumut subsidiar.
2.3. În vederea determinării cuantumului comisionului la
fondul de risc, conform celor precizate, se vor parcurge
următoarele etape:
— determinarea clasei de performanță financiară a
agenților economici garantați sau subîmprumutați, pe baza
analizei Băncii de Export-Import a României EXIMBANK —
S.A. și în conformitate cu avizul Comitetului Interministerial
de Garanții și Credite de Comerț Exterior;
— determinarea cuantumului comisionului la fondul de
risc, pe baza formulei de calcul prevăzute la pct. 2.4;
— stabilirea, de comun acord cu garantații și subîmprumutații,
a modului de plată (numărul de rate și datele de plată) a
comisionului astfel stabilit și reflectarea acestuia în
documentele juridice care urmează a se încheia cu aceștia.
2.4. În vederea calculării cuantumului comisionului la
fondul de risc, exprimat în procente, se va aplica
următoarea formulă:
% comision fond de risc = punctaj clasa de performanță
financiară x 60% + punctaj rata de recuperare a serviciului
datoriei publice provenind din garanții și împrumuturi de
stat x 20% + punctaj valoarea împrumutului x 10% +
punctaj perioada de rambursare a împrumutului x 10% ±
indice de corecție

14

MONITORUL OFICIAL AL ROMÂNIEI, PARTEA I, Nr. 601/12.VII.2005

Punctajul aferent variabilelor formulei de calcul
aferente comisionului la fondul de risc

portofoliului de credite, fiecărui agent economic beneficiar
de garanție de stat sau subîmprumut îi este asociată o
categorie de performanță financiară, notată convențional cu
litere de la A la E, reprezentând reflectarea potențialului
economic și solidității financiare a acestuia, obținută în
urma analizei Băncii de Export-Import a României
EXIMBANK — S.A.

3.1. În vederea desfășurării unei activități prudențiale,
caracterizată prin urmărirea permanentă a riscului asociat

3.2. În funcție de clasa de performanță financiară
stabilită de Banca de Export-Import a României EXIMBANK —
S.A., se va avea în vedere următorul punctaj:

2.5. Punctajele aferente variabilelor incluse în formula
de calcul al cuantumului comisionului la fondul de risc,
precum și semnificația acestora sunt prevăzute în cap. III.
CAPITOLUL III

Clasa
de performanță
financiară

Categoria A

Categoria B

Categoria C

Categoria D

Categoria E

Descriere

Societățile din această clasă au o situație financiară la cel mai înalt nivel, dispun
de o capacitate de rambursare excelentă, neînregistrând iregularități la plata datoriilor
către creditor. Este improbabilă înregistrarea de pierderi. Riscul aferent expunerilor
pe acești agenți economici este la un nivel minim.
Societățile din această clasă au o situație financiară și o capacitate de rambursare
foarte bune. Este improbabilă apariția unor iregularități la plata către creditor,
iar dacă apar, sunt minore și se pot rezolva rapid. Nu sunt previzibile înregistrările
de pierderi. Riscul aferent expunerilor pe această categorie de agenți economici
este considerat scăzut.
Societățile din această clasă au o situație financiară relativ bună, dar pot avea
probleme legate de fluxul financiar. Capacitatea de rambursare este de regulă
adecvată, dar pot apărea iregularități la plata datoriilor către creditor, care se pot
rezolva însă fără reeșalonări sau rescadențări. Este puțin probabilă înregistrarea
de pierderi. Riscul aferent expunerilor pe această categorie de agenți economici
este considerat mediu, dar acceptabil prin monitorizarea strictă a angajamentelor.
Societățile din această clasă au probleme legate de fluxul financiar, care,
în general, duc la apariția de iregularități la plata datoriilor către creditor,
rezolvabile uneori prin reeșalonarea sau rescadențarea plăților. Prezentând
vulnerabilitate sporită la șocurile pieței, agentul economic are capacitate
de rambursare atât timp cât nu există perturbări în mediul său economic.
Este posibilă înregistrarea de pierderi. Riscul aferent expunerilor pe această
categorie de agenți economici este considerat mare.
Societățile din această clasă au probleme serioase legate de fluxul financiar.
Probabilitatea apariției unor iregularități la plata datoriilor către creditor este foarte mare,
capacitatea de rambursare a angajamentelor fiind foarte fragilă. Pierderile sunt,
în majoritatea cazurilor, iminente. Riscul de nerambursare a împrumutului este
considerat maxim, expunerile nete pe acest tip de agenți economici se pot reduce
doar prin aducerea de garanții colaterale de clasă superioară.

3.3. Rata de recuperare a serviciului datoriei publice
provenind din garanții și împrumuturi de stat se va calcula
ca raport între totalul sumelor recuperate din restanțele
înregistrate la serviciul datoriei publice (rate de capital,
dobânzi, comisioane și alte costuri aferente creditului) și
totalul arieratelor înregistrate la serviciul datoriei publice
(rate de capital, dobânzi, comisioane și alte costuri aferente
creditului).
3.4. Pentru calculul acestui indicator se va avea în
vedere portofoliul total de credite contractate cu garanție de
stat sau subîmprumutate, aferente agentului economic

Punctaj

0,5

2,5

4,5

6,5

8,5

plătitor de comision la fondul de risc, făcându-se totodată
o distincție în legătură cu sursa de proveniență a creditului,
respectiv extern sau intern. În acest sens se vor avea în
vedere obligațiile financiare ale agentului economic provenind
din contractarea datoriei publice guvernamentale interne și
obligațiile financiare ale agentului economic provenind din
contractarea datoriei publice guvernamentale externe.
3.5. În funcție de rata de recuperare a serviciului
datoriei publice provenind din garanții și împrumuturi de
stat, la data calculării comisionului la fondul de risc se va
avea în vedere următorul punctaj:

MONITORUL OFICIAL AL ROMÂNIEI, PARTEA I, Nr. 601/12.VII.2005
Valoarea ratei de recuperare
a serviciului datoriei
publice externe

între
între
între
între

0,75
0,50
0,25
0 și

15

Punctaj

și 1 inclusiv
și 0,75 inclusiv
și 0,50 inclusiv
0,25 inclusiv

2,5
5
10
15

3.6. Pentru agenții economici care nu înregistrează arierate la serviciul
datoriei publice provenind din garanții și împrumuturi de stat (rate de capital,
dobânzi, comisioane și alte costuri aferente creditului), în calculul
comisionului la fondul de risc punctajul aferent variabilei îrata de recuperare
a serviciului datoriei publice externe“ va avea valoarea 0.
3.7. În funcție de valoarea împrumutului extern, la data contractării, se
va avea în vedere următorul punctaj:
Valoarea împrumutului extern

Punctaj

sub 50 milioane echivalent EUR inclusiv
între 50 și 100 milioane echivalent EUR inclusiv
între 100 și 150 milioane echivalent EUR inclusiv
peste 150 milioane echivalent EUR

2,5
5
7,5
10

3.8. În funcție de perioada de rambursare a împrumutului extern,
conform acordului de împrumut sau altor documente aferente creditului, se
va avea în vedere următorul punctaj:
Perioada de rambursare

sub 5 ani inclusiv
între 5 și 10 ani inclusiv
între 10 și 15 ani inclusiv
peste 15 ani
În cazul în care împrumutul extern este acordat pe mai
multe perioade de rambursare, în funcție de obiectivele
proiectului de investiții prevăzut a fi finanțat din împrumutul
extern, se va avea în vedere perioada de rambursare
aferentă componentei cu ponderea cea mai mare în total
împrumut contractat.
3.9. În vederea stabilirii cuantumului comisionului la
fondul de risc, exprimat în procente, Direcția generală a
finanțelor publice externe sau Unitatea de management a
Trezoreriei Statului, după caz, va întocmi o notă, aprobată
de secretarul de stat coordonator, în care, pe baza
documentelor justificative, se va aplica formula de calcul
prevăzută la pct. 2.4.
3.10. Documentele justificative avute în vedere la
stabilirea cuantumului comisionului la fondul de risc sunt
următoarele:
— avizul Băncii de Export-Import a României
EXIMBANK — S.A., care stipulează clasa de performanță
financiară în care este încadrat agentul economic;
— adresele Direcției generale pentru acorduri, cooperare
internațională și decontări externe și Unității de
management a Trezoreriei Statului cu privire la valoarea
variabilei îrata de recuperare a serviciului datoriei publice
provenind din garanții și împrumuturi de stat“, prevăzută la
pct. 3.5, dacă este cazul;
— acordul de împrumut sau alte documente aferente
creditului, în vederea determinării valorii împrumutului extern
și a perioadei de rambursare;
— orice alte documente considerate relevante în
aplicarea formulei de calcul al comisionului la fondul de
risc.
3.11. După evaluarea variabilelor menționate mai sus și
introducerea lor în formula de calcul al comisionului la

Punctaj

2,5
5
7,5
10
fondul de risc, se va aplica un indice de corecție a
rezultatului obținut în funcție de următoarele:
— importanța proiectului de investiții finanțat din creditul
contractat direct sau cu garanție de stat, din perspectiva
integrării în Uniunea Europeană (în acest sens se va
urmări ponderea fondurilor europene aferente executării
proiectului, respectiv PHARE, ISPA etc.), precum și din
perspectiva contribuției în cadrul reformelor sectoriale
(în acest sens se va avea în vedere încadrarea proiectului
în strategia sectorială a ministerului coordonator);
— ponderea valorii împrumutului contractat în total
portofoliu de credite existent, aflat în administrarea
agentului economic garantat sau subîmprumutat, precum și
modul de administrare a creditelor anterior contractate;
— alte elemente considerate relevante pentru evaluarea
riscului agentului economic garantat sau subîmprumutat.
3.12. Indicele de corecție va avea valori cuprinse între 0
și 0,25% și se va aplica în sens pozitiv sau negativ, în
funcție de rezultatele favorabile înregistrate în evaluarea
indicatorilor prevăzuți la pct. 3.10.
3.13. În cazul în care nu sunt elemente suficiente
pentru aplicarea indicilor de corecție menționați anterior,
rezultatul formulei de calcul aferente determinării
comisionului la fondul de risc va avea în vedere numai
rezultatele aferente variabilelor menționate la pct. 3.1—3.8.
3.14. În cazul împrumuturilor contractate în altă valută
decât valuta de referință EUR, se va avea în vedere,
pentru transformare, cursul de schimb valabil pentru ziua
întocmirii Notei privind stabilirea cuantumului comisionului la
fondul de risc, ce urmează a fi supusă spre aprobare
conducerii Ministerului Finanțelor Publice. Modelul acestei
note este prevăzut în anexa care face parte integrantă din
prezentele norme tehnice.

16

MONITORUL OFICIAL AL ROMÂNIEI, PARTEA I, Nr. 601/12.VII.2005
ANEXĂ
la normele tehnice

MINISTERUL FINANȚELOR PUBLICE

Direcția generală a finanțelor publice externe
sau Unitatea de management a Trezoreriei Statului, după caz
Nr. ........................./.............................
Aprobat
Secretar de stat
NOTĂ

privind stabilirea cuantumului comisionului la fondul de risc
Data analizei:
Date generale privind tranzacția
Denumirea proiectului finanțat prin credit
contractat direct sau cu garanție de stat:
Data semnării acordului de împrumut/garanție:
Valoarea creditului:

în valuta de contract:
echivalent EUR:

Denumirea creditorului:
Împrumutat:
Subîmprumutat/garantat:
Procedura de stabilire a cuantumului comisionului la fondul de risc
Valoarea stabilită
conform documentelor
justificative

Punctajul obținut
conform Ordinului
ministrului finanțelor
publice nr. 820/2005

— clasa de performanță financiară
— valoarea ratei de recuperare a serviciului datoriei
publice provenind din garanții și împrumuturi de stat
la data de .........
— valoarea împrumutului în EUR sau echivalent EUR
— perioada de rambursare (nr. ani)
Total
Indice de corecție

Rezultat
formulă

±

Observații (se vor avea în vedere explicații privind aplicarea indicilor de corecție)
REZULTAT FINAL (%

comision fond de risc)

Director general,
...........................
Director general adjunct:
Șef serviciu:
Întocmit:
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 601/12.VII.2005 conține 16 pagini.

Prețul: 1,05 lei noi/10.500 lei vechi

&JUYDGY|044395]
ISSN 1453—4495

