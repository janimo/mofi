PARTEA

Anul 173 (XVII) — Nr. 527

I

LEGI, DECRETE, HOTĂRÂRI ȘI ALTE ACTE

Marți, 21 iunie 2005

SUMAR

Pagina

Nr.

Pagina

DECIZII ALE CURȚII CONSTITUȚIONALE
Decizia nr. 192 din 31 martie 2005 referitoare la excepția
de neconstituționalitate a dispozițiilor art. 297 din
Codul de procedură civilă ........................................
Decizia nr. 262 din 12 mai 2005 referitoare la excepția
de neconstituționalitate a prevederilor art. 8 alin. (2)
din Legea nr. 10/2001 privind regimul juridic al
unor imobile preluate în mod abuziv în perioada
6 martie 1945 — 22 decembrie 1989 și ale art. VI
alin. (4) din Ordonanța de urgență a Guvernului
nr. 184/2002 pentru modificarea și completarea
Legii nr. 10/2001 privind regimul juridic al unor
imobile preluate în mod abuziv în perioada
6 martie 1945 — 22 decembrie 1989, precum și
pentru stabilirea unor măsuri pentru accelerarea
aplicării acesteia și a Ordonanței de urgență a
Guvernului nr. 94/2000 privind retrocedarea unor
bunuri imobile care au aparținut cultelor religioase
din România, aprobată cu modificări și completări
prin Legea nr. 501/2002...........................................

DECIZII

ALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

3–6

CURȚII

425.

— Ordin al ministrului agriculturii, pădurilor și
dezvoltării rurale pentru aprobarea Listei cu
gradatori autorizați.....................................................

6–7

488.

1–3

— Ordin al ministrului agriculturii, pădurilor și
dezvoltării rurale privind modificarea Ordinului
ministrului agriculturii, pădurilor și dezvoltării rurale
nr. 113/2005 privind aprobarea cantităților de
carne, de pește și de produse zootehnice, pe
specii, pentru care se acordă subvenții în
conformitate cu prevederile Hotărârii Guvernului
nr. 64/2005 privind sprijinul direct al statului prin
acordarea de subvenții, în anul 2005, producătorilor
agricoli din sectorul animalier, pentru creșterea
producției animaliere și piscicole, precum și a
efectivelor de animale...............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 192
din 31 martie 2005

referitoare la excepția de neconstituționalitate a dispozițiilor art. 297 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Aurelia Popa
Cristina Cătălina Turcu

— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 297 din Codul de procedură
civilă, excepție ridicată de Elena Kulinyak în Dosarul

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 527/21.VI.2005

nr. 2.247/2004 al Curții de Apel București — Secția a III-a
civilă și pentru cauze cu minori și familie.
La apelul nominal răspunde autorul excepției, lipsind
celelalte părți, față de care procedura de citare este legal
îndeplinită.
Autorul excepției formulează oral cerere de recuzare a
judecătorului-raportor, considerând că prin raportul întocmit
și-a exprimat opinia cu privire la excepția de
neconstituționalitate ridicată.
Reprezentantul Ministerului Public solicită respingerea
acestei cereri, arătând că în fața Curții Constituționale nu
sunt aplicabile dispozițiile din Codul de procedură civilă
privind recuzarea judecătorilor.
Curtea, în temeiul art. 55 din Legea nr. 47/1992 privind
organizarea și funcționarea Curții Constituționale, potrivit
căruia îCurtea Constituțională, legal sesizată, procedează la
examinarea constituționalității, nefiind aplicabile dispozițiile
Codului de procedură civilă referitoare la suspendarea,
întreruperea sau stingerea procesului și nici cele privind
recuzarea judecătorilor“, respinge cererea de recuzare.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
textul de lege criticat a mai fost supus controlului de
constituționalitate, cu o motivare similară, prin raportare la
aceleași articole din Legea fundamentală, soluția fiind
aceea de respingere a excepției, care se impune a fi
menținută întrucât nu au intervenit elemente noi care să
determine schimbarea jurisprudenței Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 16 noiembrie 2004, pronunțată în
Dosarul nr. 2.247/2004, Curtea de Apel București — Secția
a III-a civilă și pentru cauze cu minori și familie a sesizat
Curtea Constituțională cu excepția de neconstituționalitate
a dispozițiilor art. 297 din Codul de procedură civilă,
excepție ridicată de Elena Kulinyak într-o cauză având ca
obiect recursul împotriva unei decizii a tribunalului prin care
se anulase o hotărâre a judecătoriei și se rejudecase
fondul litigiului, ce are ca obiect o acțiune în anulare a
unui contract de vânzare-cumpărare.
În motivarea excepției de neconstituționalitate autorul
excepției arată că textul de lege criticat încalcă prevederile
art. 16 din Constituție privitor la egalitatea în drepturi,
deoarece persoanele a căror cauză a fost supusă judecării
în fond de către prima instanță au la dispoziție două căi
de atac împotriva hotărârii pronunțate, apelul și recursul, pe
când persoanele a căror cauză a fost soluționată fără ca
prima instanță să intre în cercetarea fondului și instanța de
apel, găsind apelul întemeiat, anulează hotărârea apelată,
evocă fondul și judecă procesul ca apel, dispun de o
singură cale de atac, și anume aceea a recursului.
Curtea de Apel București — Secția a III-a civilă și pentru
cauze cu minori și familie apreciază că excepția de
neconstituționalitate este neîntemeiată. În acest sens arată
că principiul constituțional al egalității cetățenilor în fața
legii nu este încălcat în nici una dintre ipotezele cuprinse
în art. 297 din Codul de procedură civilă, deoarece Legea
fundamentală nu consacră expres principiul triplului grad de
jurisdicție.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
a dispozițiilor art. 297 din Codul de procedură civilă este
neîntemeiată, întrucât textul de lege criticat constituie
expresia aplicării art. 126 alin. (2) și art. 129 din
Constituție, fără a aduce atingere art. 16 din Legea
fundamentală, invocând în acest sens jurisprudența Curții
Constituționale, respectiv considerentele cuprinse în Decizia
nr. 359 din 12 decembrie 2002, Decizia nr. 116 din
11 aprilie 2002 și Decizia nr. 237 din 12 septembrie 2002.
Cu privire la principiul egalității cetățenilor în fața legii și
a autorităților publice, arată că, prin Decizia nr. 70 din
15 decembrie 1993, prin Decizia nr. 74 din 13 iulie 1994 și
prin Decizia nr. 85 din 27 iulie 1994, Curtea Constituțională a
statuat că: înu este contrară principiului constituțional al
egalității cetățenilor în fața legii și a autorităților publice
«instituirea unor reguli speciale, atâta timp cât ele asigură
egalitatea juridică a cetățenilor în utilizarea lor». Principiul
egalității nu înseamnă uniformitate, așa încât, dacă la
situații egale trebuie să corespundă un tratament egal, la
situații diferite tratamentul nu poate fi decât diferit.“
Avocatul Poporului apreciază că excepția de
neconstituționalitate a dispozițiilor art. 297 din Codul de
procedură civilă este neîntemeiată. În acest sens arată că
textul de lege criticat este o normă de procedură, adoptată
în conformitate cu prevederile art. 126 și 129 din Legea
fundamentală, care nu aduce atingere art. 16 din
Constituție, deoarece îincidența acestuia este impusă de
existența unei situații de natura celei descrise în ipoteza
normei și nu de calitatea sau identitatea părților“, așa cum
a statuat Curtea Constituțională prin Decizia nr. 116 din
11 aprilie 2002.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea nr. 47/1992,
să soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 297 din Codul de procedură civilă, cu
modificările și completările ulterioare, care au următorul
conținut:
— Art. 297: îÎn cazul în care prima instanță a respins sau
a anulat cererea de chemare în judecată fără a intra în
cercetarea fondului și instanța de apel, găsind apelul întemeiat,
a anulat hotărârea apelată, va evoca fondul și va judeca
procesul, pronunțând o hotărâre definitivă.
Dacă prima instanță s-a declarat competentă și instanța de
apel stabilește că a fost necompetentă, anulând hotărârea
atacată, va trimite cauza spre judecare instanței competente
sau altui organ cu activitate jurisdicțională competent, afară de
cazul când constată propria sa competență. În acest caz,
precum și atunci când există vreun alt motiv de nulitate, iar
prima instanță a judecat în fond, instanța de apel, anulând în
tot sau în parte procedura urmată și hotărârea pronunțată, va
reține procesul spre judecare.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 527/21.VI.2005
Autorul excepției susține că textul de lege criticat
încalcă prevederile art. 16 din Constituție, care au
următorul conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“
Examinând reglementarea legală dedusă controlului,
Curtea reține următoarele:
Egalitatea în fața legii și a autorităților publice,
consacrată cu titlu de principiu de art. 16 alin. (1) din
Constituție, își găsește aplicare doar atunci când părțile se
găsesc în situații identice sau egale, care impun și justifică
același tratament juridic și deci instituirea aceluiași regim
juridic.

3

Per a contrario, când acestea se află în situații diferite,
regimul juridic aplicabil fiecăreia nu poate fi decât diferit,
soluție legislativă care nu contravine, ci, dimpotrivă,
decurge logic din chiar principiul enunțat.
Așa fiind, ceea ce se semnalează în susținerea
excepției, cu titlu de fine de neconstituționalitate a
reglementării criticate, și anume că, potrivit acesteia părțile
au la dispoziție două sau numai o singură cale de atac, în
funcție de modul în care a procedat prima instanță la
soluționarea cauzei, cu sau fără examinarea fondului, chiar
dacă instituie astfel două regimuri juridice diferite, o face
în considerarea existenței a două situații diferite, care, ca
atare, nu puteau fi reglementate identic.
Totodată, întrucât criteriul în funcție de care își găsește
aplicarea un regim juridic sau altul are caracter obiectiv și
rezonabil, și nu subiectiv și arbitrar, fiind constituit de o
anumită situație prevăzută de ipoteza normei și nu de
apartenența sau de o calitate a persoanei, privitor la care
își găsește aplicare, așadar intuitu personae, nu există
temei pentru calificarea reglementării deduse controlului ca
fiind discriminatorie, deci contrară normei constituționale de
referință.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 297 din Codul de procedură civilă, excepție ridicată
de Elena Kulinyak în Dosarul nr. 2.247/2004 al Curții de Apel București — Secția a III-a civilă și pentru cauze cu minori
și familie.
Definitivă și general obligatorie.
Pronunțată în ședința publică din data de 31 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 262
din 12 mai 2005

referitoare la excepția de neconstituționalitate a prevederilor art. 8 alin. (2) din Legea nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989 și ale art. VI alin. (4) din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 — 22 decembrie 1989, precum și pentru stabilirea
unor măsuri pentru accelerarea aplicării acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care au aparținut cultelor religioase
din România, aprobată cu modificări și completări prin Legea nr. 501/2002
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Ion Tiucă
Irina Loredana Lăpădat

— judecător
— procuror
— magistrat-asistent

Pe rol se află soluționarea excepției de neconstituționalitate a prevederilor art. 8 din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989 și

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 527/21.VI.2005

ale art. VI alin. (4) din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, precum și pentru stabilirea unor măsuri pentru
accelerarea aplicării acesteia și a Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, excepție ridicată de Elena Jugaru în Dosarul
nr. 7.080/2004 al Judecătoriei Sibiu.
La apelul nominal lipsesc părțile. Procedura de citare a
fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că prevederile art. 8 alin. (2) din
Legea nr. 10/2001 nu încalcă principiul constituțional al
egalității cetățenilor în fața legii, deoarece pentru situații
juridice diferite regimul juridic adoptat de către legiuitor este
diferit. Nu poate fi reținută nici încălcarea art. 44 din
Constituție, dat fiind că principiul constituțional al garantării
dreptului de proprietate privată operează numai în condițiile
în care acest drept a fost dobândit în mod legal.
În ceea ce privește prevederile art. VI alin. (4) din
Ordonanța de
urgență a Guvernului nr. 184/2002,
apreciază că acestea sunt constituționale, art. 126 alin. (2)
din Constituție stabilind că legiuitorul este în drept să
reglementeze un termen special de prescripție, derogatoriu
de la dreptul comun, în considerarea anumitor situații
speciale.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2005, pronunțată în
Dosarul nr. 7.080/2004, Judecătoria Sibiu a sesizat Curtea
Constituțională cu excepția de neconstituționalitate a
prevederilor art. 8 din Legea nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989 și ale art. VI alin. (4)
din Ordonanța de urgență a Guvernului nr. 184/2002
pentru modificarea și completarea Legii nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, precum și
pentru stabilirea unor măsuri pentru accelerarea aplicării
acesteia și a Ordonanței de urgență a Guvernului
nr. 94/2000 privind retrocedarea unor bunuri imobile care
au aparținut cultelor religioase din România, aprobată cu
modificări și completări prin Legea nr. 501/2002, excepție
ridicată de Elena Jugaru.
În motivarea excepției de neconstituționalitate se
susține că prevederile legale criticate încalcă art. 16 din
Constituție, deoarece îcreează o inegalitate între
persoanele fizice și cultele religioase din România“. Se mai
arată că prin legi speciale sunt acordate anumite drepturi
cultelor religioase din România, fiind încălcat astfel dreptul
de proprietate al persoanelor fizice. De asemenea, se
susține că dispozițiile legale criticate fac ineficientă
aplicarea art. 46 alin. (2) din Legea nr. 10/2001, ce este
incident în judecarea cauzei în care s-a invocat excepția.
Judecătoria Sibiu consideră că excepția de
neconstituționalitate este neîntemeiată. Se arată în acest
sens că textul de lege criticat nu încalcă dispozițiile art. 16
din Constituție, deoarece înu este de natură să creeze

discriminări între proprietari“. Pe de altă parte se
precizează că dispoziția constituțională invocată are în
vedere egalitatea în drepturi a cetățenilor, iar nu a
persoanelor juridice. Se mai arată că textul de lege criticat
nu contravine nici art. 44 din Constituție, întrucât îocrotirea
dreptului de proprietate intervine numai dacă acesta a fost
legal dobândit“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. Se arată că prevederile art. 8 alin. (2)
din Legea nr. 10/2001 înu instituie nici o discriminare în
ocrotirea proprietății private, întrucât reglementările legale
invocate se referă la situații distincte, ca și la persoane
deosebite“, astfel încât nu poate fi reținută încălcarea
dispozițiilor art. 16 din Constituție. Textele de lege criticate
nu contravin nici dispozițiilor art. 44 din Constituție, ci,
dimpotrivă, reprezintă o aplicare a acestor dispoziții, potrivit
cărora conținutul și limitele dreptului de proprietate sunt
stabilite prin lege. Se invocă în acest sens jurisprudența
Curții Constituționale.
Avocatul Poporului consideră că prevederile legale
criticate nu încalcă dispozițiile art. 16 din Constituție,
deoarece îacestea se aplică tuturor persoanelor prevăzute
în ipoteza normei legale, respectiv tuturor celor îndreptățiți
la măsuri reparatorii, fără nici o discriminare pe criterii
arbitrare“. În ceea ce privește invocarea încălcării
dispozițiilor art. 44 din Constituție, se apreciază că aceasta
nu este întemeiată, întrucât îstabilirea unui termen special,
derogatoriu de la dreptul comun, pentru prescrierea acțiunii
în constatarea nulității absolute“ (...), îare ca finalitate
prevenirea eventualelor abuzuri în detrimentul altor titulari
de drepturi, în egală măsură ocrotite și limitarea efectelor
perturbatoare asupra stabilității și securității raporturilor
juridice“. În ceea ce privește referirea autorului excepției la
necorelarea unor dispoziții legale, se apreciază că acest
aspect nu poate face obiectul controlului de
neconstituționalitate, invocându-se în acest sens
jurisprudența în materie a Curții Constituționale.
Președintele Camerei Deputaților consideră ca fiind
neîntemeiată critica de neconstituționalitate a prevederilor
art. 8 alin. (2) din Legea nr. 10/2001, deoarece
îreglementarea situației juridice a unor categorii de imobile
prin acte normative distincte nu este în măsură să
constituie, prin ea însăși, o încălcare a principiului egalității
cetățenilor în fața legii, (...) fiind atributul exclusiv al
legiuitorului să stabilească întinderea obiectului reglementării
unui act normativ“. Se mai arată că îdispozițiile art. 8
alin. (2) din Legea nr. 10/2001 nu împiedică în nici un fel
aplicarea prevederilor art. VI alin. (4) al titlului II din
Ordonanța de urgență a Guvernului nr. 184/2002“ (...),
întrucât înorma de trimitere de la art. VI alin. (4) al titlului II
din Ordonanța de urgență a Guvernului nr. 184/2002 face
posibilă aplicarea, în cazul imobilelor care au aparținut
cultelor religioase, numai a regulilor prevăzute la art. 46
alin. (1), (2) și (4) din Legea nr. 10/2001, iar nu a acestei
legi în întregime“. Așadar, îsubdobânditorii unor imobile ce
au aparținut cultelor religioase din România, preluate fără
titlu valabil, se bucură de protecția pe care art. 46 alin. (2)
din Legea nr. 10/2001 o acordă bunei-credințe“. Se arată
astfel că îdrepturile de proprietate ale subdobânditorilor de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 527/21.VI.2005
bună-credință sunt ocrotite în deplină concordanță cu
prevederile art. 44 din Constituție“.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
rezultă din Încheierea de sesizare a Curții Constituționale
din 18 ianuarie 2005, îl constituie prevederile art. 8 din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989 și ale art. VI alin. (4) din
Ordonanța de urgență a Guvernului nr. 184/2002 pentru
modificarea și completarea Legii nr. 10/2001 privind regimul
juridic al unor imobile preluate în mod abuziv în perioada
6 martie 1945 — 22 decembrie 1989, precum și pentru
stabilirea unor măsuri pentru accelerarea aplicării acesteia
și a Ordonanței de urgență a Guvernului nr. 94/2000
privind retrocedarea unor bunuri imobile care au aparținut
cultelor religioase din România, aprobată cu modificări și
completări prin Legea nr. 501/2002.
Legea nr. 10/2001 a fost republicată în Monitorul Oficial
al României, Partea I, nr. 279 din 4 aprilie 2005, iar
Ordonanța de urgență a Guvernului nr. 184/2002 a fost
publicată în Monitorul Oficial al României, Partea I, nr. 929
din 18 decembrie 2002.
În legătură cu neconstituționalitatea prevederilor art. 8
din Legea nr. 10/2001, Curtea constată că, potrivit motivării
formulate de către autorul excepției, aceasta privește, în
realitate, doar alin. (2) al acestui articol, care se referă la
regimul juridic al imobilelor care au aparținut cultelor
religioase sau comunităților minorităților naționale, preluate
de stat sau de alte persoane juridice.
Prevederile legale criticate au următorul conținut:
— Art. 8 alin. (2) din Legea nr. 10/2001: îRegimul
juridic al imobilelor care au aparținut cultelor religioase sau
comunităților minorităților naționale, preluate de stat sau de
alte persoane juridice, va fi reglementat prin acte normative
speciale. Până la adoptarea acestor reglementări este interzisă
instrăinarea imobilelor în cauză sau schimbarea destinației
acestora.“;
— Art. VI alin. (4) al titlului II din Ordonanța de urgență
a Guvernului nr. 184/2002: îPrin derogare de la dreptul
comun, indiferent de cauza de nulitate, dreptul la acțiune se
prescrie în termen de 6 luni de la data intrării în vigoare a
prezentei ordonanțe de urgență. Pentru soluționarea acestor
cauze instanțele judecătorești competente vor avea în vedere
dispozițiile art. 46 alin. (1), (2) și (4) din Legea nr. 10/2001, cu
modificările și completările ulterioare.“
În opinia autorului excepției de neconstituționalitate
prevederile legale criticate contravin dispozițiilor
constituționale cuprinse în art. 16 — Egalitatea în drepturi —
și în art. 44 — Dreptul de proprietate privată.

5

Examinând excepția de neconstituționalitate ridicată,
Curtea reține următoarele:
I. Art. 8 alin. (2) din Legea nr. 10/2001 a mai făcut
obiect al controlului de constituționalitate, prin raportare la
aceleași dispoziții constituționale, și cu o motivare identică.
Prin Decizia nr. 542 din 7 decembrie 2004, publicată în
Monitorul Oficial al României, Partea I, nr. 62 din
18 ianuarie 2005, Curtea Constituțională s-a pronunțat în
sensul că acest text de lege are caracterul unei norme
imperative, cu caracter temporar, ce instituie un regim
juridic special, derogatoriu de la regimul juridic al imobilelor
preluate în mod abuziv în perioada 6 martie 1945 —
22 decembrie 1989, constând în interdicția înstrăinării
imobilelor care au aparținut cultelor religioase sau
comunităților minorităților naționale, preluate de stat sau de
alte persoane juridice, până la adoptarea unor acte
normative speciale. Prin urmare, Curtea a reținut că
principiul constituțional al egalității în drepturi nu este
încălcat, deoarece persoanele fizice, pe de o parte, și
cultele religioase sau comunitățile minorităților naționale, pe
de altă parte, se află în situații juridice diferite, ceea ce
justifică adoptarea de către legiuitor a unui regim juridic
diferit. În acest sens este menționată și Decizia nr. 41 din
4 februarie 2003, publicată în Monitorul Oficial al României,
Partea I, nr. 210 din 31 martie 2003.
Referitor la critica de neconstituționalitate privind
încălcarea dispozițiilor art. 44 din Constituție, prin Decizia
nr. 542 din 7 decembrie 2004, anterior menționată, Curtea
a statuat că garantarea și ocrotirea proprietății operează în
condițiile dobândirii dreptului de proprietate cu respectarea
prevederilor legale. Prin urmare, nu poate fi invocată
protecția constituțională a dreptului de proprietate, în
condițiile dobândirii acestui drept cu încălcarea unei norme
juridice imperative.
II. În ceea ce privește neconstituționalitatea dispozițiilor
art. VI alin. (4) al titlului II din Ordonanța de urgență a
Guvernului nr. 184/2002, prin Decizia nr. 542 din
7 decembrie 2004, publicată în Monitorul Oficial al
României, Partea I, nr. 62 din 18 ianuarie 2005, Curtea a
reținut că această reglementare, stabilind un termen
special, de prescripție a acțiunii în constatarea nulității
absolute, derogatoriu de la dreptul comun, nu este de
natură a aduce vreo atingere dreptului de proprietate sau
de a încălca principiul egalității în fața legii a cetățenilor,
iar soluția legiuitorului este în concordanță cu dispozițiile
constituționale cuprinse în art. 126 alin. (2), potrivit cărora
îCompetența instanțelor judecătorești și procedura de judecată
sunt prevăzute numai prin lege“.
Soluțiile pronunțate și considerentele ce au stat la baza
deciziilor menționate sunt valabile și în prezenta cauză,
întrucât nu au intervenit elemente noi, de natură a
determina o reconsiderare a jurisprudenței Curții
Constituționale
De altfel, în legătură cu termenul de exercitare a
dreptului la acțiune prevăzut de art. VI alin. (4) din
Ordonanța de urgență a Guvernului nr. 184/2002, Curtea
observă că, pentru cei care nu au introdus acțiuni în
restituirea imobilelor în termenul de 6 luni prevăzut inițial
de Ordonanța de urgență a Guvernului nr. 184/2002, a fost
instituit ca măsură reparatorie un nou termen în care poate
fi exercitat dreptul la acțiune. Astfel, art. II din Legea
nr. 48 din 23 martie 2004 privind aprobarea Ordonanței de
urgență a Guvernului nr. 184/2002, publicată în Monitorul
Oficial al României, Partea I, nr. 262 din 25 martie 2004,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 527/21.VI.2005

prevede: îDreptul la acțiune prevăzut la titlul II art. VI alin. (4)
din Ordonanța de urgență a Guvernului nr. 184/2002 se poate
exercita și în termen de 6 luni de la data intrării în vigoare a
prezentei legi.“
În prezenta cauză autorul excepției mai susține că
dispozițiile legale criticate fac ineficientă aplicarea art. 46
alin. (2) din Legea nr. 10/2001, text ce este incident în
judecarea cauzei în care s-a invocat excepția. Sub acest
aspect, Curtea reține că nu este competentă să se
pronunțe, reglementarea legală fiind de resortul exclusiv al
puterii legiuitoare. Potrivit art. 2 alin. (2) din Legea
nr. 47/1992 privind organizarea și funcționarea Curții

Constituționale, îSunt neconstituționale prevederile actelor
prevăzute la alin. (1), care încalcă dispozițiile sau principiile
Constituției“. Curtea a stabilit în jurisprudența sa, de
exemplu prin Decizia nr. 81 din 25 mai 1999, publicată în
Monitorul Oficial al României, Partea I, nr. 325 din 8 iulie
1999, că examinarea constituționalității unui text de lege
are în vedere compatibilitatea acestuia cu dispozițiile
constituționale pretins încălcate, și nu compararea mai
multor prevederi legale între ele, astfel încât o problemă de
necorelare între două acte normative nu poate fi examinată
de instanța de contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (2) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989 și ale art. VI alin. (4) din
Ordonanța de urgență a Guvernului nr. 184/2002 pentru modificarea și completarea Legii nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, precum și pentru
stabilirea unor măsuri pentru accelerarea aplicării acesteia și a Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor religioase din România, aprobată cu modificări și completări
prin Legea nr. 501/2002, excepție ridicată de Elena Jugaru în Dosarul nr. 7.080/2004 al Judecătoriei Sibiu.
Definitivă și general obligatorie.
Pronunțată în ședința publică din data de 12 mai 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Listei cu gradatori autorizați
Având în vedere prevederile art. 6 alin. (3) și ale art. 9 alin. (2) din Hotărârea Guvernului nr. 1.336/2002 privind
instituirea Sistemului național de gradare a semințelor de consum,
văzând Lista cu gradatori autorizați propuși de către Comisia Națională de Gradare a Semințelor de Consum,
văzând Referatul de aprobare nr. 76.446 din 2 iunie 2005 al Direcției generale elaborare strategii, politici
sectoriale și de piață,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Lista cu gradatori autorizați, în
număr de 47 de persoane, prevăzută în anexa care face
parte integrantă din prezentul ordin.

Art. 2. — Se aprobă emiterea licenței de gradator
persoanelor prevăzute în lista menționată la art. 1.
Art. 3. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 2 iunie 2005.
Nr. 425.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 527/21.VI.2005

7
ANEXĂ*)

LISTĂ CU GRADATORI AUTORIZAȚI

*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 527/21.VI.2005

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind modificarea Ordinului ministrului agriculturii, pădurilor și dezvoltării rurale nr. 113/2005
privind aprobarea cantităților de carne, de pește și de produse zootehnice, pe specii,
pentru care se acordă subvenții în conformitate cu prevederile Hotărârii Guvernului nr. 64/2005
privind sprijinul direct al statului prin acordarea de subvenții, în anul 2005,
producătorilor agricoli din sectorul animalier, pentru creșterea producției animaliere
și piscicole, precum și a efectivelor de animale
Având în vedere prevederile art. 12 alin. (1) din Hotărârea Guvernului nr. 64/2005 privind sprijinul direct al
statului prin acordarea de subvenții, în anul 2005, producătorilor agricoli din sectorul animalier, pentru creșterea producției
animaliere și piscicole, precum și a efectivelor de animale,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările uterioare,
ministrul agriculturii, pădurilor și dezvoltării rurale emite următorul ordin:
Art. I. — Ordinul ministrului agriculturii, pădurilor și
dezvoltării rurale nr. 113/2005 privind aprobarea cantităților
de carne, de pește și de produse zootehnice, pe specii,
pentru care se acordă subvenții în conformitate cu
prevederile Hotărârii Guvernului nr. 64/2005 privind sprijinul
direct al statului prin acordarea de subvenții, în anul 2005,
producătorilor agricoli din sectorul animalier, pentru
creșterea producției animaliere și piscicole, precum și a
efectivelor de animale, publicat în Monitorul Oficial al
României, Partea I, nr. 149 din 18 februarie 2005, se
modifică după cum urmează:
1. La articolul 2, literele a), b), c) și d) vor avea
următorul cuprins:
îa) pentru cantitatea de 5,5 mii tone carne tineret bovin,
valoarea totală a subvenției este de 33,0 miliarde lei;
b) pentru cantitatea de 51,07 mii tone carne porc,
valoarea totală a subvenției este de 612,8 miliarde lei;
c) pentru cantitatea de 0,143 mii tone carne tineret ovin,
valoarea totală a subvenției este de 1 miliard lei;

d) pentru cantitatea de 84,5 mii tone carne pasăre în
viu — pui broiler, valoarea totală a subvenției este de
676,0 miliarde lei“.
2. La articolul 3, literele b) și c) vor avea următorul
cuprins:
îb) pentru cantitatea de 21 tone carne porc, valoarea
totală a subvenției este de 0,3 miliarde lei;
c) pentru cantitatea de 78 tone carne pasăre în viu — pui
broiler, valoarea totală a subvenției este de 0,7 miliarde lei.“
3. La articolul 5, literele a) și d) vor avea următorul
cuprins:
îa) pentru 20.390 de juninci la prima fătare, valoarea
totală a subvențiilor este de 54,7 miliarde lei;
...............................................................................................
d) pentru 57.270 de oi mioare, berbeci adulți și berbeci
miori, valoarea totală a subvențiilor este de 6,3 miliarde lei.“
Art. II. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 17 iunie 2005.
Nr. 488.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 527/21.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032521]
ISSN 1453—4495

PDF compression, OCR, web-optimization with CVISION's PdfCompressor

