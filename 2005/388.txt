Anul 173 (XVII) — Nr. 388

PARTEA

I

LEGI, DECRETE, HOTĂRÂRI ȘI ALTE ACTE

Luni, 9 mai 2005

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 171 din 22 martie 2005 referitoare la excepția
de neconstituționalitate a prevederilor art. 82 din
Ordonanța de urgență a Guvernului nr. 194/2002
privind regimul străinilor în România.......................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
49.

— Ordin al președintelui Autorității Naționale
Sanitare Veterinare și pentru Siguranța Alimentelor
privind modificarea și completarea Ordinului
președintelui Autorității Naționale Sanitare
Veterinare și pentru Siguranța Alimentelor
nr. 100/2004 pentru aprobarea Normei sanitare
veterinare care stabilește condițiile suplimentare

Pagina
privind controlul sanitar veterinar al produselor din
pescuit, crustaceelor, moluștelor, gasteropodelor și
batracienilor, destinate comercializării directe către
consumatorul final sau procesării în alimente
pentru consum uman ................................................

2–4
462.

4–5

— Ordin al ministrului sănătății pentru modificarea
și completarea Ordinului ministrului sănătății și
familiei nr. 431/2002 privind înființarea, organizarea
și funcționarea centrelor de referință de diagnostic
imagistic, cu modificările și completările ulterioare.....

5–6

REPUBLICĂRI
Ordonanța Guvernului nr. 7/2003 privind utilizarea în
scopuri exclusiv pașnice a energiei nucleare .......

6–8

2

MONITORUL OFICIAL AL ROMÂNIEI, PARTEA I, Nr. 388/9.V.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 171
din 22 martie 2005

referitoare la excepția de neconstituționalitate a prevederilor art. 82
din Ordonanța de urgență a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Predescu
Ion Tiucă
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 82 din Ordonanța de urgență a
Guvernului nr. 194/2002 privind regimul străinilor în
România, excepție ridicată de Kaddour Ahmad în Dosarul
nr. 5.658/2004 al Curții de Apel Suceava — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public. Acesta pune
concluzii de respingere ca neîntemeiată a excepției de
neconstituționalitate, considerând că textul de lege criticat
nu încalcă dispozițiile constituționale invocate de autorul
excepției. Precizează că accesul liber la justiție nu implică
posibilitatea de a exercita toate căile de atac existente,
fiind atributul exclusiv al legiuitorului de a stabili căror căi
de atac sunt supuse hotărârile judecătorești. Arată că
exigențele Convenției pentru apărarea drepturilor omului și
a libertăților fundamentale impun existența dublului grad de
jurisdicție numai în cauzele penale, or obiectul procesului
în cadrul căruia s-a ridicat excepția de neconstituționalitate
îl constituie soluționarea unui litigiu de contencios
administrativ.
C U R T E A,

având în vedere actele și lucrările dosarului, constată
următoarele:
Prin Încheierea din 20 decembrie 2004, pronunțată în
Dosarul nr. 5.658/2004, Curtea de Apel Suceava — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 82 din Ordonanța de urgență a Guvernului
nr. 194/2002 privind regimul străinilor în România.
Excepția de neconstituționalitate a fost ridicată de
Kaddour Ahmad într-o acțiune în contencios administrativ
având ca obiect soluționarea contestației formulate de
acesta împotriva dispoziției de părăsire a teritoriului
României, emisă de Autoritatea pentru străini — Biroul
pentru străini al județului Suceava.
În motivarea excepției de neconstituționalitate se
susține că textul de lege criticat încalcă dispozițiile art. 1
alin. (3), art. 11 și ale art. 48 din Constituție, raportate la
prevederile art. 6 pct. 1 și ale art. 13 din Convenția pentru

apărarea drepturilor omului și a libertăților fundamentale.
Arată că, în conformitate cu prevederile art. 82 alin. (1) din
Ordonanța de urgență a Guvernului nr. 194/2002, sentința
pronunțată de curtea de apel, ca instanță de fond, este
definitivă și irevocabilă, ceea ce înseamnă că înu mai este
susceptibilă de a fi atacată în nici un fel, deci este
nerecurabilă“. Consideră că această dispoziție de lege
contravine dreptului la un proces echitabil și constituie
îo limitare intolerabilă a liberului acces la actul de justiție“.
De asemenea, susține că în speță nu sunt întrunite
condițiile prevăzute de art. 49 din Constituție pentru
restrângerea exercițiului unor drepturi sau libertăți,
concluzionând că îeliminarea posibilității exercițiului unei căi
de atac nu este justificată și, deci, aduce o gravă atingere
drepturilor și libertăților fundamentale ale omului,
încălcându-se atât Constituția, cât și tratatele internaționale
la care România a aderat“.
Curtea de Apel Suceava — Secția comercială și de
contencios administrativ apreciază că reclamantului nu
i-au fost încălcate drepturile recunoscute de lege, împotriva
sentinței pronunțate de curtea de apel acesta având
deschisă calea apelului, conform art. 14 din Legea
contenciosului administrativ nr. 29/1990.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În susținerea acestui punct de vedere
invocă Decizia nr. 464 din 4 decembrie 2003, prin care
Curtea Constituțională a respins excepția de neconstituționalitate a prevederilor art. 82 din Ordonanța de urgență
a Guvernului nr. 194/2002 privind regimul străinilor în
România. De asemenea, este invocată Hotărârea din
5 octombrie 2000, pronunțată în cauza îMaaouia împotriva
Franței“, prin care Curtea Europeană a Drepturilor Omului a
statuat că îdeciziile privind intrarea, șederea și expulzarea
străinilor nu privesc drepturile și obligațiile civile ale
reclamantului și nici acuzații de natură penală, în sensul
art. 6 pct. 1 din Convenție. În consecință, art. 6 pct. 1 nu
este aplicabil cauzei“. Arată, de asemenea, că prin
Convenția pentru apărarea drepturilor omului și a libertăților
fundamentale se impune statelor semnatare obligația de a
conferi persoanelor dreptul la dublul grad de jurisdicție, dar
în materie penală, conform art. 2 alin. 1 din Protocolul
nr. 7 adițional la Convenție. îOr, dreptul reclamantului de a
contesta dispoziția de părăsire a teritoriului nu face obiectul
unei proceduri penale, ci al unei proceduri în contencios
administrativ.“
Avocatul Poporului apreciază că sesizarea Curții
Constituționale nu este legală. Aceasta deoarece Curtea de
Apel Suceava nu și-a exprimat opinia asupra excepției
de neconstituționalitate ridicate în fața sa, or, din

MONITORUL OFICIAL AL ROMÂNIEI, PARTEA I, Nr. 388/9.V.2005
interpretarea dispozițiilor art. 29 alin. (4) din Legea
nr. 47/1992 privind organizarea și funcționarea Curții
Constituționale rezultă că încheierea instanței de judecată
prin care se sesizează Curtea Constituțională trebuie să
cuprindă, în mod obligatoriu, opinia instanței asupra
excepției invocate de autor, aceasta fiind o condiție de
valabilitate a sesizării. Mai arată că dispozițiile art. 29
alin. (4) din Legea nr. 47/1992 sunt imperative și reprezintă
voința legiuitorului de a acorda instanței de judecată rolul
unui filtru de acces la instanța de contencios constituțional.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 82 din Ordonanța de urgență a Guvernului
nr. 194/2002 privind regimul străinilor în România,
republicată în Monitorul Oficial al României, Partea I,
nr. 201 din 8 martie 2004, modificată și completată prin
Legea nr. 482/2004, publicată în Monitorul Oficial al
României, Partea I, nr. 1.116 din 27 noiembrie 2004.
Conținutul textului de lege criticat este următorul:
— Art. 82: î(1) Dispoziția de părăsire a teritoriului poate fi
atacată în termen de 10 zile lucrătoare de la data comunicării,
la Curtea de Apel București, în cazul în care aceasta a fost
emisă de Autoritatea pentru străini, sau la curtea de apel în a
cărei rază de competență se află formațiunea teritorială care a
emis dispoziția de părăsire a teritoriului. Instanța soluționează
cererea în termen de 30 de zile de la data primirii acesteia.
Sentința instanței este definitivă și irevocabilă.
(2) Exercitarea căii de atac prevăzute la alin. (1) suspendă
executarea dispoziției de părăsire a teritoriului.“
În opinia autorului excepției de neconstituționalitate
textul de lege criticat contravine dispozițiilor constituționale
ale art. 1 alin. (3), art. 11 și ale art. 52 (art. 48 în forma
nerevizuită a Constituției), dispoziții al căror conținut este
următorul:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 52: î(1) Persoana vătămată într-un drept al său ori
într-un interes legitim, de o autoritate publică, printr-un act
administrativ sau prin nesoluționarea în termenul legal a unei
cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.

3

(2) Condițiile și limitele exercitării acestui drept se stabilesc
prin lege organică.
(3) Statul răspunde patrimonial pentru prejudiciile cauzate
prin erorile judiciare. Răspunderea statului este stabilită în
condițiile legii și nu înlătură răspunderea magistraților care
și-au exercitat funcția cu rea-credință sau gravă neglijență.“
De asemenea, autorul excepției consideră că textul de
lege criticat încalcă și prevederile art. 6 pct. 1 din
Convenția pentru apărarea drepturilor omului și a libertăților
fundamentale, conform cărora: Orice persoană are dreptul la
judecarea în mod echitabil (...) a cauzei sale, (...)“, precum și
pe cele ale art. 13 din același instrument juridic
internațional, potrivit cărora îOrice persoană, ale cărei
drepturi și libertăți recunoscute de prezenta convenție au fost
încălcate, are dreptul să se adreseze efectiv unei instanțe
naționale, chiar și atunci când încălcarea s-ar datora unor
persoane care au acționat în exercitarea atribuțiilor lor oficiale“.
Din analizarea excepției de neconstituționalitate se
observă că dispozițiile art. 82 alin. (1) din Ordonanța de
urgență a Guvernului nr. 194/2002, care prevăd că sentința
curții de apel prin care se soluționează cererea de anulare
a dispoziției de părăsire a teritoriului este definitivă și
irevocabilă, au mai fost supuse controlului Curții
Constituționale, constatându-se constituționalitatea acestora
prin Decizia nr. 464 din 4 decembrie 2003, publicată în
Monitorul Oficial al României, Partea I, nr. 3 din 5 ianuarie
2004. S-a reținut cu acel prilej că în jurisprudența
constantă a Curții Constituționale s-a statuat faptul că
accesul la justiție nu presupune accesul la toate mijloacele
procedurale prin care se înfăptuiește justiția, iar instituirea
regulilor de desfășurare a procesului în fața instanțelor
judecătorești, deci și reglementarea căilor de atac, este de
competența exclusivă a legiuitorului. Pe aceleași considerente urmează să fie respinsă critica de neconstituționalitate și în prezenta cauză.
În ceea ce privește dispozițiile art. 82 alin. (2) din
Ordonanța de urgență a Guvernului nr. 194/2002, Curtea
constată că acestea nu pot face obiectul controlului de
constituționalitate, întrucât autorul excepției nu formulează
nici o critică de neconstituționalitate. Curtea Constituțională
a reținut în mod constant că nu este în măsură să se
substituie părții cu privire la invocarea unor motive de
neconstituționalitate, deoarece ar exercita astfel un control
din oficiu, ceea ce este inadmisibil în raport cu prevederile
art. 146 lit. d) din Constituție și cu cele cuprinse în art. 10
alin. (2) din Legea nr. 47/1992 privind organizarea și
funcționarea Curții Constituționale, potrivit cărora îSesizările
trebuie făcute în formă scrisă și motivate“. În acest sens, pot
fi menționate exemplificativ Decizia Curții Constituționale
nr. 93 din 25 iunie 1998, publicată în Monitorul Oficial al
României, Partea I, nr. 282 din 31 iulie 1998, și Decizia
nr. 386 din 16 octombrie 2003, publicată în Monitorul
Oficial al României, Partea I, nr. 841 din 26 noiembrie 2003.
În sfârșit, Curtea constată că în cauză nu sunt incidente
dispozițiile constituționale invocate de autorul excepției,
referitoare la caracterul statului român de stat de drept,
democratic și social, cuprinse în art. 1 alin. (3) din Legea
fundamentală, și nici cele ale art. 52 din Constituție, privind
dreptul persoanei vătămate de o autoritate publică.
Cu referire la punctul de vedere exprimat de Avocatul
Poporului în sensul că lipsa opiniei instanței de judecată cu
privire la excepția de neconstituționalitate ridicată conduce
la nelegalitatea sesizării, Curtea reține că lipsa de diligență
a autorității publice și culpa sa în îndeplinirea obligațiilor
izvorâte din lege nu pot reprezenta un impediment în calea
valorificării depline a dreptului la apărare, în speță prin
sesizarea Curții Constituționale în scopul realizării
controlului de constituționalitate a unui text de lege de care
depinde soluționarea cauzei. Curtea Constituțională a

4

MONITORUL OFICIAL AL ROMÂNIEI, PARTEA I, Nr. 388/9.V.2005

statuat în acest sens, de exemplu în Decizia nr. 47 din 5
martie 1997, publicată în Monitorul Oficial al României,
Partea I, nr. 146 din 10 aprilie 1998, în care s-a reținut că
îlipsa opiniei instanței judecătorești din încheierile de
sesizare nu poate opri Curtea să judece cauzele ce i-au
fost deduse, deoarece încălcarea de către instanță a
obligației de a-și exprima opinia nu poate paraliza

exercitarea dreptului conferit de Constituție autorilor
excepției de a o invoca și, în mod corelativ, de a primi
soluția rezultată din controlul legii de către Curtea
Constituțională. De principiu, exercițiul unui drept
constituțional nu poate fi împiedicat de neîndeplinirea unei
obligații în sarcina unei autorități publice, chiar dacă
aceasta este o instanță judecătorească“.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 82 din Ordonanța de urgență a Guvernului
nr. 194/2002 privind regimul străinilor în România, excepție ridicată de Kaddour Ahmad în Dosarul nr. 5.658/2004 al Curții
de Apel Suceava — Secția comercială și de contencios administrativ.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind modificarea și completarea Ordinului președintelui Autorității Naționale Sanitare Veterinare
și pentru Siguranța Alimentelor nr. 100/2004 pentru aprobarea Normei sanitare veterinare
care stabilește condițiile suplimentare privind controlul sanitar veterinar al produselor din pescuit,
crustaceelor, moluștelor, gasteropodelor și batracienilor, destinate comercializării directe
către consumatorul final sau procesării în alimente pentru consum uman
În temeiul Ordonanței Guvernului nr. 42/2004 privind organizarea activității sanitar-veterinare și pentru siguranța
alimentelor, aprobată cu modificări și completări prin Legea nr. 215/2004, cu modificările și completările ulterioare,
văzând Referatul de aprobare nr. 31.605/2005, întocmit de Direcția generală sanitară veterinară din structura
Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Norma sanitară veterinară care stabilește
condițiile suplimentare privind controlul sanitar veterinar al
produselor din pescuit, crustaceelor, moluștelor,
gasteropodelor și batracienilor, destinate comercializării
directe către consumatorul final sau procesării în alimente
pentru consum uman, aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 100/2004, publicat în Monitorul Oficial al
României, Partea I, nr. 94 din 28 ianuarie 2005, se
modifică după cum urmează:
1. La articolul 2 litera a) alineatul (1), punctul 3.1 va
avea următorul cuprins:
î3.1. Produsele din pescuit cu greutate de peste 3 kg,
destinate comercializării directe către consumatorul final, se

congelează individual, iar cele mai mici de 3 kg pot fi
congelate sub formă de brichete; produsele din pescuit se
introduc în ambalaje care nu deteriorează caracteristicile
organoleptice ale produselor, nu transmit substanțe nocive
pentru sănătatea consumatorului și sunt suficient de
rezistente pentru a asigura protecția eficientă a produselor;
ambalajele trebuie să fie etichetate corespunzător, în
conformitate cu prevederile legislației în vigoare.“
2. La articolul 2, după litera f) se introduce o nouă
literă, litera g), cu următorul cuprins:
îg) Peștele întreg, la care au fost evidențiate formațiuni
parazitare la nivelul viscerelor și care pot fi îndepărtate în
totalitate, se dirijează la procesare, sub supraveghere
sanitară veterinară, într-o unitate aprobată sanitar veterinar,

MONITORUL OFICIAL AL ROMÂNIEI, PARTEA I, Nr. 388/9.V.2005
care dispune de facilități pentru îndepărtarea eficientă a
părților parazitate din acesta și în care sunt respectate
condițiile de igienă pentru evitarea posibilităților de
contaminare; peștele la care au fost evidențiate formațiuni
parazitare la nivelul musculaturii sau la nivelul musculaturii
și viscerelor se declară impropriu consumului uman și nu
se acceptă valorificarea pentru consum uman, în
conformitate cu prevederile legislației naționale sanitare
veterinare în vigoare.“

5

Art. II. — Institutele centrale de profil, direcțiile sanitare
veterinare și pentru siguranța alimentelor județene și a
municipiului București vor duce la îndeplinire prevederile
prezentului ordin.
Art. III. — Autoritatea Națională Sanitară Veterinară și
pentru Siguranța Alimentelor va controla modul de aplicare
a prevederilor prezentului ordin.
Art. IV. — Prezentul ordin va fi publicat în Monitorul
Oficial al României, Partea I.

Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
București, 19 aprilie 2005.
Nr. 49.
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății și familiei nr. 431/2002
privind înființarea, organizarea și funcționarea centrelor de referință de diagnostic imagistic,
cu modificările și completările ulterioare
În temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările ulterioare, văzând Referatul de aprobare nr. M.C. 5.382/2005 al secretarului general al Ministerului Sănătății,
ministrul sănătății emite următorul ordin:
Art. I. — Ordinul ministrului sănătății și familiei
nr. 431/2002 privind înființarea, organizarea și funcționarea
centrelor de referință de diagnostic imagistic, publicat în
Monitorul Oficial al României, Partea I, nr. 436 din 21 iunie
2002, cu modificările și completările ulterioare, se modifică
și se completează după cum urmează:
1. Titlul ordinului va avea următorul cuprins:
îORDIN
privind înființarea, organizarea și funcționarea centrelor
de referință de diagnostic imagistic și a centrelor
de diagnostic și terapie endovasculară
de înaltă performanță“
2. După articolul 1 se introduce articolul 1 1 cu
următorul cuprins:
îArt. 1 1 . — (1) Se aprobă înființarea centrelor de
diagnostic și terapie endovasculară de înaltă performanță,
organizate ca unități sanitare publice ori private, cu sau
fără personalitate juridică, având dotarea minimă prevăzută
în anexa nr. 2.
(2) Centrele de diagnostic și terapie endovasculară de
înaltă performanță furnizează servicii medicale de
specialitate, atât în sistem ambulatoriu, cât și pentru
pacienții internați, în condițiile stabilite prin Contractul-cadru

privind condițiile acordării asistenței medicale în cadrul
sistemului de asigurări sociale de sănătate.“
3. Articolul 2 va avea următorul cuprins:
îArt. 2. — Centrele de referință de diagnostic imagistic
și centrele de diagnostic și terapie endovasculară de înaltă
performanță din sistemul public se înființează prin ordin al
ministrului sănătății, iar cele private se înființează în
conformitate cu prevederile Legii nr. 31/1990 privind
societățile comerciale, republicată, pe baza îndeplinirii
criteriilor prevăzute în anexele nr. 1 și 2 care fac parte
integrantă din prezentul ordin.“
4. Articolul 4 va avea următorul cuprins:
îArt. 4. — Organizarea și funcționarea centrelor de
referință de diagnostic imagistic și a centrelor de diagnostic
și terapie endovasculară de înaltă performanță se stabilesc
prin regulament/act constitutiv de organizare și funcționare.“
5. Anexele nr. 1 și 2 la Ordinul ministrului sănătății și
familiei nr. 431/2002, cu modificările și completările
ulterioare, se înlocuiesc cu anexele nr. 1 și 2 la prezentul
ordin.
Art. II. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză

București, 28 aprilie 2005.
Nr. 462.

6

MONITORUL OFICIAL AL ROMÂNIEI, PARTEA I, Nr. 388/9.V.2005
ANEXA Nr. 1
CRITERIILE

pe baza cărora o unitate sanitară de tip ambulatoriu poate fi declarată centru de referință de diagnostic imagistic
sau centru de diagnostic și terapie endovasculară de înaltă performanță
1. Centrul de referință de diagnostic imagistic, respectiv
centrul de diagnostic și terapie endovasculară de înaltă
performanță sunt unități sanitare publice ori private, cu sau
fără personalitate juridică, autorizate și/sau acreditate
conform dispozițiilor legale în vigoare pentru desfășurarea
de activități medicale de specialitate în sistem ambulatoriu.
2. Pentru a dobândi calitatea de centru de referință de
diagnostic imagistic, respectiv de centru de diagnostic și
terapie endovasculară de înaltă performanță, o unitate
sanitară trebuie să îndeplinească anumite criterii privind
structura, dotarea și personalul, precum și un program de
activitate permanent, după cum urmează:
a) să organizeze laboratoare de imagistică și explorări
funcționale cu echipamente de înaltă performanță;
b) echipamentele medicale utilizate să fie de ultimă
generație, noi la momentul începerii activității și să fie în

mod continuu actualizate (3—5 ani, în funcție de tipul
aparatului);
c) activitățile să fie prestate de medici specialiști cu
competențe și/sau supraspecializări în domeniile respective,
abilitați să utilizeze aparatura din dotare, precum și de
personal medical mediu specializat;
d) să fie disponibilă și accesibilă cu prioritate
persoanelor asigurate în sistemul asigurărilor sociale de
sănătate, timp de 24 de ore din 24 de ore, 7 zile pe
săptămână.
3. Centrul de referință de diagnostic imagistic, respectiv
centrul de diagnostic și terapie endovasculară de înaltă
performanță, trebuie să fie echipat cu tehnică de calcul
performantă, și să dispună de conexiune informatică cu alte
centre medicale similare din străinătate, pentru facilitarea
schimbului de informații în domeniul său de activitate.
ANEXA Nr. 2

LISTA

cuprinzând dotarea minimă cu aparatură de înaltă performanță a centrelor de referință de diagnostic imagistic
și a centrelor de diagnostic și terapie endovasculară de înaltă performanță
Centrele de referință de diagnostic imagistic și centrele
de diagnostic și terapie endovasculară de înaltă
performanță trebuie să fie dotate cu următoarele tipuri de
aparatură medicală de înaltă performanță, cumulativ:
a) cel puțin unul dintre următoarele tipuri de aparate:
— rezonanță magnetică nucleară;
— computer tomograf;
— echipament de medicină nucleară;
— angiograf;
și

b) cel puțin două dintre următoarele tipuri de aparate:
— mamograf;
— osteodensitometru;
— echipament de radiologie;
— ecograf, ecocardiograf Doppler;
— monitor Holter de electrocardiografie;
— echipament de testare în condiții de efort.

REPUBLICĂRI
O R D O N A N Ț A G U V E R N U L U I Nr. 7/2003*)
privind utilizarea în scopuri exclusiv pașnice a energiei nucleare
CAPITOLUL I
Dispoziții generale
Art. 1. — Promovarea și utilizarea energiei nucleare în
scopuri exclusiv pașnice constituie priorități naționale în
contextul aplicării programelor de dezvoltare durabilă a
societății. Activitățile din domeniul nuclear se desfășoară cu
respectarea standardelor de securitate nucleară în vederea
asigurării unei protecții corespunzătoare a personalului de
exploatare, populației, proprietății și a mediului.
Art. 2. — Obiectul prezentei ordonanțe îl constituie
promovarea și organizarea activităților din domeniul nuclear
pentru asigurarea resurselor de energie nucleară, prin
stimularea cercetării, dezvoltării și utilizării aplicațiilor
nucleare în scopuri pașnice.
Art. 3. — Activitățile din domeniul nuclear supuse
prevederilor prezentei ordonanțe sunt următoarele:
a) cercetarea științifică și dezvoltarea tehnologică în
domeniul energiei nucleare;
b) cercetarea, experimentarea, proiectarea, amplasarea,
construcția, montajul, punerea în funcțiune, exploatarea,

modificarea, importul, exportul, conservarea și dezafectarea
instalațiilor nucleare și radiologice;
c) prospectarea, explorarea, exploatarea și prepararea
minereurilor de uraniu și toriu pentru obținerea
concentratului tehnic;
d) conservarea și închiderea minelor de uraniu,
dezafectarea haldelor și depozitelor de steril cu conținut
scăzut de uraniu;
e) producerea, furnizarea, tratarea, prelucrarea,
utilizarea, depozitarea, transportul, tranzitul, importul și
exportul materialelor nucleare și radioactive, inclusiv ale
combustibilului nuclear, apei grele și tritiului;
f) colectarea, tratarea, condiționarea, transportul,
depozitarea temporară și definitivă a deșeurilor radioactive
și a combustibilului nuclear uzat;
g) evidența și controlul materialelor nucleare și
radioactive, instalațiilor nucleare și radiologice, inclusiv ale
materialelor de interes nuclear, aflate pe teritoriul României;
h) protecția fizică a instalațiilor nucleare și radiologice;

*) Republicată în temeiul art. II din Legea nr. 321/2003 pentru aprobarea Ordonanței Guvernului nr. 7/2003 privind utilizarea în scopuri exclusiv
pașnice a energiei nucleare, publicată în Monitorul Oficial al României, Partea I, nr. 509 din 15 iulie 2003, dându-se textelor o nouă numerotare.
Ordonanța Guvernului nr. 7/2003 a fost publicată în Monitorul Oficial al României, Partea I, nr. 59 din 1 februarie 2003.

MONITORUL OFICIAL AL ROMÂNIEI, PARTEA I, Nr. 388/9.V.2005
i) managementul calității, securitatea nucleară, protecția
împotriva radiațiilor ionizante a personalului expus
profesional, a populației, a mediului și a proprietății;
j) managementul accidentului nuclear și/sau urgenței
radiologice în interiorul și/sau în afara unei instalații
nucleare ori radiologice, inclusiv pregătirea și specializarea
permanentă a personalului implicat;
k) informarea și educarea populației și dezvoltarea
relațiilor cu mass-media privind desfășurarea activităților
nucleare în scopuri pașnice;
l) cercetarea științifică în scopul aplicării tehnicilor și
tehnologiilor nucleare în economie și în viața socială;
m) elaborarea reglementărilor la nivel național în
domeniul nuclear;
n) dezvoltarea relațiilor de cooperare internațională
privind proiectele și/sau programele nucleare;
o) asigurarea pentru incidente și accidente nucleare și
evaluarea daunelor în caz de accident nuclear și/sau
urgență radiologică;
p) producerea, furnizarea, tratarea, utilizarea,
depozitarea temporară sau definitivă, după caz transportul,
tranzitul, importul și exportul dispozitivelor generatoare de
radiații, al surselor radioactive deschise și închise.
CAPITOLUL II
Desfășurarea activităților nucleare
Art. 4. — Activitățile prevăzute la art. 3 sunt activități de
interes național și pot fi desfășurate numai în conformitate
cu reglementările naționale și cu acordurile internaționale la
care România este parte.
Art. 5. — Amplasarea, construcția, transferul de
proprietate și dezafectarea reactoarelor nucleare de putere
și de cercetare, precum și a depozitelor definitive de
deșeuri radioactive și combustibil nuclear uzat se aprobă
prin hotărâre a Guvernului.
CAPITOLUL III
Planul nuclear național
Art. 6. — În România activitățile din domeniul nuclear
se desfășoară conform Planului nuclear național, denumit
în continuare PNN, elaborat în baza Strategiei de
dezvoltare a domeniului nuclear și a Planului de acțiune.
Art. 7. — În vederea armonizării politicilor în domeniul
nuclear și monitorizării implementării PNN se înființează
Agenția Nucleară prin reorganizarea Agenției Naționale
pentru Energie Atomică din cadrul Ministerului Educației și
Cercetării.
Art. 8. — Agenția Nucleară, denumită în continuare AN,
elaborează Strategia de dezvoltare a domeniului nuclear,
Planul de acțiune și PNN, cu consultarea ministerelor, a
altor organe ale administrației publice centrale și locale, a
agenților economici care au responsabilități și activează în
domeniul nuclear, precum și a asociațiilor profesionale din
domeniu.
Art. 9. — (1) PNN este instrumentul prin care statul
realizează politica generală pe termen lung în domeniul
utilizării pașnice a energiei nucleare și a tehnicilor și
tehnologiilor nucleare în economie și viața socială, în
scopul dezvoltării durabile a societății.
(2) PNN cuprinde politicile și obiectivele referitoare la
promovarea și organizarea activităților din domeniul nuclear.
Art. 10. — Strategia energetică nucleară se elaborează
de Ministerul Economiei și Comerțului și este componentă
a Strategiei de dezvoltare a domeniului nuclear și a
Planului de acțiune, aprobată prin hotărâre a Guvernului.

7

Art. 11. — (1) Implementarea PNN se face pe baza
unor programe sectoriale pe termen scurt, mediu și lung.
(2) Programele sectoriale privind dezvoltarea și aplicarea
tehnicilor și tehnologiilor nucleare în diverse domenii ale
economiei și vieții sociale sunt elaborate și administrate de
ministerele cu activități specifice și responsabilități în
domeniul respectiv.
CAPITOLUL IV
Coordonarea națională și cooperarea internațională
Art. 12. — (1) AN coordonează promovarea activităților
nucleare în România, pe baza Strategiei de dezvoltare a
domeniului nuclear, a Planului de acțiune și a PNN.
(2) AN asigură stimularea dezvoltării parteneriatului
internațional prin colaborarea cu Agenția Internațională
pentru Energie Atomică, cu sediul la Viena, denumită în
continuare AIEA, și cu alte organizații internaționale sau
regionale de profil, precum și încheierea de acorduri și
contracte de cercetare-dezvoltare, de asistență tehnică, de
expertiză, de specializare a personalului, cu consultarea
ministerelor cu activități specifice și responsabilități în
domeniul nuclear.
(3) AN promovează participarea agenților economici din
domeniul nuclear la activitățile pe profilul de activitate și la
cele care se desfășoară sub egida AIEA.
CAPITOLUL V
Controlul activităților nucleare
Art. 13. — Comisia Națională pentru Controlul
Activităților Nucleare, denumită în continuare CNCAN, aflată
în coordonarea primului-ministru, prin Cancelaria PrimuluiMinistru, este autoritatea națională competentă în domeniul
reglementării, autorizării și controlului activităților nucleare
desfășurate în România.
Art. 14. — Pentru asigurarea controlului materialelor
nucleare și radioactive sau al combustibilului nuclear, în
cazul în care agentul economic deținător este în stare de
faliment declarată, Guvernul poate decide, în condițiile
prezentei ordonanțe, transferul acestora la un agent
economic român autorizat de CNCAN.
Art. 15. — CNCAN acordă autorizații titularilor de
instalații nucleare în urma verificării calității de îproprietar“,
îutilizator“ sau îoperator“, după caz, a acestora și face
mențiuni în acest sens în cuprinsul autorizației.
CAPITOLUL VI
Agenția Nucleară
Art. 16. — AN este organ de specialitate al
administrației publice centrale, cu personalitate juridică, în
subordinea Guvernului, și are ca principal obiect de
activitate acordarea de asistență tehnică de specialitate
Guvernului în formularea politicii în domeniul nuclear,
precum și promovarea și monitorizarea activităților nucleare
în România.
Art. 17. — AN are următoarele atribuții:
a) elaborarea Strategiei de dezvoltare a domeniului
nuclear, a Planului de acțiune și a PNN și monitorizarea
implementării acestora pe componentele organizatorice,
tehnice și financiare;
b) aprobarea programelor sectoriale pe termen scurt,
mediu și lung;
c) promovarea cercetării-dezvoltării în domeniul utilizării
energiei nucleare în scopuri pașnice;
d) monitorizarea implementării activităților de utilizare a
tehnicilor și tehnologiilor nucleare în economie și în viața
socială, în scopul dezvoltării durabile a societății;

8

MONITORUL OFICIAL AL ROMÂNIEI, PARTEA I, Nr. 388/9.V.2005

e) aprobarea strategiilor privind pregătirea personalului
de specialitate din domeniu, inclusiv a personalului de
intervenție în caz de accident nuclear și/sau urgență
radiologică;
f) analizarea modernizării continue a sistemelor de
protecție fizică a instalațiilor nucleare și radiologice;
g) analizarea informărilor periodice, prezentate de
CNCAN, privind securitatea instalațiilor nucleare și
radiologice și suportul tehnic național aferent, precum și a
celor privind garanțiile nucleare;
h) analizarea actelor normative care reglementează
domeniul nuclear și propunerea de măsuri corective în
cazul sesizării unor deficiențe de ordin legislativ;
i) avizarea documentațiilor și urmărirea investițiilor
privind amplasarea și construcția reactoarelor nucleare de
putere și de cercetare și a depozitelor definitive de deșeuri
radioactive și de combustibil nuclear uzat, precum și a
celor privind dezafectarea reactoarelor nucleare de putere
și de cercetare;
j) urmărirea armonizării legislației naționale cu legislația,
standardele și recomandările internaționale în domeniul
nuclear;
k) monitorizarea sistemelor de marcare a surselor
radioactive în conformitate cu cerințele specifice
internaționale;
l) monitorizarea punerii în aplicare a acordurilor și
tratatelor internaționale din domeniul nuclear;
m) aprobarea participării României la programele sau
proiectele internaționale în domeniul nuclear;
n) monitorizarea, pe componentele principale, a
producției de energie electrică de origine nucleară, de
combustibil nuclear și de apă grea.
Art. 18. — (1) Patrimoniul inițial al AN se va constitui
prin preluarea patrimoniului Agenției Naționale pentru
Energie Atomică, existent la data intrării în vigoare a legii
de aprobare a prezentei ordonanțe.
(2) AN este condusă de un consiliu de administrație, ai
cărui membri sunt reprezentanți ai ministerelor cu atribuții
în domeniul nuclear.
(3) Președintele AN este numit și revocat prin decizie a
primului-ministru.
Art. 19. — AN își desfășoară activitatea potrivit structurii
organizatorice și regulamentului propriu de organizare și
funcționare, care se aprobă prin hotărâre a Guvernului.
Art. 20. — Bugetul de venituri și cheltuieli al AN se
aprobă în condițiile legii.
Art. 21. — Cheltuielile curente și de capital ale AN se
finanțează de la bugetul de stat.
Art. 22. — Cheltuielile curente și de capital cuprind
categoriile de cheltuieli necesare finanțării activităților

privind funcționarea AN pentru îndeplinirea atribuțiilor ce îi
revin.
Art. 23. — Pentru executarea unor activități de
specialitate, AN poate angaja experți din cadrul ministerelor
sau al institutelor naționale cu responsabilități în domeniul
nuclear.
CAPITOLUL VII
Sursele de finanțare privind promovarea activităților
din domeniul nuclear
Art. 24. — Promovarea activităților din domeniul nuclear
se face pe baza surselor de finanțare rezultate din:
a) fonduri de la bugetul de stat;
b) fonduri din activități de producție și servicii în
domeniul nuclear;
c) fonduri atrase de la agenții economici cu capital de
stat, mixt sau privat;
d) fonduri provenite din cooperări în cadrul proiectelor
și/sau programelor internaționale;
e) alte fonduri constituite conform legii.
Art. 25. — Ministerele, precum și agenții economici,
care au responsabilități sau desfășoară activități specifice
în domeniu, vor prevedea în bugetul anual propriu fonduri
privind promovarea activităților nucleare.
Art. 26. — Ministerul Educației și Cercetării va cuprinde
în bugetul anual propriu fonduri pentru finanțarea
programelor de cercetare-dezvoltare privind promovarea și
utilizarea energiei nucleare.
CAPITOLUL VIII
Dispoziții tranzitorii și finale
Art. 27. — (1) Regulamentul de organizare și
funcționare al AN se stabilește prin hotărâre a Guvernului
în termen de 30 de zile de la data intrării în vigoare a
legii de aprobare a prezentei ordonanțe.
(2) Consiliul interministerial pentru energie atomică își
încetează activitatea la data intrării în vigoare a hotărârii
Guvernului prevăzute la alin. (1).
Art. 28. — Pe data intrării în vigoare a prezentei
ordonanțe, Legea nr. 61/1974 cu privire la desfășurarea
activităților în domeniul nuclear din România, publicată în
Buletinul Oficial, Partea I, nr. 136 din 2 noiembrie 1974,
Legea nr. 6/1982 privind asigurarea calității obiectivelor și
instalațiilor nucleare, publicată în Buletinul Oficial, Partea I,
nr. 106 din 20 noiembrie 1982, precum și orice alte
dispoziții contrare se abrogă.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 388/9.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016415]
ISSN 1453—4495

