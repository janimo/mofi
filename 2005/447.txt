PARTEA

Anul 173 (XVII) — Nr. 447

I

LEGI, DECRETE, HOTĂRÂRI ȘI ALTE ACTE

Joi, 26 mai 2005

SUMAR

Nr.

Pagina
LEGI ȘI DECRETE

Nr.
435.

149.

— Lege privind instituirea unor măsuri financiare
pentru îmbunătățirea asistenței medicale ................

2

431.

— Decret pentru promulgarea Legii privind
instituirea unor măsuri financiare pentru
îmbunătățirea asistenței medicale ............................

2

´
152.

— Lege pentru aprobarea participării Înaltei Curți
de Casație și Justiție a României, în calitate de
observator, la Asociația îRețeaua Președinților
Curților Supreme de Justiție ale Uniunii Europene“

434.

— Decret privind promulgarea Legii pentru
aprobarea participării Înaltei Curți de Casație și
Justiție a României, în calitate de observator, la
Asociația îRețeaua Președinților Curților Supreme
de Justiție ale Uniunii Europene“ ............................

2–3

— Lege privind aprobarea Ordonanței de urgență
a Guvernului nr. 13/2005 pentru modificarea și
completarea Legii nr. 29/2000 privind sistemul
național de decorații al României ............................

— Decret pentru promulgarea Legii privind
aprobarea Ordonanței de urgență a Guvernului
nr. 13/2005 pentru modificarea și completarea
Legii nr. 29/2000 privind sistemul național de
decorații al României ................................................

4

DECIZII ALE CURȚII CONSTITUȚIONALE
Decizia nr. 173 din 22 martie 2005 referitoare la excepția
de neconstituționalitate a dispozițiilor art. 1, art. 2
alin. (1) și ale art. 19 alin. (1) lit. a) din
Ordonanța de urgență a Guvernului nr. 102/1999
privind protecția specială și încadrarea în muncă
a persoanelor cu handicap.......................................

4–7

HOTĂRÂRI ALE GUVERNULUI ROMÂNIEI
3

´
153.

Pagina

3

439.

— Hotărâre privind trecerea laboratoarelor
naționale de referință din structura organizatorică
și din administrarea Institutului Național de
Cercetare-Dezvoltare pentru Protecția Mediului —
ICIM București în structura organizatorică și în
administrarea Agenției Naționale pentru Protecția
Mediului ......................................................................

7–8

2

MONITORUL OFICIAL AL ROMÂNIEI, PARTEA I, Nr. 447/26.V.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind instituirea unor măsuri financiare pentru îmbunătățirea asistenței medicale
Parlamentul României adoptă prezenta lege.
Articol unic. — Sumele reprezentând contravaloarea
medicamentelor eliberate în tratamentul ambulatoriu și a
serviciilor medicale prestate, care depășesc valoarea
contractată în anul 2004 de casele de asigurări de
sănătate județene, respectiv a municipiului București, Casa
Asigurărilor de Sănătate a Apărării, Ordinii Publice,

Siguranței Naționale și Autorității Judecătorești și de Casa
Asigurărilor de Sănătate a Ministerului Transporturilor,
Construcțiilor și Turismului cu furnizorii de medicamente și
servicii medicale, se cuprind în angajamentele legale ale
anului 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 20 mai 2005.
Nr. 149.
PREȘEDINTELE ROMÂNIEI

DECRET
pentru promulgarea Legii privind instituirea unor măsuri financiare
pentru îmbunătățirea asistenței medicale
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind instituirea unor măsuri financiare pentru îmbunătățirea asistenței
medicale și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 19 mai 2005.
Nr. 431.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea participării Înaltei Curți de Casație și Justiție a României,
în calitate de observator, la Asociația îRețeaua Președinților Curților Supreme de Justiție
ale Uniunii Europene“
Parlamentul României adoptă prezenta lege.
Articol unic. — (1) Se aprobă participarea Înaltei Curți
de Casație și Justiție a României, în calitate de observator,

la Asociația îRețeaua Președinților Curților Supreme de
Justiție ale Uniunii Europene“ și plata cotizației anuale.

3

MONITORUL OFICIAL AL ROMÂNIEI, PARTEA I, Nr. 447/26.V.2005
(2) Sumele necesare plății cotizației anuale se asigură
de la bugetul de stat, prin bugetul Înaltei Curți de Casație
și Justiție a României.
(3) Pentru anul 2005 se introduce în bugetul Înaltei
Curți de Casație și Justiție a României titlul îTransferuri
neconsolidabile“, alineatul îContribuții și cotizații la

organisme internaționale“, cu suma de 4.500 mii lei,
reprezentând cotizația României la Asociația îRețeaua
Președinților Curților Supreme de Justiție ale Uniunii
Europene“, prin diminuarea cu aceeași sumă a creditelor
bugetare de la titlul îCheltuieli materiale și servicii“, în
cadrul bugetului aprobat.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 20 mai 2005.
Nr. 152.

PREȘEDINTELE ROMÂNIEI

DECRET
privind promulgarea Legii pentru aprobarea participării Înaltei Curți de Casație și Justiție
a României, în calitate de observator, la Asociația îRețeaua Președinților Curților Supreme
de Justiție ale Uniunii Europene“
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
participării Înaltei Curți de Casație și Justiție a României, în
calitate de observator, la Asociația îRețeaua Președinților

Curților Supreme de Justiție ale Uniunii Europene“ și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 19 mai 2005.
Nr. 434.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 13/2005 pentru modificarea
și completarea Legii nr. 29/2000 privind sistemul național de decorații al României
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 13 din 3 martie 2005 pentru
modificarea și completarea Legii nr. 29/2000 privind

sistemul național de decorații al României, publicată în
Monitorul Oficial al României, Partea I, nr. 186 din
4 martie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 20 mai 2005.
Nr. 153.

4

MONITORUL OFICIAL AL ROMÂNIEI, PARTEA I, Nr. 447/26.V.2005
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 13/2005
pentru modificarea și completarea Legii nr. 29/2000 privind sistemul național de decorații
al României
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea
Ordonanței de urgență a Guvernului nr. 13/2005 pentru
modificarea și completarea Legii nr. 29/2000 privind

sistemul național de decorații al României și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

TRAIAN BĂSESCU
București, 19 mai 2005.
Nr. 435.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 173
din 22 martie 2005

referitoare la excepția de neconstituționalitate a dispozițiilor art. 1, art. 2 alin. (1) și ale art. 19
alin. (1) lit. a) din Ordonanța de urgență a Guvernului nr. 102/1999 privind protecția specială
și încadrarea în muncă a persoanelor cu handicap
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 1, art. 2 alin. (1) și ale art. 19 alin. (1)
lit. a) din Ordonanța de urgență a Guvernului nr. 102/1999
privind protecția specială și încadrarea în muncă a
persoanelor cu handicap, excepție ridicată de Veronia
Prisecariu în Dosarul nr. 563/2004 al Înaltei Curți de
Casație și Justiție — Secția de contencios administrativ și
fiscal.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
ca neîntemeiată. În acest sens, arată că prevederile legale
criticate nu instituie un tratament juridic diferențiat între
persoanele cu handicap în raport cu vârsta sau data la
care a intervenit handicapul. În ceea ce privește diferența
dintre cuantumul indemnizațiilor de care beneficiază adulții
cu handicap grav, potrivit art. 19 alin. (1) lit. a) din
Ordonanța de urgență a Guvernului nr. 102/1999, arată că

aceasta este justificată de situația diferită în care se află
aceste persoane sub aspectul veniturilor pe care le
realizează.
C U R T E A,

având în vedere actele și lucrările dosarului, constată
următoarele:
Prin Încheierea din 3 noiembrie 2004, pronunțată în
Dosarul nr. 563/2004, Înalta Curte de Casație și Justiție —
Secția de contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 1, art. 2 alin. (1) și ale art. 19 alin. (1) lit. a)
din Ordonanța de urgență a Guvernului nr. 102/1999
privind protecția specială și încadrarea în muncă a
persoanelor cu handicap. Excepția a fost ridicată de
Veronica Prisecariu cu prilejul soluționării recursului formulat
împotriva Sentinței nr. 1.794 din 30 octombrie 2003,
pronunțată de Curtea de Apel București — Secția de
contencios administrativ în Dosarul nr. 3.285/2003.
În motivarea excepției de neconstituționalitate, autorul
acesteia susține, în esență, că prevederile art. 1, art. 2
alin. (1) și ale art. 19 alin. (1) lit. a) din Ordonanța de
urgență a Guvernului nr. 102/1999 contravin principiului
constituțional al egalității în drepturi și dispozițiilor
constituționale care consacră obligația statului de a acorda
o protecție specială persoanelor cu handicap. De
asemenea, apreciază că textele de lege supuse controlului
de constituționalitate se află în contradicție cu prevederile
art. 25 paragraful 1 din Declarația Universală a Drepturilor
Omului, astfel că se aduce atingere și dispozițiilor art. 20
din Constituție, care consacră prioritatea față de legile

MONITORUL OFICIAL AL ROMÂNIEI, PARTEA I, Nr. 447/26.V.2005
interne a instrumentelor internaționale în materia drepturilor
omului, la care România este parte. În acest sens, arată
că, prin definiția dată noțiunii de persoană cu handicap și
prin stabilirea criteriilor de acordare a protecției speciale,
textele de lege criticate creează discriminări între
persoanele cu handicap, sub aspectul protecției speciale de
care beneficiază acestea. Astfel, având în vedere că
încadrarea în categoria persoanelor cu handicap este
condiționată de îndeplinirea cumulativă a două cerințe,
respectiv faptul de a necesita sprijin de integrare atât în
viața socială, cât și în viața profesională, consideră că
persoanele care au împlinit vârsta standard de pensionare,
precum și acelea care au dobândit afecțiunea ce determină
handicapul după împlinirea vârstei standard de pensionare,
sunt excluse de la acordarea protecției speciale.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate trebuie respinsă, îîntrucât nu a fost
vizată de această dată legea al cărei conținut îl constituie
dispozițiile cuprinse în ordonanță și modificate de
Parlament“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate nu este întemeiată. În acest sens,
arată că, prin Ordonanța de urgență a Guvernului
nr. 102/1999, legiuitorul a urmărit să reglementeze
programul de protecție specială a persoanelor cu handicap,
precum și integrarea socială și profesională a acestora.
Astfel, prevederile ordonanței prin care este definită
noțiunea de persoană cu handicap, precum și încadrarea
într-o categorie de persoane cu handicap care necesită
protecție specială reprezintă tocmai transpunerea în lege a
dispozițiilor constituționale ale art. 50 referitoare la obligația
statului de a asigura o protecție specială persoanelor cu
handicap. În ceea ce privește art. 19 alin. (1) lit. a) din
Ordonanța de urgență a Guvernului nr. 102/1999, arată că
nu încalcă principiul constituțional al egalității în drepturi,
întrucât tratamentul juridic diferit pe care îl instituie acest
text de lege este justificat de situațiile diferite avute în
vedere de către legiuitor, și anume realizarea sau nu de
venituri din salarii sau pensii, cu excepția pensiei de
urmaș, de către adulții cu handicap grav sau accentuat. În
sfârșit, arată că nu poate fi acceptată nici critica de
neconstituționalitate raportată la prevederile art. 20 din
Constituție, îdeoarece textele criticate aliniază legislația în
domeniul protecției speciale a persoanelor cu handicap la
legislația actuală a Uniunii Europene, respectând dispozițiile
Pactelor internaționale la care România este parte și ținând
cont de cerințele Uniunii Europene, în vederea aderării și
aducerii acestei categorii de persoane cu dizabilități la
standardele internaționale“.
Guvernul apreciază că susținerile autorului privind
neconstituționalitatea dispozițiilor art. 1, ale art. 2 alin. (1)
și ale art. 19 alin. (1) lit. a) din Ordonanța de urgență a
Guvernului nr. 102/1999 sunt neîntemeiate. Astfel, arată că
prevederile legale criticate nu generează discriminări între
cei încadrați în categoria persoanelor cu handicap, nici în
ceea ce privește criteriile în funcție de care se face
această încadrare și nici în ceea ce privește regimul juridic
și drepturile stabilite în funcție de gradul de handicap și de
situația socială a acestora. De asemenea, menționează că
nu există contradicții între textele de lege criticate și
celelalte prevederi constituționale și internaționale invocate
de autorul excepției, ci, dimpotrivă, arată că prevederile
legale care fac obiectul excepției creează cadrul legal

5

special pentru ca persoanelor cu handicap să li se asigure
un nivel de trai decent în funcție de situația concretă a
fiecăruia, în aplicarea dispozițiilor din Legea fundamentală
care prevăd obligația statului de a realiza măsuri de
protecție specială pentru această categorie de persoane.
Avocatul Poporului apreciază că prevederile art. 1,
art. 2 alin. (1) și ale art. 19 alin. (1) lit. a) din Ordonanța
de urgență a Guvernului nr. 102/1999 sunt constituționale.
Astfel, arată că aceste texte de lege se aplică, în mod
egal, persoanelor cu handicap. De asemenea, dispozițiile
legale care definesc noțiunea de persoană cu handicap
sau care prevăd încadrarea într-o categorie de persoane
cu handicap nu creează discriminări între aceste persoane
în funcție de momentul dobândirii handicapului. În sensul
celor arătate, invocă și jurisprudența Curții Constituționale
în care s-a statuat că principiul egalității nu înseamnă
uniformitate, așa încât, dacă la situații egale trebuie să
corespundă un tratament egal, la situații diferite tratamentul
juridic nu poate fi decât diferit.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, ale art. 1 alin. (2), ale art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 1, ale art. 2 alin. (1) și ale art. 19 alin. (1)
lit. a) din Ordonanța de urgență a Guvernului nr. 102/1999
privind protecția specială și încadrarea în muncă a
persoanelor cu handicap, publicată în Monitorul Oficial al
României, Partea I, nr. 310 din 30 iunie 1999, aprobată
prin Legea nr. 519/2002, publicată în Monitorul Oficial al
României, Partea I, nr. 555 din 29 iulie 2002, cu
modificările și completările aduse de Legea nr. 343/2004
pentru modificarea și completarea Ordonanței de urgență a
Guvernului nr. 102/1999, lege publicată în Monitorul Oficial
al României, Partea I, nr. 641 din 15 iulie 2004.
Textele de lege criticate au următoarea redactare:
— Art. 1: î(1) Persoanele cu handicap, în înțelesul
prezentei ordonanțe de urgență, sunt acele persoane cărora
mediul social, neadaptat deficiențelor lor fizice, senzoriale,
psihice, mentale, le împiedică total sau le limitează accesul cu
șanse egale la viața socială, potrivit vârstei, sexului, factorilor
materiali, sociali și culturali proprii, necesitând măsuri de
protecție specială în sprijinul integrării lor sociale și
profesionale.
(2) Protecția specială cuprinde măsurile ce urmează a fi
luate în temeiul acestei ordonanțe de urgență, pentru
exercitarea dreptului persoanelor cu handicap la un regim
special de prevenire, de tratament, de readaptare, de
învățământ, de instruire și de integrare socială a acestei
categorii de persoane.
(3) Măsurile de protecție specială se aplică pe baza
încadrării în categorii de persoane cu handicap, în raport cu
gradul de handicap, stabilit în urma evaluării efectuate de către
comisiile de expertiză medicală a persoanelor cu handicap
pentru adulți, potrivit criteriilor stabilite prin ordin al ministrului
sănătății și familiei. Pentru copiii cu handicap criteriile de
încadrare în gradele de handicap se stabilesc prin ordin comun
al ministrului sănătății și familiei și al secretarului de stat al
Autorității Naționale pentru Protecția Copilului și Adopție.

6

MONITORUL OFICIAL AL ROMÂNIEI, PARTEA I, Nr. 447/26.V.2005

Ordinele vor fi publicate în Monitorul Oficial al României,
Partea I.“;
— Art. 2. alin. (1): îÎncadrarea într-o categorie de
persoane cu handicap care necesită protecție specială în
raport cu gradul de handicap se atestă, atât pentru adulți, cât
și pentru copii, potrivit criteriilor de diagnostic anatomo-clinic,
diagnostic funcțional și de evaluare a capacității de muncă și
de autoservire. Gradul de handicap — ușor, mediu, accentuat
și grav — se atestă prin certificat emis de către comisiile de
expertiză medicală a persoanelor cu handicap pentru adulți
prevăzute la cap. V, respectiv de comisiile pentru protecția
copilului, în cazul copiilor cu handicap.“;
— Art. 19 alin. (1) lit. a): îÎn vederea asigurării dreptului
la securitate socială, precum și a dreptului la ocrotirea sănătății
și la instruire, adulții cu handicap beneficiază de următoarele
drepturi:
a) adulții cu handicap grav sau accentuat, care nu
realizează venituri din salarii sau pensii, cu excepția pensiei de
urmaș, beneficiază de o indemnizație lunară de 1.400.000 lei;
adulții cu handicap grav sau accentuat care realizează venituri
din salarii sau pensii, cu excepția pensiei de urmaș,
beneficiază de o indemnizație lunară de 50%, respectiv de
30% din valoarea indemnizației lunare; indemnizația lunară se
indexează anual prin hotărâre a Guvernului, în raport cu
indicele de creștere a prețurilor de consum stabilit de Institutul
Național de Statistică;“.
În susținerea neconstituționalității acestor texte de lege,
autorul excepției invocă încălcarea prevederilor art. 16
alin. (1) și ale art. 50 din Constituție, potrivit cărora:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 50: îPersoanele cu handicap se bucură de
protecție specială. Statul asigură realizarea unei politici
naționale de egalitate a șanselor, de prevenire și de tratament
ale handicapului, în vederea participării efective a persoanelor
cu handicap în viața comunității, respectând drepturile și
îndatoririle ce revin părinților și tutorilor.“
De asemenea, autorul excepției apreciază că textele de
lege criticate încalcă și dispozițiile art. 20 din Constituție,
întrucât contravin prevederilor art. 25 paragraful 1 din
Declarația Universală a Drepturilor Omului.
Potrivit art. 20 din Constituție: î(1) Dispozițiile
constituționale privind drepturile și libertățile cetățenilor vor fi
interpretate și aplicate în concordanță cu Declarația Universală
a Drepturilor Omului, cu pactele și cu celelalte tratate la care
România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 25 paragraful 1 din Declarația Universală a
Drepturilor Omului prevede că îOrice om are dreptul la un
nivel de trai care să-i asigure sănătatea și bunăstarea lui și a
familiei sale, cuprinzând hrana, îmbrăcămintea, locuința,
îngrijirea medicală, precum și serviciile sociale necesare; el are
dreptul la asigurare în caz de șomaj, boală, invaliditate,
văduvie, bătrânețe sau în celelalte cazuri de pierdere a
mijloacelor de subzistență, în urma unor împrejurări
independente de voința sa.“
Examinând excepția de neconstituționalitate, Curtea
constată că definiția pe care art. 1 alin. (1) din Ordonanța
de urgență a Guvernului nr. 102/1999 o dă persoanelor cu
handicap păstrează soluția legislativă a art. 1 din Legea
nr. 53/1992 privind protecția specială a persoanelor
handicapate, publicată în Monitorul Oficial al României,
Partea I, nr. 119 din 4 iunie 1992 și abrogată prin art. 57
alin. (1) din Ordonanța de urgență a Guvernului
nr. 102/1999.
Prevederile art. 1 din Legea nr. 53/1992 au fost supuse
controlului de constituționalitate în raport cu aceleași

dispoziții constituționale și aceleași argumente invocate și în
prezenta cauză. Curtea, prin Decizia nr. 20 din 9 februarie
1999, publicată în Monitorul Oficial al României, Partea I,
nr. 178 din 26 aprilie 1999, a statuat că îeste neîntemeiată
susținerea potrivit căreia persoanele care nu mai sunt de
vârstă activă ar fi excluse de la posibilitatea de a obține
atestarea calității lor de persoane cu handicap, deoarece
chiar și după împlinirea vârstei de pensionare, dacă nu mai
au capacitatea de a se integra prin propriile lor posibilități
în viața profesională, sunt considerate persoane cu
handicap, putând solicita atestarea acestei calități“.
Întrucât nu au intervenit elemente noi de natură să
justifice schimbarea jurisprudenței în materie a Curții
Constituționale, considerentele și soluția din decizia
anterioară își mențin valabilitatea și în prezenta cauză.
În ceea ce privește prevederile art. 1 alin. (2) și (3) din
Ordonanța de urgență a Guvernului nr. 102/1999, care
precizează măsurile în care trebuie să se concretizeze
protecția specială acordată persoanelor cu handicap,
precum și faptul că aceste măsuri se acordă în raport cu
gradul de handicap, Curtea observă că acestea nu instituie
un tratament juridic diferențiat între persoanele cu handicap
în raport cu vârsta sau data apariției afecțiunii care a
determinat handicapul.
Aceeași concluzie se desprinde și din analizarea
prevederilor art. 2 alin. (1) din Ordonanța de urgență a
Guvernului nr. 102/1999.
În sfârșit, Curtea constată că nu pot fi reținute nici
susținerile autorului excepției, potrivit cărora prevederile
art. 19 alin. (1) lit. a) din Ordonanța de urgență a
Guvernului nr. 102/1999 contravin principiului constituțional
al egalității în drepturi, întrucât acest text de lege nu
distinge între adulți în raport cu vârsta lor și nici în raport
cu perioada apariției handicapului.
Diferența pe care acest text de lege o stabilește între
cuantumul indemnizațiilor ce se acordă persoanelor adulte
cu handicap grav sau accentuat este justificată de situațiile
diferite avute în vedere de legiuitor, și anume de faptul
dacă aceste persoane realizează sau nu venituri din salarii
sau pensii. Prin urmare, textul de lege criticat este în
deplin acord cu principiul constituțional al egalității în
drepturi, care, așa cum s-a statuat în mod constant în
jurisprudența Curții Constituționale, nu presupune
uniformitate, astfel că situații obiectiv diferite justifică
instituirea unui tratament juridic diferit.
În ceea ce privește susținerea autorului excepției potrivit
căreia textele de lege supuse controlului de
constituționalitate ar contraveni dispozițiilor art. 50 din
Constituție, Curtea constată că prin Decizia nr. 218 din
6 mai 2004, publicată în Monitorul Oficial al României,
Partea I, nr. 509 din 7 iunie 2004, a statuat deja în sensul
că Ordonanța de urgență a Guvernului nr. 102/1999
îcuprinde dispoziții care sunt chiar în sensul aducerii la
îndeplinire a celor consacrate prin textul constituțional
amintit“.
Curtea reține că nu au intervenit elemente noi de
natură să justifice schimbarea jurisprudenței sale în
materie, iar considerentele și soluția din deciziile anterioare
își mențin valabilitatea și în prezenta cauză.
În sfârșit, Curtea apreciază că nu pot fi reținute nici
criticile autorului excepției raportate la dispozițiile art. 25
paragraful 1 din Declarația Universală a Drepturilor Omului,
dat fiind că textele de lege criticate sunt menite tocmai
asigurării unei protecții speciale persoanelor cu handicap,
având în vedere situația specială a acestora. În consecință,
art. 1, art. 2 alin. (1) și art. 19 alin. (1) lit. a) din
Ordonanța de urgență a Guvernului nr. 102/1999 nu
contravin prevederilor art. 20 din Constituție.

MONITORUL OFICIAL AL ROMÂNIEI, PARTEA I, Nr. 447/26.V.2005

7

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1, ale art. 2 alin. (1) și ale art. 19 alin. (1) lit. a) din
Ordonanța de urgență a Guvernului nr. 102/1999 privind protecția specială și încadrarea în muncă a persoanelor cu
handicap, excepție ridicată de Veronia Prisecariu în Dosarul nr. 563/2004 al Înaltei Curți de Casație și Justiție — Secția
de contencios administrativ și fiscal.
Definitivă și general obligatorie.
Pronunțată în ședința publică din data de 22 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea laboratoarelor naționale de referință din structura organizatorică
și din administrarea Institutului Național de Cercetare-Dezvoltare pentru Protecția Mediului —
ICIM București în structura organizatorică și în administrarea Agenției Naționale
pentru Protecția Mediului
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă trecerea laboratoarelor naționale de
referință pentru aer, radioactivitate, zgomot, vibrații și
deșeuri din structura organizatorică și din administrarea
Institutului Național de Cercetare-Dezvoltare pentru Protecția
Mediului — ICIM București, cu sediul în municipiul
București, Splaiul Independenței nr. 294, sectorul 6, în
structura organizatorică și în administrarea Agenției
Naționale pentru Protecția Mediului, cu toate bunurile
mobile aflate în administrare și contractate aferente
acestora.
Art. 2. — Se aprobă trecerea unui imobil aparținând
domeniului public al statului, având datele de identificare
prevăzute în anexa care face parte integrantă din prezenta
hotărâre, din administrarea Institutului Național de
Cercetare-Dezvoltare pentru Protecția Mediului — ICIM
București în administrarea Agenției Naționale pentru
Protecția Mediului.
Art. 3. — Patrimoniul Institutului Național de CercetareDezvoltare pentru Protecția Mediului — ICIM București se
diminuează cu valoarea de inventar a bunurilor imobile și
cu valoarea rămasă de amortizat a bunurilor mobile care
se transferă.
Art. 4. — Patrimoniul Agenției Naționale pentru Protecția
Mediului se majorează cu valoarea bunurilor mobile și
imobile primite în administrare.
Art. 5. — (1) Predarea-preluarea bunurilor mobile și
imobile prevăzute la art. 1 și 2 se face pe bază de
protocol încheiat între părți, în termen de 60 de zile de la

data intrării în vigoare a prezentei hotărâri, în urma
încheierii procesului-verbal de inventariere.
(2) Agenția Națională pentru Protecția Mediului preia
toate drepturile și este ținută de toate obligațiile
laboratoarelor naționale de referință.
Art. 6. — (1) Din numărul de personal angajat la
Institutul Național de Cercetare-Dezvoltare pentru Protecția
Mediului — ICIM București în cadrul laboratoarelor
naționale de referință se preia un număr de 13 angajați de
către Agenția Națională pentru Protecția Mediului, ca
personal contractual.
(2) Încadrarea personalului prevăzut la alin. (1) se face
în condițiile legii, în limita celor 95 de posturi aprobate și
finanțate din bugetul de venituri și cheltuieli pe anul 2005
al Agenției Naționale pentru Protecția Mediului.
Art. 7. — Articolul 4 litera J din Regulamentul de
organizare și funcționare a Institutului Național de
Cercetare-Dezvoltare pentru Protecția Mediului — ICIM
București, prevăzut în anexa nr. 2 la Hotărârea Guvernului
nr. 337/1999 privind înființarea Institutului Național de
Cercetare-Dezvoltare pentru Protecția Mediului — ICIM
București, publicată în Monitorul Oficial al României,
Partea I, nr. 218 din 18 mai 1999, se modifică și va avea
următorul cuprins:
îJ. Institutul este laboratorul național de referință în
domeniul apei.“
Art. 8. — La articolul 3 alineatul (1), litera e) din
Hotărârea Guvernului nr. 1.625/2003 privind înființarea,

8

MONITORUL OFICIAL AL ROMÂNIEI, PARTEA I, Nr. 447/26.V.2005

organizarea și funcționarea Agenției Naționale pentru

îe) coordonează activitatea laboratorului național de

Protecția Mediului, publicată în Monitorul Oficial al

referință pentru apă și asigură funcționarea laboratoarelor

României, Partea I, nr. 68 din 27 ianuarie 2004, se

naționale de referință pentru aer, radioactivitate, zgomot,

modifică și va avea următorul cuprins:

vibrații, deșeuri și substanțe periculoase.“
PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul finanțelor publice,
Ionel Popescu
București, 12 mai 2005.
Nr. 439.
ANEXĂ
DATELE DE IDENTIFICARE

a imobilului aflat în domeniul public al statului, care trece din administrarea Institutului Național
de Cercetare-Dezvoltare pentru Protecția Mediului — ICIM București în administrarea Agenției Naționale
pentru Protecția Mediului

Locul unde
este situat imobilul

Municipiul București,
Splaiul Independenței
nr. 294, sectorul 6

Persoana juridică
de la care se
transmite imobilul

Institutul Național
de Cercetare-Dezvoltare
pentru Protecția Mediului —
ICIM București

Persoana juridică
la care se transmite
imobilul

Agenția Națională
pentru Protecția
Mediului

Caracteristicile tehnice ale imobilului

—
—
—
—

Corp clădire B: subsol + parter + 2 etaje
suprafață construită: 1.017 m2
cotă-parte suprafață de teren: 2.466,47 m2
valoarea de inventar: 13.191.951.361 lei

Numărul
atribuit de
Ministerul
Finanțelor
Publice
și codul de
clasificare
a imobilului

149.643
Cod 8.29.06

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 447/26.V.2005 conține 8 pagini.

Prețul: 5.500 lei vechi/0,55 lei noi

&JUYDGY|017009]
ISSN 1453—4495

