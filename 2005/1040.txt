PARTEA

Anul 173 (XVII) — Nr. 1.040

I

LEGI, DECRETE, HOTĂRÂRI ȘI ALTE ACTE

Miercuri, 23 noiembrie 2005

SUMAR

Pagina
DECIZII ALE CURȚII CONSTITUȚIONALE

Decizia nr. 530 din 13 octombrie 2005 referitoare la
excepția de neconstituționalitate a dispozițiilor
art. 655, art. 657 și art. 658 din Codul civil,
precum și a celor ale art. 111, art. 118 alin. 1
și 2 și ale art. 156 alin. 1 și 2 din Codul de
procedură civilă .........................................................

ALE

Pagina
HOTĂRÂRI ALE GUVERNULUI ROMÂNIEI

Decizia nr. 484 din 29 septembrie 2005 referitoare la
excepția de neconstituționalitate a dispozițiilor
art. 3712 alin. 3 din Codul de procedură civilă ....

DECIZII

Nr.

1.409. — Hotărâre pentru modificarea art. 3 alin. (1)
1–3

și (3) din Hotărârea Guvernului nr. 803/2005
privind stabilirea unor măsuri pentru organizarea și
funcționarea Teatrului Național îI.L. Caragiale“ din

4–7

CURȚII

București

.................................................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 484
din 29 septembrie 2005

referitoare la excepția de neconstituționalitate a dispozițiilor art. 3712 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3712 alin. 3 din Codul de procedură
civilă, excepție ridicată de Societatea Comercială îRetrom“ —
S.A. din Pașcani în Dosarul nr. 4.247/2004 al Judecătoriei
Pașcani.
La apelul nominal lipsesc părțile, față de care procedura
de citare este legal îndeplinită.
Președintele dispune să se facă apelul și în Dosarul
nr. 413 D/2005, având ca obiect aceeași excepție de
neconstituționalitate, ridicată de Societatea Comercială

2

MONITORUL OFICIAL AL ROMÂNIEI, PARTEA I, Nr. 1.040/23.XI.2005

îRetrom“ — S.A. din Pașcani în Dosarul nr. 9.538/2004 al
Tribunalului Iași.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor
sus-menționate, având în vedere obiectul identic al
excepțiilor ridicate.
Reprezentantul Ministerului Public nu se opune conexării
cauzelor.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 413 D/2005
la Dosarul nr. 310 D/2005, care este primul înregistrat.
În ambele dosare autorul excepției și partea Florin
Constantinescu au depus cereri de renunțare la judecarea
excepției de neconstituționalitate, însoțite de copii ale unei
tranzacții încheiate de părți.
Reprezentantul Ministerului Public solicită respingerea
cererilor.
Curtea, în temeiul art. 55 din Legea nr. 47/1992 privind
organizarea și funcționarea Curții Constituționale, respinge
cererile formulate.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, apreciind că
se impune păstrarea jurisprudenței Curții Constituționale în
materie.
C U R T E A,

având în vedere actele și lucrările dosarelor, reține
următoarele:
Prin încheierile din 24 martie 2005 și din 15 aprilie
2005, pronunțate în dosarele nr. 4.247/2004 și
nr. 9.538/2004, Judecătoria Pașcani și Tribunalul Iași au
sesizat Curtea Constituțională cu excepția de
neconstituționalitate a dispozițiilor art. 371 2 alin. 3 din
Codul de procedură civilă, excepție ridicată de Societatea
Comercială îRetrom“ — S.A. din Pașcani în dosarele
menționate, dintre care primul are ca obiect o cerere de
validare a popririi iar cel de-al doilea, recursul împotriva
unei sentințe civile prin care s-a respins o contestație la
executare.
În motivarea excepției de neconstituționalitate, care în
esență este aceeași, autorul susține că textul de lege
criticat încalcă dispozițiile art. 126 alin. (1) din Constituție.
În acest sens arată că dreptul la actualizarea unei creanțe
stabilite printr-o hotărâre judecătorească sau alt titlu
executoriu este un drept accesoriu dreptului de creanță, tot
astfel cum este și dreptul la dobânzi și penalități.
Consecința este aceea că dreptul la acțiune în realizarea
dreptului accesoriu la actualizare este supus prescripției
extinctive.
Autorul excepției susține că nu se va putea actualiza o
creanță decât prin actul unei instanțe de judecată, și nu
printr-o operațiune tehnico-administrativă efectuată de un
executor judecătoresc.

Faptul că împotriva actualizării efectuate de către
executorul judecătoresc este deschisă calea contestației la
executare este lipsit de relevanță atâta timp cât
neconstituționalitatea textului de lege criticat constă în
aceea că executorului respectiv i se conferă o competență
ce încalcă în mod evident atribuțiile puterii judecătorești.
Judecătoria Pașcani apreciază că excepția de
neconstituționalitate este neîntemeiată, întrucât textul de
lege criticat nu reglementează o procedură de competența
instanței judecătorești, ci una execuțională, în cadrul căreia
executorul judecătoresc nu soluționează un litigiu, ci
stabilește valoarea actualizată a sumelor ce trebuie plătite.
De asemenea, împotriva acestei actualizări părțile au
deschisă calea contestației la executare.
Tribunalul Iași
apreciază
că
excepția
de
neconstituționalitate este neîntemeiată. În acest sens arată
că actualizarea de către organul de executare a valorii
obligației stabilite în bani, în raport cu criteriile cuprinse în
titlul executoriu sau în lipsa acestor criterii în funcție de
cursul monedei la care se face plata, nu are semnificația
unui capăt de cerere distinct față de acțiunea introdusă la
instanța de judecată. Consideră că aceasta este doar o
modalitate de echivalare a obligației stabilite în bani, prin
titlul executoriu, cu valoarea reală din momentul executării
silite, îavând ca scop evitarea perpetuării unor litigii care
au ca sorginte aceeași obligație stabilită în bani, dar a
cărei valoare reală se schimbă ulterior, datorită inflației“.
Textul de lege criticat nu reglementează o procedură de
competența instanței judecătorești, ci una execuțională, în
cadrul căreia executorul judecătoresc nu soluționează un
litigiu, ci stabilește valoarea actualizată a sumelor ce
trebuie plătite. Împotriva acestei actualizări părțile au
deschisă calea contestației la executare.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul arată că excepția de neconstituționalitate este
neîntemeiată, textul de lege criticat fiind adoptat cu
respectarea art. 126 alin. (2) din Constituție. Astfel,
actualizarea valorii obligației stabilite în bani în funcție de
cursul monedei în care se face plata nu reprezintă un act
care să justifice parcurgerea din nou a fazei judecății, ci o
operațiune tehnică ce poate fi realizată fără dificultate de
către organul de executare.
Avocatul Poporului apreciază că textul de lege criticat
este constituțional, întrucât dispozițiile legale criticate nu
reglementează o procedură de competența instanțelor
judecătorești, ci o procedură execuțională lăsată în mod
firesc în sarcina organului de executare. În cadrul acestei
proceduri executorul judecătoresc nu are de soluționat un
litigiu, ci are de stabilit valoarea actualizată a obligațiilor de
plată, potrivit elementelor și criteriilor cuprinse în titlul
executoriu. Sub acest aspect respectiva operație reprezintă

MONITORUL OFICIAL AL ROMÂNIEI, PARTEA I, Nr. 1.040/23.XI.2005

3

un act administrativ care nu mai este supus principiilor
procesual civile privind publicitatea și contradictorialitatea.

de Casație și Justiție și prin celelalte instanțe judecătorești
stabilite de lege.“

În acest sens Curtea Constituțională s-a mai pronunțat
prin deciziile nr. 177 din 18 iunie 2002, nr. 265 din
24 iunie 2003 și nr. 323 din 9 septembrie 2003.

Examinând excepția, Curtea constată că asupra
constituționalității dispozițiilor art. 3712 alin. 3 din Codul de
procedură civilă s-a mai pronunțat, respingând excepția de
neconstituționalitate, de exemplu, prin deciziile nr. 177 din
18 iunie 2002, publicată în Monitorul Oficial al României,
Partea I, nr. 520 din 18 iulie 2002, și nr. 79 din
25 februarie 2003, publicată în Monitorul Oficial al
României, Partea I, nr. 192 din 26 martie 2003.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 3712 alin. 3 din Codul de procedură civilă,
care au următorul conținut: îDacă titlul executoriu conține
suficiente criterii în funcție de care organul de executare poate
actualiza valoarea obligației stabilite în bani, indiferent de
natura ei, se va proceda și la actualizarea sumei. În cazul în
care titlul executoriu nu conține nici un asemenea criteriu,
organul de executare va proceda la actualizare în funcție de
cursul monedei în care se face plata, determinat la data plății
efective a obligației cuprinse în titlul executoriu.“
Autorul excepției susține că dispozițiile legale criticate
încalcă prevederile art. 126 alin. (1) din Constituție, care
au următorul conținut: îJustiția se realizează prin Înalta Curte

Pentru a pronunța această soluție Curtea a reținut că
textul de lege criticat nu reglementează o procedură de
competența instanțelor judecătorești, ci o procedură
execuțională, dată în mod firesc în sarcina organului de
executare. În cadrul acestei proceduri executorul
judecătoresc nu are de soluționat un litigiu, ci de stabilit
valoarea actualizată a obligațiilor de plată, potrivit
elementelor și criteriilor cuprinse în titlul executoriu. Sub
acest aspect operația de actualizare efectuată de
executorul judecătoresc este una tehnico-administrativă,
care nu este supusă principiilor procesual civile privind
publicitatea și contradictorialitatea. Împotriva acestei operații
persoana care se consideră vătămată în drepturile sale —
debitorul sau creditorul obligației de plată — are deschisă
calea contestației la executare, potrivit art. 399—404 din
Codul de procedură civilă.
Întrucât nu au intervenit elemente noi, de natură a
determina reconsiderarea jurisprudenței Curții Constituționale,
atât soluția, cât și considerentele cuprinse în deciziile
menționate își păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3712 alin. 3 din Codul de procedură civilă, excepție
ridicată de Societatea Comercială îRetrom“ — S.A. din Pașcani în dosarele nr. 4.247/2004 și nr. 9.538/2004 ale
Judecătoriei Pașcani și Tribunalului Iași.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Cristina Cătălina Turcu

4

MONITORUL OFICIAL AL ROMÂNIEI, PARTEA I, Nr. 1.040/23.XI.2005
CURTEA CONSTITUȚIONALĂ

D E C I Z I A Nr. 530
din 13 octombrie 2005

referitoare la excepția de neconstituționalitate a dispozițiilor art. 655, art. 657 și art. 658
din Codul civil, precum și a celor ale art. 111, art. 118 alin. 1 și 2 și ale art. 156 alin. 1 și 2
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 655, art. 657 și art. 658 din Codul civil,
precum și a celor ale art. 111, art. 118 alin. 1 și 2 și ale
art. 156 alin. 1 și 2 din Codul de procedură civilă, excepție
ridicată de Marian Petrișor Volintiru în Dosarul
nr. 7.209/civ/2004 al Curții de Apel Craiova — Secția civilă.
La apelul nominal lipsesc părțile, față de care procedura
de citare este legal îndeplinită.
Cauza este în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
În acest sens, arată că dispozițiile art. 655 pct. 2 și 3
din Codul civil nu au legătură cu soluționarea cauzei, iar în
ceea ce privește dispozițiile art. 118 alin. 2 din Codul de
procedură civilă, acestea au fost abrogate, astfel încât
excepția de neconstituționalitate a acestor dispoziții este
inadmisibilă. Referitor la critica de neconstituționalitate a
celorlalte dispoziții legale, Ministerul Public consideră că
acestea nu contravin prevederilor constituționale invocate.
C U R T E A,

având în vedere actele și lucrările dosarului, constată
următoarele:
Prin Încheierea nr. 10 din 9 martie 2005, pronunțată în
Dosarul nr. 7.209/civ/2004, Curtea de Apel Craiova —
Secția civilă a sesizat Curtea Constituțională cu excepția
de neconstituționalitate a dispozițiilor art. 655, art. 657 și
art. 658 din Codul civil, precum și ale art. 111, art. 118 alin. 1
și 2 și ale art. 156 alin. 1 și 2 din Codul de procedură civilă,
excepție ridicată de Marian Petrișor Volintiru într-o cauză
civilă ce are ca obiect o acțiune în constatare.
În motivarea excepției de neconstituționalitate, autorul
acesteia susține că dispozițiile legale criticate contravin
prevederilor constituționale ale art. 16, art. 20 raportat la
art. 17 pct. 2 din Declarația Universală a Drepturilor
Omului, art. 21 raportat la art. 7, 8 și 10 din Declarația
Universală a Drepturilor Omului, art. 24 alin. (1) și (2),

art. 44 alin. (1) și (2), art. 46, art. 53 alin. (1) și (2),
art. 124, precum și art. 6 paragraful 1 din Convenția pentru
apărarea drepturilor omului și a libertăților fundamentale. În
acest sens arată că dispozițiile art. 655 din Codul civil,
potrivit cărora sunt nedemni de a succede și, prin urmare,
sunt excluși de la succesiune, între alții, condamnatul îcare
a omorât pe defunct“, instituie o discriminare arbitrară între
subiecții de drept participanți la raporturile juridice civile
succesorale, subiecți care, în ipoteza moștenirii legale, ar
trebui să se afle într-o poziție de egalitate juridică generată
de vocația succesorală concretă. Așa fiind, arată că
art. 655 din Codul civil, restrângând exercițiul unui drept
garantat constituțional, și anume dreptul la moștenire, într-un
mod lipsit de orice necesitate într-o societate democratică,
în afara ipotezelor prevăzute de art. 53 alin. (1) din
Constituție, înlătură, practic, această garanție constituțională.
De asemenea, susține că dispozițiile art. 657 și 658
din Codul civil sunt neconstituționale, întrucât instituie
același regim de discriminare arbitrară și operează o
restrângere străină unei ordini de drept democratice și
garanției constituționale a dreptului la moștenire, creând
astfel o situație vădită de inegalitate în fața legii. Referitor
la art. 111 din Codul de procedură civilă, care consacră
inadmisibilitatea unei cereri în constatare dacă partea poate
cere realizarea dreptului, autorul excepției susține că
aceste dispoziții legale încalcă prevederile constituționale
ale art. 21, raportate la art. 7, 8 și 10 din Declarația
Universală a Drepturilor Omului, întrucât orice persoană se
poate adresa justiției pentru apărarea drepturilor, a
libertăților și a inteserelor sale legitime, iar principiul
disponibilității permite persoanei să aleagă acțiunea pe care
o consideră potrivită în acest scop, fără a i se impune o
anume cale și a-i interzice o alta. În ceea ce privește
dispozițiile art. 118 alin. 1 și 2 din Codul de procedură
civilă, autorul excepției susține că acestea sunt
neconstituționale, întrucât contravin prevederilor art. 16,
art. 21 alin. (1), (2) și (3), art. 24 alin. (1), art. 53 alin. (1)
și (2) din Constituție, precum și ale art. 6 paragraful 1 din
Convenția pentru apărarea drepturilor omului și a libertăților
fundamentale și ale art. 8 și 10 din Declarația Universală a
Drepturilor Omului. În acest sens, arată că instituirea
obligativității formulării întâmpinării sub sancțiunea decăderii
pârâtului din dreptul de a mai propune probe și de a
invoca excepții, în afară de cele de ordine publică,
încalcă garanțiile constituționale ale dreptului la apărare,
accesului la justiție în cadrul unui proces echitabil și
instituie o restrângere a exercițiului dreptului la apărare,
nejustificată de ipotezele prevăzute de art. 53 alin. (1) din
Constituție. Totodată, apreciază că limitările abuzive
instituite prin art. 118 alin. 1 și 2 din Codul de procedură

MONITORUL OFICIAL AL ROMÂNIEI, PARTEA I, Nr. 1.040/23.XI.2005
civilă sunt de natură a instaura îun formalism excesiv și
păgubos“, care aduce restrângeri exercitării dreptului la
apărare, nejustificate într-o societate democratică. De altfel,
aceste dispoziții procedurale creează discriminări și
inegalitate între justițiabili, cărora ar trebui să li se aplice în
mod egal. Pe de altă parte, sancțiunea decăderii care
operează conform alin. 2 al art. 118 din același cod este
foarte împovărătoare, de natură a crea o discriminare
gravă în defavoarea pârâtului în proces, astfel încât dreptul
de apărare devine practic lipsit de conținut, drastic
restrâns, iar aflarea adevărului în cauză este periclitată în
considerarea unor exigențe formale. În sfârșit, autorul
excepției susține că, întrucât art. 156 alin. 1 din Codul de
procedură civilă prevede că instanța poate acorda doar un
singur termen pentru lipsă de apărare, temeinic motivată,
dreptul constituțional la apărare al pârâtului, îaflat într-o
situație de privare de libertate“, este încălcat, el neputând
beneficia, prin ipoteză, de asistența apărătorului său chiar
dacă acesta lipsește motivat la al doilea termen, operând
astfel o restrângere nepermisă a dreptului la apărare. În
opinia autorului excepției, nici prevederile alin. 2 al art. 156
din același cod nu asigură garantarea constituțională a
dreptului la apărare, deoarece, pe de o parte, acesta se
referă doar la ipoteza refuzului acordării chiar și unicei
amânări posibile pentru lipsa de apărare temeinic motivată,
iar pe de altă parte, încalcă atât normele constituționale
ale art. 24 alin. (1) și (2), cât și pe cele ale art. 6
paragraful 1 din Convenția pentru apărarea drepturilor
omului și a libertăților fundamentale. Astfel, chiar dacă
art. 124 din Constituție prevede că judecătorul se supune
doar legii, legea nu poate îngădui opțiunea magistratului
spre o ipoteză de încălcare a unei garanții constituționale,
întrucât pentru realizarea dreptului la apărare este
necesară garantarea efectivă și reală a unei protecții în
cazul lipsei de apărare temeinic justificate, astfel încât
soluționarea legală și temeinică a cauzei să nu fie afectată.
Curtea de Apel Craiova — Secția civilă apreciază că
excepția de neconstituționalitate invocată este neîntemeiată.
În acest sens, arată că, în ceea ce privește dispozițiile
art. 655, 657 și 658 din Codul civil, prin raportare la
art. 46 din Constituție, trebuie avut în vedere că, pentru a
moșteni, în temeiul legii, persoana în cauză trebuie să
îndeplinească o serie de condiții, și anume să aibă
capacitate succesorală, vocație succesorală și să nu fie
nedemnă de a moșteni. Persoana care nu îndeplinește
aceste condiții nu se poate prevala de calitatea de
moștenitor și, ca atare, nu poate beneficia de dreptul de
moștenire. Or, prin prevederile art. 46, Constituția
garantează un drept de moștenire existent, adică dreptul
pe care îl au persoanele ce îndeplinesc calitatea de
moștenitor. Cu privire la art. 111, art. 118 alin. 1 și 2 și
art. 156 alin. 1 și 2 din Codul de procedură civilă, aceste
prevederi procedurale reglementează modul de desfășurare
a procesului civil, conform principiilor egalității părților și
dreptului de apărare, inclusiv posibilitatea pe care o are
orice persoană de a se adresa instanței pentru
recunoașterea unui drept al său.

5

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens, în ceea ce privește
contrarietatea art. 118 alin. 2 din Codul de procedură civilă
cu prevederile art. 16 alin. (1) din Constituție, arată că
obligativitatea depunerii întâmpinării este impusă de nevoia
firească ca părțile să cunoască încă de la început
pretențiile și apărările lor reciproce, precum și mijloacele de
dovadă, iar despre aceasta să fie informat și judecătorul,
chiar înainte de începerea dezbaterilor, asigurându-se astfel
egalitatea de mijloace, de îarme“ între reclamant și pârât.
Sancțiunea decăderii intervine însă dacă întâmpinarea nu
a fost depusă în termenul prevăzut de art. 1141 alin. 2 din
Codul de procedură civilă, adică cu 5 zile înainte de
termenul fixat pentru judecată, astfel încât instanța nu este
îndreptățită să acorde un termen pentru depunerea
întâmpinării. Instituirea unui termen procedural este pe
deplin justificată de asigurarea unei durate rezonabile a
procesului dedus judecății, sancțiunea decăderii nefiind de
natură a vătăma în vreun fel drepturile constituționale ale
pârâtului. Așa fiind, prin reglementarea cuprinsă în art. 118
alin. 2 din Codul de procedură civilă, legiuitorul nu a
instituit un tratament discriminatoriu, ci un regim legal
diferit, impus de existența unor situații procesuale diferite.
Cât privește critica de neconstituționalitate a art. 118
alin. 2 din Codul de procedură civilă, în raport cu
prevederile art. 21 din Constituție, arată că textul criticat nu
reprezintă o îngrădire a accesului la justiție, ci, dimpotrivă,
reprezintă o garanție a aplicării principiilor fundamentale ale
procesului civil, a respectării drepturilor și obligațiilor
procesuale ale părților. De asemenea, Guvernul apreciază
că nu poate fi primită nici susținerea privind înfrângerea
art. 53 din Constituție, întrucât reglementarea de către
legiuitor a condițiilor de exercitare a unui drept, subiectiv
sau procesual, inclusiv prin instituirea unor termene, nu
constituie o restrângere a exercițiului acestuia. Referitor la
susținerea privind înfrângerea dispozițiilor art. 6 paragraful 1
din Convenția pentru apărarea drepturilor omului și a
libertăților fundamentale, raportate la prevederile art. 20 din
Constituție, arată că dispozițiile textului legal menționat nu
le aduc atingere, ci, dimpotrivă, stabilesc cadrul juridic
pentru valorificarea legitimă a accesului liber la justiție.
Curtea Europeană a Drepturilor Omului a statuat, prin
numeroase hotărâri, că dreptul de acces la o instanță nu
este absolut, putând fi supus limitărilor, astfel încât nu
poate fi primită critica potrivit căreia instituția întâmpinării
contravine dreptului la un proces echitabil. În sfârșit, în
ceea ce privește constituționalitatea art. 156 alin. 2 din
Codul de procedură civilă, Guvernul invocă jurisprudența
Curții Constituționale, și anume Decizia nr. 38/2002.
Avocatul Poporului apreciază că dispozițiile art. 655,
657 și 658 din Codul civil, precum și cele ale art. 111,
art. 118 alin. 1 și 2 și art. 156 alin. 1 și 2 din Codul de
procedură civilă sunt constituționale.

6

MONITORUL OFICIAL AL ROMÂNIEI, PARTEA I, Nr. 1.040/23.XI.2005

În acest sens, arată că nu poate fi reținută critica de
neconstituționalitate a art. 111, art. 118 alin. 1 și 2 și a
art. 156 alin. 1 și 2 din Codul de procedură civilă față de
art. 21 din Constituție, întrucât, instituind obligativitatea
întâmpinării, textele de lege criticate asigură echilibrul
procesual al părților în litigiu și contribuie la urgentarea
soluționării cauzei și la prevenirea exercitării abuzive sau
cu întârziere a drepturilor procesuale, fără a îngrădi
accesul la justiție. În ceea ce privește critica de
neconstituționalitate a acelorași dispoziții legale din Codul
de procedură civilă față de art. 24 din Constituție, arată că
aceste dispoziții legale nu aduc atingere prevederilor
constituționale privind dreptul la apărare, ci oferă suficiente
garanții care să asigure exercitarea acestuia. De
asemenea, apreciază că nu poate fi reținută nici critica de
neconstituționalitate a art. 655, art. 657 și art. 658 din
Codul civil față de art. 46 și 53 din Constituție, întrucât
aceste dispoziții legale, care stabilesc condițiile în care o
persoană poate veni la moștenire, aduc o restrângere a
exercițiului dreptului la moștenire, în deplină concordanță
cu art. 53 din Constituție. În plus, exercitarea unui drept
de către titularul său nu poate avea loc decât într-un
anumit cadru, prestabilit de legiuitor, cu respectarea
anumitor exigențe, care dau expresie ordinii de drept.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Obiectul excepției de neconstituționalitate îl constituie
dispozițiile art. 655, art. 657 și art. 658 din Codul civil,
precum și ale art. 111, art. 118 alin. 1 și 2 și ale art. 156
alin. 1 și 2 din Codul de procedură civilă.
Dispozițiile legale criticate din Codul civil au următorul
conținut:
Art. 655: îSunt nedemni de a succede și prin urmare
excluși de la succesiune:
1. Condamnatul pentru că a omorât sau a încercat să
omoare pe defunct.
2. Acela care a făcut în contra defunctului o acuzație
capitală, declarată de judecată calomnioasă.
3. Moștenitorul major care, având cunoștință de omorul
defunctului, nu a denunțat aceasta justiției.“;
Art. 657: îMoștenitorul depărtat de la succesiune ca
nedemn este obligat a întoarce toate fructele și veniturile a
căror folosință a avut-o de la deschiderea succesiunii.“;
Art. 658: îCopiii nedemnului viind la succesiune, în virtutea
dreptului lor propriu, fără ajutorul reprezentării, nu sînt

depărtați pentru greșeala tatălui lor; acesta însă nu poate nici
într-un caz reclama uzufructul bunurilor succesiunii, pe care
legea îl acordă taților și mamelor asupra bunurilor copiilor lor.“;
Dispozițiile legale criticate din Codul de procedură civilă
au următorul conținut:
Art. 111: îPartea care are interes poate să facă cerere
pentru constatarea existenței sau neexistenței unui drept.
Cererea nu poate fi primită dacă partea poate cere realizarea
dreptului.“;
Art. 118 alin. 1 și 2: îÎntâmpinarea este obligatorie, afară
de cazurile în care legea prevede în mod expres altfel.
Nedepunerea întâmpinării în termenul prevăzut de lege
atrage decăderea pârâtului din dreptul de a mai propune probe
și de a invoca excepții, în afara celor de ordine publică.“;
Art. 156 alin. 1 și 2: îInstanța va putea da un singur
termen pentru lipsă de apărare, temeinic motivată.
Când instanța refuză amânarea judecății pentru acest
motiv, va amâna, la cererea părții, pronunțarea în vederea
depunerii de concluzii scrise.“
Autorul excepției susține că dispozițiile legale criticate
contravin prevederilor constituționale ale art. 16, ale art. 20
raportat la art. 17 pct. 2 din Declarația Universală a
Drepturilor Omului, ale art. 21 raportat la art. 7, 8 și 10
din Declarația Universală a Drepturilor Omului, ale art. 24
alin. (1) și (2), art. 44 alin. (1) și (2), art. 46, art. 53
alin. (1) și (2), art. 124, precum și ale art. 6 paragraful 1
din Convenția pentru apărarea drepturilor omului și a
libertăților fundamentale.
Examinând excepția de neconstituționalitate, Curtea
constată că, față de obiectul cauzei, și anume soluționarea
unei acțiuni în constatare a nedemnității pârâtului, în
temeiul art. 655 pct. 1 din Codul civil, constatarea calității
de unic moștenitor a reclamantei și compunerea masei
succesorale, invocarea în acest context a neconstituționalității
art. 655 pct. 2 și 3 este lipsită de relevanță.
În ceea ce privește critica de neconstituționalitate a
art. 111 din Codul de procedură civilă, Curtea observă că
argumentarea acesteia, din punctul de vedere și în
interesul exclusiv al reclamantei, lipsește de interes și,
deci, de legitimare procesuală pe autorul excepției, care
are calitatea de pârât în dosarul de fond.
De asemenea, Curtea constată că, ulterior sesizării sale,
alin. 2 al art. 118 din Codul de procedură civilă a fost
abrogat prin art. I pct. 22 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, astfel încât excepția a rămas fără obiect.
Aceeași concluzie se impune și cu privire la alin. 1 al
aceluiași articol, a cărui neconstituționalitate este dedusă
exclusiv prin prisma criticii referitoare la alin. 2, în prezent
abrogat.
Așa fiind, excepția de neconstituționalitate a textelor de
lege mai sus menționate este inadmisibilă, Curtea urmând
a examina pe fond doar constituționalitatea dispozițiilor
art. 655 pct. 1, ale art. 657 și art. 658 din Codul civil,
precum și ale art. 156 alin. 1 și 2 din Codul de procedură
civilă.
Cu privire la dispozițiile art. 655 pct. 1 din Codul civil,
Curtea constată că nu poate fi reținută nici una dintre

MONITORUL OFICIAL AL ROMÂNIEI, PARTEA I, Nr. 1.040/23.XI.2005
criticile formulate. În acest sens, arată că autorul unei
infracțiuni de omor nu poate pretinde un statut juridic egal
cu al celorlalți cetățeni, din rândul cărora s-a autoexclus
prin fapta sa, astfel încât nedemnitatea instituită în ceea ce
îl privește nu contravine prevederilor art. 16 și 20 din
Constituție. De asemenea, textul legal criticat nu conține
nici o interdicție sau restrângere în ceea ce privește
accesul liber la justiție și nici dreptul la apărare și, ca
atare, nu contravine prevederilor art. 21 și 24 din Legea
fundamentală.
Dreptul la moștenire, constituind o entitate juridică
distinctă de dreptul de proprietate, nu se poate susține că
anihilarea acestuia, prin reglementarea criticată, ar constitui
o încălcare a prevederilor constituționale ale art. 44
alin. (1) și (2), așa cum afirmă autorul excepției. Aceasta
deoarece dreptul la moștenire implică îndeplinirea a trei
condiții, și anume: capacitate succesorală, vocație
succesorală și pe aceea de a nu fi nedemn, astfel încât
existența unei cauze de nedemnitate in personam
antrenează pierderea dreptului la moștenire.
Așa fiind, reglementarea legală dedusă controlului nu
contravine prevederilor art. 46 din Constituție, pentru
simplul motiv că, în situația avută în vedere de norma
legală, norma constituțională nu este incidentă, întrucât
garanția pe care o instituie se referă exclusiv la drepturi
de moștenire legal existente. Ar fi, de altfel, profund imoral
ca legea să recunoască autorului infracțiunii de omor
dreptul de moștenire asupra masei succesorale a propriei
sale victime. Ca atare, pentru motivele înfățișate, Curtea
apreciază că nu poate fi reținută nici pretinsa încălcare a
art. 53 și 124 din Constituție.
Mai mult, considerentele de mai sus demonstrează în
egală măsură lipsa de temei a criticilor de
neconstituționalitate cu referire la art. 657 și art. 658 din

7

Codul civil, care reglementează efectele juridice ale
nedemnității.
În ceea ce privește art. 156 alin. 1 și 2 din Codul de
procedură civilă, Curtea constată că aceste dispoziții au
mai făcut obiectul controlului de constituționalitate. Astfel,
prin decizii precum Decizia nr. 38 din 6 februarie 2002,
publicată în Monitorul Oficial al României, Partea I, nr. 173
din 13 martie 2002, și Decizia nr. 337 din 16 septembrie
2004, publicată în Monitorul Oficial al României, Partea I,
nr. 929 din 12 octombrie 2004, Curtea Constituțională a
respins excepția ca fiind neîntemeiată.
Cu acel prilej s-a reținut că legitimitatea constituțională
a interpretării legii de către judecător derivă din dispozițiile
art. 124 alin. (3), potrivit cărora îJudecătorii sunt
independenți și se supun numai legii“. Organul legislativ,
emitent de norme juridice, poate să fie mai restrictiv,
obligându-l pe judecător să fie mai apropiat de lege.
Același legiuitor poate însă prefera, ținând seama de
diversitatea și complexitatea relațiilor sociale, o redactare
generală a legii, fără a intra în detalii, impunând
judecătorului să determine semnificația concretă a normei
legale în raport cu datele speței pe care o soluționează. În
consecință, raportându-se la această categorie de critici,
Curtea a constatat că instituirea prin lege a unei modalități
sau a alteia de reglementare a procedurii de judecată în
soluționarea cauzelor civile este o opțiune a legiuitorului, în
conformitate cu dispozițiile art. 126 alin. (2), potrivit cărora
îCompetența instanțelor judecătorești și procedura de
judecată sunt prevăzute numai prin lege“.
Întrucât nu au apărut împrejurări noi care să determine
schimbarea jurisprudenței Curții Constituționale în această
materie, atât soluția adoptată în deciziile menționate, cât și
considerentele pe care acestea se întemeiază își mențin
valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, art. 11
alin. (1) lit. A.d), precum și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 655 pct. 2 și 3 din Codul
civil, precum și ale art. 111 și ale art. 118 alin. 1 și 2 din Codul de procedură civilă, excepție ridicată de Marian Petrișor
Volintiru în Dosarul nr. 7.209/civ/2004 al Curții de Apel Craiova — Secția civilă.
2. Respinge, ca fiind neîntemeiată, excepția de neconstituționalitate a dispozițiilor art. 655 pct. 1, art. 657 și
art. 658 din Codul civil, precum și ale art. 156 alin. 1 și 2 din Codul de procedură civilă, excepție ridicată de același
autor în același dosar.
Definitivă și general obligatorie.
Pronunțată în ședința publică din data de 13 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

8

MONITORUL OFICIAL AL ROMÂNIEI, PARTEA I, Nr. 1.040/23.XI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea art. 3 alin. (1) și (3) din Hotărârea Guvernului nr. 803/2005
privind stabilirea unor măsuri pentru organizarea și funcționarea
Teatrului Național îI.L. Caragiale“ din București
În temeiul art. 108 din Constituția României, republicată,
Guvernul României

adoptă prezenta hotărâre.

Articol unic. — Alineatele (1) și (3) ale articolului 3 din
Hotărârea Guvernului nr. 803/2005 privind stabilirea unor
măsuri pentru organizarea și funcționarea Teatrului Național
îI.L. Caragiale“ din București, publicată în Monitorul Oficial
al României, Partea I, nr. 696 din 2 august 2005, se
modifică și vor avea următorul cuprins:
îArt. 3. — (1) În subordinea Teatrului se înființează
Centrul de Cercetare și Creație Teatrală «Ion Sava» ca

unitate fără personalitate juridică, a cărui organizare și
funcționare se propun de către Teatru și se aprobă prin
ordin al ministrului culturii și cultelor în termen de 30 de
zile de la data intrării în vigoare a prezentei hotărâri.
..........................................................................................
(3) Programul prevăzut la alin. (2) se derulează prin
intermediul Centrului de Cercetare și Creație Teatrală «Ion
Sava».“

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
București, 17 noiembrie 2005.
Nr. 1.409.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.040/23.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064522]
ISSN 1453—4495

