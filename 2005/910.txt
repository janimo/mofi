Anul 173 (XVII) — Nr. 910

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 12 octombrie 2005

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.127. — Hotărâre pentru aprobarea Acordului privind
cooperarea dintre Ministerul Economiei și
Comerțului din România și Departamentul Federal
al Afacerilor Economice al Confederației Elvețiene,
reprezentând Confederația Elvețiană, în domeniile
energie, mediu și alte sectoare industriale, semnat
la București la 16 iunie 2005 ..................................
Acord privind cooperarea dintre Ministerul Economiei și
Comerțului din România și Departamentul Federal
al Afacerilor Economice al Confederației Elvețiene,
reprezentând Confederația Elvețiană, în domeniile
energie, mediu și alte sectoare industriale .............
1.173. — Hotărâre privind nominalizarea reprezentanților
Ministerului Educației și Cercetării în cadrul
Comitetului director pentru educația pentru
dezvoltarea durabilă și al Grupului de experți —
elaborare indicatori pentru educația pentru
dezvoltare durabilă ....................................................
1.200. — Hotărâre privind suplimentarea bugetului
Oficiului Registrului Național al Informațiilor
Secrete de Stat pe anul 2005 din Fondul de

Nr.

Pagina
rezervă bugetară la dispoziția Guvernului, prevăzut
în bugetul de stat pe anul 2005 .............................

1.205. — Hotărâre privind transmiterea în folosință
gratuită a navei Tismana, proprietate privată a
statului, aflată în administrarea Agenției Naționale
pentru Sport, Federației Române de Canotaj.........
2

2–5

5

6

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
901/S.B. — Ordin al ministrului mediului și gospodăririi
apelor privind aprobarea măsurilor specifice pentru
colectarea deșeurilor de echipamente electrice și
electronice care prezintă riscuri prin contaminare
pentru securitatea și sănătatea personalului din
punctele de colectare................................................

7

1.030. — Ordin al ministrului agriculturii, pădurilor și
dezvoltării rurale privind completarea Ordinului
ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând
agențiile autorizate de clasificare a carcaselor de
porcine, bovine și ovine ...........................................

8

2

MONITORUL OFICIAL AL ROMÂNIEI, PARTEA I, Nr. 910/12.X.2005

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru aprobarea Acordului privind cooperarea
dintre Ministerul Economiei și Comerțului din România
și Departamentul Federal al Afacerilor Economice
al Confederației Elvețiene, reprezentând
Confederația Elvețiană, în domeniile energie,
mediu și alte sectoare industriale,
semnat la București la 16 iunie 2005
În temeiul art. 108 din Constituția României, republicată, și al art. 20
din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Acordul privind cooperarea dintre Ministerul
Economiei și Comerțului din România și Departamentul Federal al Afacerilor
Economice al Confederației Elvețiene, reprezentând Confederația Elvețiană,
în domeniile energie, mediu și alte sectoare industriale, semnat la București
la 16 iunie 2005.
PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul afacerilor externe,
Mihai Răzvan Ungureanu
București, 22 septembrie 2005.
Nr. 1.127.
A C O R D*)
privind cooperarea dintre Ministerul Economiei și Comerțului din România și Departamentul Federal
al Afacerilor Economice al Confederației Elvețiene, reprezentând Confederația Elvețiană, în domeniile energie,
mediu și alte sectoare industriale
Ministerul Economiei și Comerțului din România și Departamentul Federal al Afacerilor Economice al Confederației
Elvețiene, denumite în continuare părți,
recunoscând importanța dezvoltării unei politici energetice care satisface nevoile prezente economice, sociale și de
mediu, fără a compromite capacitatea generațiilor viitoare de a-și satisface propriile nevoi,
recunoscând importanța modernizării sectorului energetic și de mediu din România pentru îndeplinirea obiectivelor
sus-menționate și rolul important al investițiilor străine, al transferului de tehnologie și de know-how în acest context,
luând în considerare experiența și realizările elvețiene în domeniul infrastructurii energetice și al tehnologiilor de
mediu, precum și poziția puternic competitivă a companiilor elvețiene și know-how-ul deținut de instituțiile și organizațiile
elvețiene în aceste sectoare,
recunoscând importanța intensificării cooperării bilaterale dintre România și Confederația Elvețiană în domeniile
energie, mediu și alte sectoare industriale, care va contribui la dezvoltarea durabilă a celor două țări,
dorind să creeze un cadru pentru cooperare care va încuraja dezvoltarea și extinderea legăturilor comerciale
dintre companiile lor,
respectând cadrul legilor și regulamentelor lor naționale, luând în considerare obligațiile lor internaționale,
au convenit următoarele:
ARTICOLUL 1
domeniul infrastructurii energetice și al tehnologiilor de
Obiectivele prezentului acord sunt următoarele:
mediu;
• să sprijine obiectivele de dezvoltare ale României prin
• să încurajeze participarea companiilor elvețiene la
creșterea participării companiilor elvețiene în domeniile
energie, mediu și alte sectoare industriale, în special în procesul de privatizare din sectoarele sus-menționate;
*) Traducere.

MONITORUL OFICIAL AL ROMÂNIEI, PARTEA I, Nr. 910/12.X.2005
• să identifice noi oportunități de sprijinire prin eforturi
comune a obiectivelor globale energetice și de mediu, cum
ar fi cele stipulate în Tratatul Cartei energiei și în
Protocolul de la Kyoto;
• să încurajeze companiile din cele două țări să
participe la realizarea împreună a altor proiecte de interes
comun în domeniul eficienței energetice și al protecției
mediului, inclusiv pe terțe piețe.
ARTICOLUL 2

Termenii și condițiile pentru fiecare proiect se vor stabili
de comun acord de către părțile direct implicate, cu
sprijinul autorităților și al agențiilor de resort în ceea ce
privește finanțarea și obținerea de garanții de export.
Achiziționarea de bunuri, lucrări și servicii pentru
implementarea proiectelor se va face, cu respectarea
prevederilor legislației în vigoare, prin oferta unică, cu
condiția să se asigure eficiența economică în condițiile de
piață. În cazul contractelor la cheie, operatorii economici
elvețieni se vor strădui să utilizeze pe cât de mult posibil
bunuri, lucrări și servicii românești.

3

• schimbul și pregătirea personalului științific și tehnic;
• schimbul de informații științifice și tehnologice;
• transferul de echipamente, know-how și tehnologie;
• furnizarea de consultanță și servicii tehnologice
relevante.
ARTICOLUL 5

Fiecare parte va încuraja constituirea de grupe de lucru
pentru implementarea proiectelor prevăzute în anexa nr. II.
Grupele de lucru vor conveni asupra obiectivelor
specifice, responsabilităților și resurselor necesare.
În vederea implementării prezentului acord, grupele de
lucru vor stabili, în conformitate cu propriile proceduri,
prioritățile, disponibilitățile și resursele proprii pe care le pot
aloca. Grupele de lucru vor administra propriile resurse
alocate pentru implementarea prezentului acord, în
concordanță cu procedurile proprii.
Anexele nr. I și II fac parte integrantă din prezentul
acord. Anexa nr. II nu este limitativă.

ARTICOLUL 3

În vederea concretizării și realizării scopurilor prezentului
acord au fost identificate următoarele domenii prioritare de
cooperare bilaterală în domeniile energie și mediu, ca
orientare pentru companiile, organizațiile și instituțiile
interesate:
• cooperare în producția și furnizarea de componente
pentru centrale electrice și echipamente energetice, așa
cum este stipulat în Amendamentul comercial la Tratatul
Cartei energiei;
• cercetare aplicată și dezvoltare pe teme de energie și
mediu;
• îmbunătățirea resurselor energetice și a infrastructurii
prin utilizarea de tehnologii cu impact redus asupra
mediului;
• activități de proiect aflate sub incidența art. 6 din
Protocolul de la Kyoto (implementare în comun);
• proiecte legate de aspectele tehnice privind reforma
pieței energiei, așa cum este stipulat în Tratatul Comunității
Energiei din Sud-Estul Europei;
• alte domenii de cooperare convenite la nivelul
companiilor.
Domeniile prioritare definite în prezentul acord și lista de
proiecte prevăzută în anexa nr. II nu sunt limitative.
ARTICOLUL 4

ARTICOLUL 6

În vederea implementării obiectivelor prezentului acord,
părțile au convenit:
• să poarte consultări bilaterale periodice la nivelul
grupelor de lucru care se vor întâlni alternativ în România
și în Elveția, ori de câte ori este necesar;
• să organizeze un sistem eficient pentru schimbul
periodic de informații economice și comerciale;
• să organizeze misiuni economice pentru oamenii de
afaceri interesați din cele două țări;
• să organizeze seminarii, mese rotunde și expoziții
pentru prezentarea de noi produse și tehnologii din sectorul
industrial din cele două țări;
• să participe la târguri și expoziții organizate în cele
două țări;
• să schimbe informații privind ofertele sau licitațiile
organizate în cele două țări.
ARTICOLUL 7

Prezentul acord va intra în vigoare la data ultimei
notificări prin care părțile se vor informa reciproc asupra
îndeplinirii procedurilor legale interne necesare intrării lui în
vigoare și va fi în vigoare pe perioadă nedeterminată.

Formele posibile de cooperare în domeniile energie,
mediu și alte sectoare industriale între companiile,
organizațiile și instituțiile interesate pot include:
• participarea companiilor elvețiene la realizarea de
investiții în România în proiecte în domeniile energie,
mediu și alte sectoare industriale (prevăzute în
anexa nr. II);

Fiecare parte contractantă va avea dreptul să denunțe
prezentul acord în orice moment, prin notificarea pe căi
diplomatice. În acest caz prezentul acord va înceta după
3 luni de la primirea notificării de denunțare.

Pentru Ministerul Economiei și Comerțului din România,
Attila Demeter,
secretar de stat

Pentru Departamentul Federal al Afacerilor Economice
al Confederației Elvețiene,
Jörg Al. Reding,
ambasador

Semnat la București la 16 iunie 2005, în două
exemplare în limba engleză.

4

MONITORUL OFICIAL AL ROMÂNIEI, PARTEA I, Nr. 910/12.X.2005
ANEXA Nr. 1

Grupul de lucru român:
1. domnul Cristian Istodorescu — director general al
Direcției generale cooperare economică internațională,
sinteză și investiții — Ministerul Economiei și Comerțului;
2. domnul Victor Schmidt — director general adjunct al
Direcției generale politică industrială — Ministerul Economiei
și Comerțului;
3. doamna Cristiana Ion — Ministerul Economiei și
Comerțului;
4. domnul Grigore Nelepcu — vicepreședinte al
Patronatului Român din Industria Electronică, Electrotehnică,
Tehnologia Informației și Comunicațiilor;

5. domnul Răzvan Purdilă — director al Unității de
Management al Proiectelor — Compania Națională de
Transport al Energiei Electrice îTranselectrica“ — S.A.;
6. doamna Carmen Marin — director marketing —
Societatea Comercială de Producere a Energiei Electrice
îHidroelectrica“ — S.A.;
7. domnul Ioan Radu — director Societatea Comercială
de Distribuție și Furnizare a Energiei Electrice îElectrica“ —
S.A. — sucursala Transilvania Nord;
8. domnul Rodrig Dinulescu — ministru consilier —
Ambasada României la Berna.
ANEXA Nr. II

LISTA

proiectelor de investiții
Sectorul industrial
Industria construcțiilor de mașini

1. Linie de asamblare automotoare Diesel mecanice
pentru transportul de călători pe cale ferată pe distanțe
scurte
2. Linie de asamblare vagoane pentru transportul de
călători pe calea ferată
3. Reabilitarea unor utilaje — mașini-unelte și instalații
pentru fabricarea de echipamente hidroenergetice
4. Proiect CFR pentru reabilitarea și modernizarea
sistemului de furnizare prin tracțiune electrică de 110/25 kV
la trei stații de cale ferată: tronsonul 202 Filiași-Simeria,
tronsonul 400 Brașov-Deda și tronsonul 501 Adjud-Ciceu,
inclusiv implementarea sistemelor de supraveghere
regională și de colectare de date — stațiile de tracțiune &
SCADA.
Electrotehnică, electronică și mecanică fină

1. Fabricarea de aparatură electrocasnică diversă
2. Producerea și dezvoltarea fabricării de locomotive
Diesel electrice tip Bo-Bo cu tehnică de acționare în curent
alternativ, comandă cu microprocesor și sistem de utilizare
ridicată a aderenței, pentru serviciul de marfă și/sau de
călători
3. Producerea și dezvoltarea fabricării de locomotive
electrice tip Bo-Bo (cu patru osii motoare), cu tehnică de
acționare în curent alternativ, comanda calculator de bord,
sisteme moderne de siguranță a mersului pe calea ferată,
frânare recuperativă și sistem de utilizare ridicată a
aderenței, pentru serviciul de călători și/sau de marfă
4. Echipament complex utilizat în activitatea de
reabilitare și modernizare termică a clădirilor și instalațiilor
aferente
5. Linie de fabricație de mărci holografice
6. Linie de fabricație de echipamente de detectare a
documentelor false
Sectorul energetic
1. Program de revitalizare și modernizare a
echipamentelor cu durata de viață expirată din centralele
hidroenergetice: 1330,5 MW
Hidrocentrala Stejaru — 2 x 50 + 4 x 27,5 MW
Prima ecluză Porțile de Fier I
Hidrocentrala Vidraru — 4 x 55 MW
Hidrocentrala Mărișelu — 3 x 73,5 MW
Hidrocentrala Șugag — 2 x 75 MW

Hidrocentrala Tarnița — 2 x 22,5 MW
Hidrocentrala Râul Mare Retezat — 2 x 167,5 MW
Hidrocentrala Gâlceag — 2 x 75 MW
2. Capacități noi: realizarea primei hidrocentrale cu
acumulare prin pompaj Tarnița Lăpuștești, 1.000 MW,
1.200 GWh/an
3. Modernizarea sistemelor de comandă, control și
protecție pentru stațiile electrice din rețea
4. Modernizarea sistemului de telecontrol al stațiilor,
implementarea și dezvoltarea sistemelor DMS-SCADA
5. Creșterea capacității de distribuție a rețelei de
distribuție — zona industrială Sibiu Vest, realizarea unei
stații de amplificare de 100/20 kV la Aeroportul Sibiu —
Sistem SCADA și integrarea în sistemul existent
6. Modernizarea stației de transformare Brașov (220 kV) —
îTranselectrica“
7. Modernizarea stației de transformare Gura Ialomiței
(400 kV) — îTranselectrica“
Sectorul protecției mediului:
Alte industrii

1. Reabilitarea sau extinderea unităților și instalațiilor de
tratare a apelor reziduale
2. Reabilitarea unităților de tratare biologică
3. Producția de pigmenți anorganici: îndepărtarea Cr și
Zn din apele reziduale
4. Unități de finisare chimică: construcția de stații de
tratare a apelor reziduale pentru unități
5. Construcția unei stații de filtrare a apelor reziduale
industriale în vederea încadrării în indicatorii de calitate
prevăzuți în legea mediului
Industria lemnului și mobilei

6. Fabrici de prelucrare a lemnului: realizarea unei
centrale termice noi de 10 Gcal pentru arderea deșeurilor
de lemn rezultate în procesul de producție, finalizarea
centralei termice cu instalații de stocare, incineratoare, două
boilere de 5 Gcal, instalație de desulfurare, construire de
noi clădiri
7. Fabrici de prelucrare a lemnului: modernizarea
unităților de tratare a apelor reziduale
8. Fabrici de prelucrare a lemnului: realizarea unei
instalații noi sau reabilitarea sistemelor vechi de evacuare a
noxelor pentru fabrici
9. Fabrica de mobilă: prelucrarea deșeurilor de lemn
prin instalarea de convectoare, brichetare a rumegușului;

MONITORUL OFICIAL AL ROMÂNIEI, PARTEA I, Nr. 910/12.X.2005
sistem de filtrare pentru curățarea evacuărilor și pentru
instalațiile pneumatice; izolare fonică și termică a
instalațiilor de uscare a cherestelei și de evacuare a
rumegușului; construcția unui rezervor ecologic pentru ape
reziduale; modernizarea instalației de filtrare pentru
substanțele toxice din sectorul de finisare; construcția de
spații tehnico-sociologice
10. Prelucrarea lemnului: reducerea emisiilor rezultate
din arderea combustibilului lichid și procesarea deșeurilor
de lemn
11. Producția de mobilă: îmbunătățirea sistemului de
purificare a gazelor și a apelor reziduale rezultate de la
instalația de ardere a deșeurilor de lemn
12. Asistența tehnică pentru implementarea directivelor
europene referitoare la emisiile fonice în atmosferă de la
mașinile de prelucrare a lemnului și de la uscătoare, prin
realizarea unui sistem de izolare fonică și management al
deșeurilor utilizând o instalație de mărunțire a deșeurilor
lemnoase
Industria cauciucului

13. Fabrica de prelucrare a cauciucului: curățarea
fabricii; reînnoirea sistemului de încălzire (cu abur) utilizând
centrale electrice de mică putere; obținerea aprobării de
conectare la conducta principală de gaze naturale;
reînnoirea sistemului de evacuare (gaz și praf)
Centrale termoelectrice

14. Centrale termoelectrice: instalații de desulfurare a
gazelor arse; reducerea noxelor; precipitatori electrostatici;
depozit de zgură; tratarea deșeurilor etc.

5

Siderurgie/metalurgie

15. Industria siderurgică și metalurgică: desprăfuirea
gazelor din convertitoare și recuperarea acestora ca gaze
de combustie și desprăfuirea platformelor de turnare ale
furnalelor; monitorizarea emisiilor de noxe din aer, apă, sol
16. Industria siderurgică și metalurgică: lucrări de
ecologizare pentru procedurile de realizare a foilor subțiri
de oțel în cuptoare electrice
17. Unități metalurgice: noi zone ecologice de
depozitare a deșeurilor industriale rezultate din activitățile
de producție și întreținere
Managementul deșeurilor

18. Unitate de depozitare a deșeurilor: realizarea unui
strat impermeabil de fosfor-gips pentru evitarea poluării cu
P2O5
19. Managementul deșeurilor: cooperare în domeniul
managementului deșeurilor
20. Managementul deșeurilor: asistența tehnică pentru
înființarea unei organizații de reciclare PET
21. Managementul deșeurilor: asistență tehnică pentru
managementul PCB în România (poluanți organici
persistenți — POP. A se vedea http://www.pops.int/)
22. Dezvoltarea infrastructurii de recuperare a deșeurilor
din echipamentele electrice și electronice, din baterii
portabile și acumulatori în România — Ministerul Economiei
și Comerțului

GUVERNUL ROMÂNIEI

HOTĂRÂRE
privind nominalizarea reprezentanților Ministerului Educației și Cercetării
în cadrul Comitetului director pentru educația pentru dezvoltarea durabilă
și al Grupului de experți — elaborare indicatori pentru educația pentru dezvoltare durabilă
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se nominalizează doamna Paloma Cecilia
Petrescu, secretar de stat — învățământ preuniversitar —
din cadrul Ministerului Educației și Cercetării, în Comitetul
director pentru educația pentru dezvoltarea durabilă,
organismul de decizie principal privind activitățile referitoare
la Strategia pentru educație pentru dezvoltare durabilă în
regiunea UNECE (Comisia Economică pentru Europa a
Națiunilor Unite).
Art. 2. — Se nominalizează doamna Gabriela Scarlat,
inspector general în cadrul Direcției generale învățământ

preuniversitar — Ministerul Educației și Cercetării, cu
atribuții privind dezvoltarea durabilă, în Grupul de experți —
elaborare indicatori pentru educația pentru dezvoltare
durabilă.
Art. 3. — Atribuțiile reprezentanților Ministerului Educației
și Cercetării nominalizați în cadrul Comitetului director
pentru educația pentru dezvoltarea durabilă și al Grupului
de experți — elaborare indicatori pentru educația pentru
dezvoltare durabilă vor fi stabilite prin ordin al ministrului
educației și cercetării.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul educației și cercetării,
Dumitru Miron,
secretar de stat
București, 29 septembrie 2005.
Nr. 1.173.

6

MONITORUL OFICIAL AL ROMÂNIEI, PARTEA I, Nr. 910/12.X.2005
GUVERNUL ROMÂNIEI

HOTĂRÂRE
privind suplimentarea bugetului Oficiului Registrului Național al Informațiilor Secrete de Stat
pe anul 2005 din Fondul de rezervă bugetară la dispoziția Guvernului,
prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare, precum și al art. 26 alin. (1) și (3) din Ordonanța de urgență a Guvernului
nr. 66/2005 cu privire la rectificarea bugetului de stat pe anul 2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Oficiului
Registrului Național al Informațiilor Secrete de Stat pe anul
2005, la capitolul 15.01 îAutorități publice“, titlul îCheltuieli
materiale și servicii“, articolul 30 îAlte cheltuieli“, cu suma
de 78,54 mii lei (RON) din Fondul de rezervă bugetară la
dispoziția Guvernului, prevăzut în bugetul de stat pe anul
2005.

Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Oficiului
Registrului Național al Informațiilor Secrete de Stat pe anul
2005.

PRIM-MINISTRU

CĂLIN POPESCU-TĂRICEANU
Contrasemnează:
Directorul general al Oficiului Registrului Național
al Informațiilor Secrete de Stat,
Marius Petrescu,
secretar de stat
p. Ministrul finanțelor publice,
Mara Rîmniceanu,
secretar de stat

București, 5 octombrie 2005.
Nr. 1.200.

GUVERNUL ROMÂNIEI

HOTĂRÂRE
privind transmiterea în folosință gratuită a navei Tismana, proprietate privată a statului,
aflată în administrarea Agenției Naționale pentru Sport, Federației Române de Canotaj
În temeiul art. 108 din Constituția României, republicată, al art. 17 din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 80 alin. (14) din Legea educației
fizice și sportului nr. 69/2000, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea în folosință gratuită,
pe o perioadă de 49 de ani, Federației Române de
Canotaj, persoană juridică de drept privat, fără scop
lucrativ, de utilitate publică, a navei Tismana, proprietate
privată a statului, aflată în administrarea Agenției Naționale
pentru Sport, având datele de identificare prevăzute în
anexa care face parte integrantă din prezenta hotărâre,
precum și a bunurilor mobile aferente.

Art. 2. — Predarea-preluarea bunurilor prevăzute la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.
Art. 3. — Dreptul de folosință gratuită atribuit Federației
Române de Canotaj asupra navei Tismana încetează dacă
Agenția Națională pentru Sport constată că aceasta nu este
folosită în conformitate cu destinația sa.

PRIM-MINISTRU

CĂLIN POPESCU-TĂRICEANU

București, 5 octombrie 2005.
Nr. 1.205.

Contrasemnează:
Șeful Cancelariei Primului-Ministru,
Aleodor Marian Frâncu
Președintele Agenției Naționale pentru Sport,
Florian Gheorghe
Ministrul finanțelor publice,
Sebastian Teodor Gheorghe Vlădescu

MONITORUL OFICIAL AL ROMÂNIEI, PARTEA I, Nr. 910/12.X.2005

7

ANEXĂ
DATELE DE IDENTIFICARE

a navei Tismana, proprietate privată a statului, aflată în administrarea Agenției Naționale pentru Sport,
care se transmite în folosință gratuită Federației Române de Canotaj
Denumirea și adresa
bunului

Nava Tismana,
post Brăila

Persoana juridică de la care
se transmite bunul

Agenția Națională
pentru Sport

Persoana juridică la care
se transmite bunul

Federația Română
de Canotaj

Caracteristicile tehnice
ale bunului transmis

—
—
—
—
—
—
—
—
—

data fabricației: 1983
durata normală de funcționare: 22 de ani
lungimea maximă: 65,5 m
lungime la linia de plutire: 60 m
lățimea maximă: 10 m
pescaj: 1,5 m
dană punte
înălțimea pe etaj: 2,65 m
posibilitatea amenajării a 200 de locuri de cazare, a unei
săli de mese și a două bucătării
— nu este propulsată

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind aprobarea măsurilor specifice pentru colectarea deșeurilor de echipamente electrice
și electronice care prezintă riscuri prin contaminare pentru securitatea și sănătatea personalului
din punctele de colectare
În temeiul prevederilor art. 5 alin. (5), (6), (8) și (9) din Hotărârea Guvernului nr. 448/2005 privind deșeurile de
echipamente electrice și electronice, în baza Hotărârii Guvernului nr. 408/2004 privind organizarea și funcționarea
Ministerului Mediului și Gospodăririi Apelor, cu modificările și completările ulterioare, și a Hotărârii Guvernului nr. 459/2005
privind reorganizarea și funcționarea Agenției Naționale pentru Protecția Mediului,
ministrul mediului și gospodăririi apelor emite următorul ordin:
Art. 1. — (1) Distribuitorii de echipamente electrice și
electronice sau punctele de colectare a deșeurilor de
echipamente electrice și electronice pot refuza preluarea
acestor deșeuri în una din următoarele situații:
a) deșeurile de echipamente electrice și electronice
prezintă forme evidente de contaminare cu substanțe
chimice periculoase, așa cum sunt definite în Ordonanța de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobată cu modificări și completări
prin Legea nr. 451/2001;
b) deșeurile de echipamente electrice și electronice
prezintă suprafețe exterioare periculoase pentru manipulare:
părți tăioase, ascuțite, zimțate, spărturi, subansamble cu
diverse grade de libertate, care în timpul manipulării pot
produce accidentări.
(2) Distribuitorii de echipamente electrice și electronice
sau punctele de colectare menționate la alin. (1) sunt
obligate să consemneze în scris motivul refuzului și să îl
prezinte pe loc persoanei care a depus echipamentul.
(3) O dată la 3 luni distribuitorii de echipamente
electrice și electronice sau punctele de colectare
menționate la alin. (1) sunt obligate să prezinte un
centralizator care să cuprindă copiile acestor rapoarte de
refuz la Agenția Națională pentru Protecția Mediului, pentru
stabilirea măsurilor necesare colectării acestor deșeuri.

Art. 2. — (1) În vederea reducerii cantității de deșeuri
de echipamente electrice și electronice eliminate ca deșeuri
municipale nesortate și pentru atingerea unui nivel ridicat
de colectare selectivă, posesorii de deșeuri de echipamente
electrice și electronice aflate în una din situațiile menționate
la art. 1 alin. (1) le depun la punctele de colectare conform
art. 5 alin. (5) din Hotărârea Guvernului nr. 448/2005
privind deșeurile de echipamente electrice și electronice.
(2) Deșeurile de echipamente electrice și electronice
menționate la art. 1 alin. (1) sunt depozitate în conformitate
cu prevederile art. 6 alin. (4) din Hotărârea Guvernului
nr. 448/2005 și ale anexei nr. 3 la aceeași hotărâre și intră
în circuitul de valorificare și reciclare doar în condițiile
respectării cerințelor cuprinse în Ordonanța de urgență a
Guvernului nr. 78/2000 privind regimul deșeurilor, aprobată
cu modificări și completări prin Legea nr. 426/2001.
Art. 3. — Personalul din punctele de colectare va fi
special instruit pentru a identifica și manipula în mod corect
deșeurile de echipamente electrice și electronice
contaminate menționate la art. 1 alin. (1).
Art. 4. — Agenția Națională pentru Protecția Mediului va
duce la îndeplinire prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul mediului și gospodăririi apelor,
Sulfina Barbu
București, 30 septembrie 2005.
Nr. 901/S.B.

8

MONITORUL OFICIAL AL ROMÂNIEI, PARTEA I, Nr. 910/12.X.2005

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea Ordinului ministrului agriculturii, pădurilor și dezvoltării rurale nr. 149/2005
pentru aprobarea Listei cuprinzând agențiile autorizate de clasificare
a carcaselor de porcine, bovine și ovine
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine,
văzând agențiile de clasificare propuse de Comisia de clasificare a carcaselor de porcine, bovine și ovine,
transmise prin procesele-verbale nr. 42/2005 și nr. 60/2005, precum și Referatul de aprobare nr. 95.531 din 7 octombrie
2005,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru aprobarea
Listei cuprinzând agențiile autorizate de clasificare a
carcaselor de porcine, bovine și ovine, publicat în Monitorul
Oficial al României, Partea I, nr. 214 din 14 martie 2005,

se completează conform anexei care face parte integrantă
din prezentul ordin.
Art. II. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 10 octombrie 2005.
Nr. 1.030.
ANEXĂ
LISTA

cuprinzând agențiile autorizate de clasificare a carcaselor de porcine, bovine și ovine
îNr.
crt.

Denumirea persoanei juridice

C.U.I.

5.

Societatea Comercială îAnnona VYS AP“ — S.R.L.

6214615

6.

Societatea Comercială îOptomar Com“ — S.R.L.

17106996

Sediul social

Brăila, Str. Independenței nr. 12, bl. B3, sc. 1, et. 1,
ap. 7, județul Brăila
Călărași, Str. Tineretului, cartier ANL1, ap. 85,
județul Călărași“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 910/12.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063228]
ISSN 1453—4495

