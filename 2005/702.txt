Anul 173 (XVII) — Nr. 702

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 3 august 2005

SUMAR

Nr.

Pagina

Nr.
pentru protecția mediului în regim de tarifare și
cuantumul tarifelor aferente, cu modificările
ulterioare ...................................................................

DECIZII ALE CURȚII CONSTITUȚIONALE
Decizia nr. 322 din 14 iunie 2005 referitoare la excepția
de neconstituționalitate a dispozițiilor art. 38 din
Legea nr. 53/2003 — Codul muncii ......................

2–4

639.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
584.

— Ordin al ministrului mediului și gospodăririi
apelor privind modificarea și completarea secțiunii
a III-a din anexa nr. 1 la Ordinul ministrului
apelor, pădurilor și protecției mediului nr. 340/2000
pentru aprobarea Nomenclatorului de lucrări și
servicii care se prestează de către autoritățile

Pagina

4–8

— Ordin al ministrului agriculturii, pădurilor și
dezvoltării rurale pentru aprobarea Metodologiei de
autorizare a unităților specializate să elaboreze
amenajamente silvice, studii sumare de amenajare
și studii de transformare a pășunilor împădurite .....

8–15

ACTE ALE BĂNCII NAȚIONALE A ROMÂNIEI
38.

— Ordin privind sancționarea băncii ABN AMRO
BANK (ROMÂNIA) — S.A. .....................................

15–16

39.

— Ordin privind sancționarea băncii HVB BANK
ROMÂNIA — S.A. ...................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 702/3.VIII.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 322
din 14 iunie 2005

referitoare la excepția de neconstituționalitate a dispozițiilor art. 38
din Legea nr. 53/2003 — Codul muncii
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 38 din Legea nr. 53/2003 — Codul
muncii, excepție ridicată de Societatea Comercială îFrarom
Internațional Est“ — S.R.L. din Iași în Dosarul nr. 394/2005
al Curții de Apel Iași — Secția conflicte de muncă și
asigurări sociale.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, invocând jurisprudența
Curții Constituționale în materie, pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2005, pronunțată în
Dosarul nr. 394/2005, Curtea de Apel Iași — Secția
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 38 din Legea nr. 53/2003 — Codul muncii,
excepție ridicată de Societatea Comercială îFrarom
Internațional Est“ — S.R.L. din Iași cu ocazia soluționării
recursului formulat împotriva Sentinței civile nr. 746 din
24 septembrie 2004, pronunțată în Dosarul nr. 1.832/2003
al Tribunalului Iași.
În motivarea excepției de neconstituționalitate autorul
acesteia susține, în esență, că dispozițiile legale criticate
contravin atât principiului constituțional al egalității în drepturi,
cât și libertății contractuale, consacrate, în opinia sa, de
art. 30, 40 și 45 din Constituție. În acest sens arată că
îegalitatea cetățenilor în fața legii înseamnă exclusiv
egalitatea contractuală, egalitatea de poziție în momentul
negocierilor și al semnării actelor bilaterale, în absența
oricărei forme de constrângere“. Acest principiu înu poate
să permită nerespectarea obligațiilor asumate, printr-o
protejare excesivă și lipsită de temei legal a uneia dintre
cele două părți semnatare, în detrimentul celeilalte“, așa
cum consideră că face textul de lege criticat. În continuare,
susține că libertatea contractuală presupune libertatea de
exprimare, de asociere și accesul liber al persoanei la o

activitate economică și, atât timp cât nu se pune problema
lipsei capacității de exercițiu a uneia dintre părți, îprotejarea
excesivă a salariatului căruia îi este legitimată acțiunea de
nerespectare a convenției legal încheiate aduce prejudicii
nejustificate angajatorului și contravine principiilor
constituționale invocate“.
Curtea de Apel Iași — Secția conflicte de muncă și
asigurări sociale apreciază că art. 38 din Codul muncii nu
contravine dispozițiilor constituționale invocate de autorul
excepției. În acest sens arată că textul de lege criticat
asigură, pe de o parte, un minimum de garanție pentru
salariat, iar pe de altă parte, reflectă un anumit echilibru
între interesele patronului și dreptul persoanelor fizice de
a-și câștiga existența prin muncă. De asemenea, arată că
limitarea într-o anumită măsură a principiului libertății
contractuale trebuie apreciată prin prisma art. 49 din
Constituție, text ce admite posibilitatea restrângerii
exercițiului unor drepturi și libertăți, după caz, prin lege, cu
respectarea principiului proporționalității între dimensiunea
restrângerii și situația care a determinat-o.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului, precum și Avocatului Poporului, pentru a-și
formula punctele de vedere cu privire la excepția ridicată.
Guvernul apreciază că excepția de neconstituționalitate
nu este întemeiată. În acest sens arată că textul de lege
criticat nu contravine principiului constituțional al egalității în
drepturi, ci îconstituie o concretizare a prevederilor
constituționale ale art. 41, ce consacră dreptul salariaților la
măsuri de protecție socială, în vederea evitării eventualelor
abuzuri din partea angajatorilor, în considerarea specificului
raporturilor juridice de muncă, caracterizate, în mod
esențial, prin subordonarea salariaților față de angajatori, în
folosul cărora prestează munca“. În acest sens invocă și
jurisprudența Curții Constituționale, prin Decizia nr. 494/2004,
în care s-a statuat că măsurile de protecție a salariaților,
prevăzute de dispozițiile legale criticate, sunt de natură îsă
asigure exercițiul neîngrădit al drepturilor și al intereselor
legitime ce li se cuvin în cadrul raporturilor de muncă,
pentru a-i feri de eventualele abuzuri sau amenințări din
partea angajatorilor“ și nu pot fi considerate a fi un
privilegiu, contrar dispozițiilor art. 16 din Constituția
României, atât timp cât îse justifică în considerarea situației
unei anumite categorii sociale care reclamă o astfel de
protecție“. Pe de altă parte, amintește că, potrivit
dispozițiilor anexei Cărții sociale europene, care precizează
câmpul de aplicare al acestui act internațional, se arată că,
în privința persoanelor protejate, îo diferență de tratament
pe un motiv obiectiv și rezonabil nu este considerată ca
discriminatorie“. În sfârșit, arată că susținerile autorului
excepției sunt neîntemeiate și în raport cu celelalte
dispoziții constituționale invocate de autorul excepției,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005
îdeoarece dispozițiile legale criticate nu conțin prevederi
care să îngrădească, în vreun mod, libertatea de
exprimare, dreptul de asociere ori libertatea economică și,
prin urmare, nu se poate susține că ar restrânge exercițiul
acestor drepturi constituționale“.
Avocatul Poporului apreciază că prevederile art. 38 din
Codul muncii sunt constituționale. Astfel, arată că acest
text de lege nu instituie privilegii ori discriminări, ci îmăsuri
de protecție a salariaților, menite să asigure exercițiul
neîngrădit al drepturilor și al intereselor legitime ce li se
cuvin în cadrul raporturilor de muncă, pentru a-i feri de
consecințele unor eventuale abuzuri din partea
angajatorilor“. Măsurile de protecție nu pot fi considerate
însă ca fiind contrare principiului constituțional al egalității
în drepturi, atât timp cât ea se justifică în considerarea
situației unei anume categorii sociale care reclamă o astfel
de protecție. În acest sens invocă și soluțiile pronunțate de
Curtea Constituțională prin Decizia nr. 494/2004 și Decizia
nr. 107/2000. Cât privește critica de neconstituționalitate
raportată la prevederile art. 45 din Constituție, arată că
aceasta nu este întemeiată, întrucât, prin dispozițiile legale
criticate, nu este încălcat dreptul oricărei persoane de a
desfășura o activitate economică, nu este îngrădită libera
inițiativă și nici exercitarea acesteia, în condițiile legii.
Referindu-se la prevederile art. 30 și 40 din Constituție,
Avocatul Poporului arată că acestea nu au incidență în
cauză, domeniile lor de incidență fiind diferite de obiectul
de reglementare al normei deduse controlului de
constituționalitate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 38 din Legea nr. 53/2003 — Codul muncii,
publicată în Monitorul Oficial al României, Partea I, nr. 72
din 5 februarie 2003, dispoziții potrivit cărora îSalariații nu
pot renunța la drepturile ce le sunt recunoscute prin lege. Orice
tranzacție prin care se urmărește renunțarea la drepturile
recunoscute de lege salariaților sau limitarea acestor drepturi
este lovită de nulitate“.
În susținerea neconstituționalității acestui text de lege
autorul excepției invocă prevederile art. 16 alin. (1), art. 30,
40 și 45 din Constituție, dispoziții care au următorul
conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 30: î(1) Libertatea de exprimare a gândurilor, a
opiniilor sau a credințelor și libertatea creațiilor de orice fel, prin
viu grai, prin scris, prin imagini, prin sunete sau prin alte
mijloace de comunicare în public, sunt inviolabile.
(2) Cenzura de orice fel este interzisă.
(3) Libertatea presei implică și libertatea de a înființa
publicații.
(4) Nici o publicație nu poate fi suprimată.

3

(5) Legea poate impune mijloacelor de comunicare în masă
obligația de a face publică sursa finanțării.
(6) Libertatea de exprimare nu poate prejudicia demnitatea,
onoarea, viața particulară a persoanei și nici dreptul la propria
imagine.
(7) Sunt interzise de lege defăimarea țării și a națiunii,
îndemnul la război de agresiune, la ură națională, rasială, de
clasă sau religioasă, incitarea la discriminare, la separatism
teritorial sau la violență publică, precum și manifestările
obscene, contrare bunelor moravuri.
(8) Răspunderea civilă pentru informația sau pentru creația
adusă la cunoștință publică revine editorului sau realizatorului,
autorului, organizatorului manifestării artistice, proprietarului
mijlocului de multiplicare, al postului de radio sau de
televiziune, în condițiile legii. Delictele de presă se stabilesc
prin lege.“;
— Art. 40: î(1) Cetățenii se pot asocia liber în partide
politice, în sindicate, în patronate și în alte forme de asociere.
(2) Partidele sau organizațiile care, prin scopurile ori prin
activitatea lor, militează împotriva pluralismului politic, a
principiilor statului de drept ori a suveranității, a integrității sau
a independenței României sunt neconstituționale.
(3) Nu pot face parte din partide politice judecătorii Curții
Constituționale, avocații poporului, magistrații, membrii activi ai
armatei, polițiștii și alte categorii de funcționari publici stabilite
prin lege organică.
(4) Asociațiile cu caracter secret sunt interzise.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“
Examinând excepția de neconstituționalitate, Curtea
constată că art. 38 din Codul muncii a mai fost supus
controlului de constituționalitate prin invocarea unor critici și
argumente asemănătoare celor din prezenta cauză. Astfel,
prin Decizia nr. 494 din 11 noiembrie 2004, publicată în
Monitorul Oficial al României, Partea I, nr. 59 din
18 ianuarie 2005, Curtea a statuat că interdicția de a
renunța, în tot sau în parte, la drepturile prevăzute de lege
în favoarea salariaților este o măsură de protecție a
acestora din urmă, menită să asigure exercițiul neîngrădit
al drepturilor și al intereselor legitime ce li se cuvin în
cadrul raporturilor de muncă, pentru a-i feri de consecințele
unor eventuale abuzuri ori amenințări din partea
angajatorilor. O astfel de măsură de protecție nu poate fi
considerată a fi un privilegiu, contrar prevederilor art. 16
alin. (1) din Constituție, atât timp cât ea se justifică în
considerarea situației unei anume categorii sociale care
reclamă o astfel de protecție.
Întrucât nu au intervenit elemente noi de natură să
justifice schimbarea jurisprudenței în materie a Curții
Constituționale, considerentele și soluția din decizia
anterioară își mențin valabilitatea și în prezenta cauză.
În ceea ce privește critica de neconstituționalitate
raportată la prevederile art. 45 din Constituție, Curtea
constată că autorul excepției pleacă de la o premisă falsă,
și anume a absolutizării dreptului consacrat de acest text
constituțional. Astfel, esența dispozițiilor acestui articol din
Constituție consacră posibilitatea oricărei persoane de a
iniția și întreprinde o activitate cu scop lucrativ. Cu toate
acestea, textul constituțional precizează că acest drept
trebuie să fie exercitat în condițiile legii. Astfel, legiuitorul a
fost în drept ca, reglementând conținutul libertății
economice, să țină cont de considerațiile speciale menite
să asigure protecția salariaților, atât timp cât prin aceasta
nu a negat însăși existența accesului liber al persoanei la
o activitate economică, libera inițiativă și exercitarea
acestora.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 702/3.VIII.2005

În sfârșit, analizând criticile autorului excepției, raportate
la dispozițiile art. 30 și 40 din Constituție, Curtea constată
că aceste dispoziții nu pot fi apreciate ca având vreo
incidență în cauză. Astfel, nici conținutul libertății de
exprimare și nici cel al dreptului la asociere nu se referă la

libertatea contractuală în sensul precizat de autorul
excepției. Așa fiind, și sub acest aspect, critica de
constituționalitate urmează să fie respinsă ca fiind
neîntemeiată.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38 din Legea nr. 53/2003 — Codul muncii, excepție
ridicată de Societatea Comercială îFrarom Internațional Est“ — S.R.L. din Iași în Dosarul nr. 394/2005 al Curții de Apel
Iași — Secția conflicte de muncă și asigurări sociale.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
privind modificarea și completarea secțiunii a III-a din anexa nr. 1 la Ordinul ministrului apelor,
pădurilor și protecției mediului nr. 340/2000 pentru aprobarea Nomenclatorului de lucrări și servicii
care se prestează de către autoritățile pentru protecția mediului în regim de tarifare și cuantumul
tarifelor aferente, cu modificările ulterioare
În baza prevederilor art. 14 din Legea protecției mediului nr. 137/1995, republicată, cu modificările și completările
ulterioare,
în temeiul art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. I. — Secțiunea a III-a îTarife pentru analize de
laborator și pentru date de mediu, altele decât cele
destinate informării publicului și autorităților“ din anexa nr. 1
la Ordinul ministrului apelor, pădurilor și protecției mediului
nr. 340/2000 pentru aprobarea Nomenclatorului de lucrări și
servicii care se prestează de către autoritățile pentru
protecția mediului în regim de tarifare și cuantumul tarifelor

aferente, cu modificările ulterioare, se modifică și se
completează conform prevederilor anexei la prezentul ordin.
Art. II. — Agențiile de protecție a mediului vor duce la
îndeplinire dispozițiile prezentului ordin.
Art. III. — Anexa*) face parte integrantă din prezentul
ordin.
Art. IV. — Prezentul ordin va fi publicat în Monitorul
Oficial al României, Partea I.

Ministrul mediului și gospodăririi apelor,
Sulfina Barbu

București, 24 iunie 2005.
Nr. 584.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005

5
ANEXĂ

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 702/3.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 702/3.VIII.2005

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Metodologiei de autorizare a unităților specializate să elaboreze amenajamente
silvice, studii sumare de amenajare și studii de transformare a pășunilor împădurite
În temeiul prevederilor art. 18 alin. 2, art. 66 alin. 2, art. 88 alin. 1, art. 110 și ale art. 117 din Legea
nr. 26/1996 — Codul silvic, cu modificările ulterioare,
în baza art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Metodologia de autorizare a
unităților specializate să elaboreze amenajamente silvice,
studii sumare de amenajare și studii de transformare a
pășunilor împădurite, prevăzută în anexa care face parte
integrantă din prezentul ordin.
Art. 2. — (1) La data intrării în vigoare a prezentului
ordin se abrogă Ordinul ministrului agriculturii, alimentației și

pădurilor nr. 64/2001 pentru aprobarea Metodologiei de
autorizare a unităților specializate să elaboreze
amenajamente silvice, studii sumare de amenajare și studii
de transformare a pășunilor împădurite, publicat în Monitorul
Oficial al României, Partea I, nr. 238 din 10 mai 2001.
(2) În termen de 90 de zile de la data intrării în vigoare
a prezentului ordin, unitățile autorizate în baza prevederilor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005
Ordinului ministrului agriculturii, alimentației și pădurilor
nr. 64/2001 au obligația să se reautorizeze.

9

Art. 3. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 14 iulie 2005.
Nr. 639.
ANEXĂ

METODOLOGIE
de autorizare a unităților specializate să elaboreze amenajamente silvice, studii sumare de amenajare
și studii de transformare a pășunilor împădurite
CAPITOLUL I
Dispoziții generale

d) să aibă dotare tehnico-materială corespunzătoare
activității pe care o desfășoară.

Art. 1. — Prezenta metodologie are ca obiect stabilirea
modului în care se realizează autorizarea unităților
specializate să elaboreze amenajamente silvice, studii
sumare de amenajare și studii de transformare a pășunilor
împădurite.
Art. 2. — (1) Autorizarea unităților specializate să
elaboreze amenajamente silvice, studii sumare de
amenajare și studii de transformare a pășunilor împădurite
se face de către Comisia de autorizare care funcționează
în cadrul Ministerului Agriculturii, Pădurilor și Dezvoltării
Rurale.
(2) Autorizarea se acordă unităților care îndeplinesc
condițiile de performanță stabilite de Comisia de autorizare
și care fac dovada că au posibilitatea tehnică de execuție a
lucrărilor de specialitate pentru care au solicitat autorizarea,
în conformitate cu prevederile prezentei metodologii,
precum și pe baza interviului cu reprezentantul legal al
societății solicitante.
(3) Autorizația acordată în baza prevederilor prezentei
metodologii unităților specializate solicitante care fac dovada
îndeplinirii condițiilor de autorizare se eliberează de către
Comisia de autorizare și dă dreptul acestora să contracteze
lucrări de amenajare a pădurilor și studii de transformare a
pășunilor împădurite pentru o suprafață cumulată, cel mult
egală cu capacitatea autorizată.

CAPITOLUL III
Documente, procedura de autorizare

CAPITOLUL II
Condiții de autorizare
Art. 3. — Persoanele juridice care solicită autorizarea
pentru activitatea de amenajare în fondul forestier național
și de elaborare de studii de transformare a pășunilor
împădurite trebuie să îndeplinească cumulativ următoarele
condiții:
a) să fie constituite și să funcționeze în condițiile legii;
b) să aibă minimum 2 angajați cu contract individual de
muncă pe durată nedeterminată, cu studii superioare de
specialitate, dintre care un șef de proiect, cu studii
superioare de lungă durată și cu vechime de minimum
4 ani în domeniul amenajării pădurilor, atestat de
autoritatea publică centrală care răspunde de silvicultură, și
un proiectant;
c) să aibă un expert certificat tehnic pentru amenajarea
pădurilor (expert CTAP), angajat cu contract individual de
muncă pe durată nedeterminată sau pe bază de contract
de prestări de servicii. Persoana fizică atestată ca expert
CTAP de către autoritatea publică centrală care răspunde
de silvicultură nu poate îndeplini în același timp și funcția
de șef de proiect în cadrul uneia sau mai multor unități
autorizate;

Art. 4. — (1) Pentru dovedirea îndeplinirii condițiilor de
autorizare prezentate la art. 3 se depune un dosar la
secretariatul Comisiei de autorizare, cu următoarele
documente:
1. cererea de autorizare;
2. documentele de înființare a persoanei juridice, în
copie:
a) hotărârea judecătorească de înființare;
b) actul constitutiv, din care să rezulte că persoana
juridică solicitantă are ca obiect de activitate proiectarea
și/sau activități în domeniul silviculturii (0201, 7420),
conform codului CAEN;
c) încheierea judecătorului delegat la oficiul registrului
comerțului privind înscrierea societății;
d) certificatul de înmatriculare;
3. contracte individuale de muncă, înregistrate la
inspectoratul teritorial de muncă, potrivit legislației muncii,
pentru personalul cu studii superioare de specialitate
angajat, în copie autentificată;
4. documente, în copie, din care să rezulte pregătirea
profesională a personalului angajat:
a) diplomele de absolvire ale personalului de
specialitate;
b) foaia matricolă pentru subingineri proiectanți, din care
să rezulte că în programa de învățământ a fost cuprins
cursul de amenajarea pădurilor;
c) certificatul de atestare pentru expertul CTAP;
d) certificatul de atestare pentru șeful de proiect;
5. documente, în copie, din care să rezulte dotarea
tehnică specifică cu obiecte de inventar:
a) lista de inventar întocmită la ultima inventariere a
bunurilor din patrimoniu, realizată conform legii;
b) facturile de achiziționare pentru bunurile procurate
după ultima inventariere;
c) contractele de închiriere pentru aparatura de
specialitate, contracte de comodat sau de prestări de servicii
cu firme de specialitate, întocmite pentru executarea de
lucrări pe perioada pentru care se solicită autorizarea
societății.
(2) Dotarea tehnică specifică cu obiecte de inventar
trebuie să cuprindă un minimum de:
a) un teodolit sau o stație totală ori GPS. În lipsa
acestora, se va prezenta un contract de prestări de servicii
cu o persoană fizică autorizată pentru măsurători
topografice, care face dovada dotării tehnice specifice, sau
cu o persoană juridică autorizată pentru măsurători
topografice. Teodolitul și stația totală trebuie însoțite de

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 702/3.VIII.2005

buletinul de verificare metrologică emis de Institutul
Național de Metrologie cu mențiunea îAdmis“, cu excepția
celor aflate în perioada de garanție;
b) două dendrometre însoțite de certificatul de etalonare
emis de Institutul Național de Metrologie, cu excepția celor
aflate în perioada de garanție;
c) un PC cu imprimantă;
d) un planimetru;
e) o clupă;
f) o trusă pentru analize pedologice. În lipsa acesteia,
se va prezenta un contract de prestări de servicii cu o
persoană juridică autorizată în efectuarea de studii
pedologice;
g) program de prelucrare automată a datelor compatibil
cu Programul AS.
Art. 5. — (1) Stabilirea capacității anuale care se
autorizează se realizează în urma analizei structurii de
personal angajat și a dotării tehnice specifice.
(2) Capacitatea anuală care se autorizează se stabilește
ca fiind suprafața cumulată cea mai mică, rezultată în
urma îndeplinirii următoarelor condiții:
a) 4.500 ha/an, cu cartări staționale, pentru fiecare
angajat cu studii superioare de specialitate;
b) 2.000 ha/an, cu cartări staționale, pentru fiecare
pensionar cu studii superioare de specialitate;
c) 13.500 ha/an pentru deținerea unui aparat topografic
(teodolit, stație totală);
d) 27.000 ha/an pentru deținerea unui aparat GPS;
e) 4.500 ha/an pentru deținerea unui dendrometru.
(3) Suprafețele menționate la alin. (2) lit. a) și b) sunt
pentru contractele individuale de muncă cu normă întreagă,
respectiv de 8 ore/zi. Pentru fracțiuni de normă suprafața
va fi redusă proporțional.
Art. 6. — (1) La autorizare se au în vedere condițiile
prevăzute la art. 5, care în mod obligatoriu trebuie
îndeplinite pentru faza de proiectare tehnologică — teren.
(2) La analiza condițiilor în vederea autorizării nu se au
în vedere fazele de proiectare tehnologică — redactare în
concept și definitivare, pentru care numărul de personal
angajat se stabilește în funcție de necesități, respectându-se
încadrarea în condițiile prevăzute la art. 3 lit. b) și c).
Art. 7. — Dosarele de autorizare se depun la Biroul
unic din cadrul autorității publice centrale care răspunde de
silvicultură.
Art. 8. — Dosarele depuse sunt analizate, în termen de
60 de zile, de Comisia de autorizare, în ședințe de lucru
programate de către președintele acesteia.
Art. 9. — Analiza dosarului depus de persoana juridică
care a solicitat autorizarea se face de către Comisia de
autorizare, în prezența reprezentantului legal al unității
respective, care, la cerere, va furniza date suplimentare.
Art. 10. — Rezultatul analizei — autorizat/neautorizat —
se consemnează în procesul-verbal de ședință și se face
public, în termen de 24 de ore, prin afișaj la sediul
autorității publice centrale care răspunde de silvicultură.
Art. 11. — În termen de 10 zile de la data autorizării
se eliberează autorizația conform modelului prezentat în
anexa nr. 1 la prezenta metodologie.
Art. 12. — Evidența autorizațiilor emise se ține într-un
registru special.
CAPITOLUL IV
Comisia de autorizare și Comisia de soluționare
a contestațiilor
Art. 13. — (1) Comisia de autorizare este formată din
7 membri, dintre care:
a) directorul direcției care are în responsabilitate
activitatea de amenajare a pădurilor — președinte;

b) directorul direcției care are în responsabilitate
activitatea de reglementare în domeniul silvic —
vicepreședinte;
c) 2 specialiști în silvicultură care își desfășoară
activitatea în departamentul pădurilor, având cel puțin
funcția publică de execuție de consilier principal;
d) un cadru universitar din domeniul amenajării pădurilor —
membru;
e) un consilier juridic care își desfășoară activitatea în
domeniul pădurilor — membru;
f) un specialist în domeniul amenajării pădurilor —
secretar.
(2) Comisia de autorizare este numită prin ordin al
ministrului agriculturii, pădurilor și dezvoltării rurale.
Art. 14. — (1) Comisia de autorizare este legal
constituită și poate funcționa în prezența președintelui sau
a vicepreședintelui, secretarului și a cel puțin 3 membri.
(2) Deciziile Comisiei de autorizare se iau cu votul a
cel puțin jumătate plus unu din numărul membrilor prezenți.
Art. 15. — Atribuțiile Comisiei de autorizare:
a) analizează dosarul întocmit conform prevederilor
art. 4 și 5;
b) supune la interviu reprezentantul unității solicitante;
c) hotărăște autorizarea sau neautorizarea unității
solicitante;
d) decide anularea sau suspendarea autorizației, în
conformitate cu prevederile prezentei metodologii.
Art. 16. — Atribuțiile președintelui Comisiei de autorizare
sunt:
a) planifică și organizează activitatea comisiei de
autorizare;
b) semnează autorizația.
Art. 17. — Atribuțiile secretarului Comisiei de autorizare:
a) înregistrează dosarele depuse în vederea autorizării;
b) propune președintelui planificarea activității Comisiei
de autorizare;
c) redactează autorizația și o prezintă președintelui;
d) completează și păstrează registrul cu autorizațiile
emise;
e) completează și păstrează registrul cu proceseleverbale de ședință ale Comisiei de autorizare;
f) redactează alte documente ale Comisiei de autorizare;
g) centralizează datele solicitate.
Art. 18. — Comisia pentru soluționarea contestațiilor
este formată din 3 membri:
a) directorul direcției de control al regimului silvic —
președinte;
b) un cadru universitar din domeniul amenajării pădurilor —
membru;
c) un jurist din cadrul direcției care are în
responsabilitate activitatea de reglementare în domeniul
silvic — secretar.
Art. 19. — Atribuțiile președintelui Comisiei pentru
soluționarea contestațiilor sunt:
a) semnează comunicările emise de Comisia pentru
soluționarea contestațiilor;
b) planifică și organizează activitatea Comisiei pentru
soluționarea contestațiilor;
c) dispune, în cazul admiterii contestațiilor, reluarea
procedurilor legale.
Art. 20. — Atribuțiile secretarului Comisiei pentru
soluționarea contestațiilor:
a) înregistrează și ține evidența contestațiilor într-un
registru special;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005
b) propune planificarea activității Comisiei pentru
soluționarea contestațiilor, în termenul legal;
c) redactează documentele Comisiei pentru soluționarea
contestațiilor;
d) comunică persoanelor interesate hotărârile Comisiei
pentru soluționarea contestațiilor.
Art. 21. — Contestațiile la hotărârile Comisiei de
autorizare se depun în termen de 48 de ore de la
comunicarea făcută în concordanță cu prevederile art. 10.
CAPITOLUL V
Obligațiile persoanelor juridice autorizate
Art. 22. — Persoanele juridice care au fost autorizate
au următoarele obligații:
a) să desfășoare activitățile pentru care au fost
autorizate, prevăzute la art. 1, cu respectarea
reglementărilor legale, precum și a metodologiilor,
regulamentelor, instrucțiunilor și normelor tehnice din
domeniul silviculturii;
b) să respecte măsurile stabilite în procesele-verbale
sau în notele de control întocmite cu ocazia verificărilor
tehnice făcute de către persoanele cu atribuții de control
ori împuternicite de autoritatea publică centrală care
răspunde de silvicultură sau de unitățile din subordinea
acesteia;
c) să respecte prevederile stabilite și consemnate în
procesele-verbale ale ședinței de avizare a temei de
proiectare — Conferința I de amenajare — și ale ședinței
de preavizare a soluțiilor tehnice — Conferința a II-a de
amenajare;
d) să înainteze pentru avizare către autoritatea publică
centrală care răspunde de silvicultură lucrările elaborate,
însoțite de copii pe suport magnetic ale bazei de date, în
termen de cel mult un an de la recepția fazei de
proiectare tehnologică — teren;
e) să transmită sub semnătură și ștampilă, în perioada
15 noiembrie — 31 decembrie, direcției care coordonează
activitatea de amenajare a pădurilor din cadrul autorității
publice centrale care răspunde de silvicultură toate datele
cuprinse în anexa nr. 2 la prezenta metodologie;
f) să întocmească și să completeze la zi registrul tehnic
conform modelului prezentat în anexa nr. 3 la prezenta
metodologie;
g) să pună la dispoziție persoanelor împuternicite de
autoritatea publică centrală care răspunde de silvicultură,
precum și persoanelor cu atribuții de control silvic
documentele solicitate.
CAPITOLUL VI
Dispoziții finale
Art. 23. — Perioada de valabilitate pentru autorizația
emisă în condițiile prezentei metodologii este de 4 ani.
Art. 24. — (1) Capacitatea pentru care s-a dat
autorizația se poate modifica, la cererea unității
specializate, de către Comisia de autorizare.
(2) Pentru modificarea suprafeței pentru care a fost
emisă autorizația se depune de către solicitant dosarul
care cuprinde documentele prevăzute la art. 4.
Art. 25. — Nu sunt admise la avizare în comisiile
tehnice de avizare pentru silvicultură:
a) lucrările excutate de personal cu calificare
necorespunzătoare;
b) lucrările de amenajare a pădurilor realizate pentru
fondul forestier proprietate publică a unităților administrativ-

11

teritoriale și proprietate privată a persoanelor fizice și
juridice sau studiile de transformare a pășunilor împădurite,
care nu au fost verificate în teren de către persoanele
împuternicite de autoritatea publică centrală care răspunde
de silvicultură sau de către unitățile din subordinea
acesteia.
Art. 26. — (1) Autorizația se anulează pentru:
a) adoptarea unei posibilități de produse principale la un
nivel mai mare decât cea rezultată prin metodele de calcul
al indicatorilor de posibilitate din normele tehnice în
vigoare sau prin utilizarea la calculul indicatorilor de
posibilitate a unor elemente de calcul neconforme cu
realitatea;
b) trei lucrări respinse în Comisia tehnică de avizare
pentru silvicultură din cadrul Ministerului Agriculturii,
Pădurilor și Dezvoltării Rurale în decurs de un an.
Respingerea reprezintă situația în care lucrările necesită
modificarea bazelor de amenajare sau modificarea
cuantumului posibilității;
c) realizarea de contracte pentru lucrări de amenajare a
pădurilor a căror suprafață cumulată depășește capacitatea
autorizată cu mai mult de 5%;
d) nerespectarea prevederilor art. 22 lit. a), b) și c);
e) suspendarea mai mult de trei ori a autorizației într-un
interval de 2 ani;
f) constatarea, prin hotărâre judecătorească definitivă și
irevocabilă, a săvârșirii de către unitatea specializată
autorizată sau de către un angajat al acesteia a unor fapte
penale în legătură cu activitatea pentru care a fost
autorizată.
(2) Anularea autorizației în condițiile alin. (1) lit. a) și b)
conduce automat la anularea autorizației și pentru șeful de
proiect și expertul CTAP.
(3) Anularea autorizației în condițiile alin. (1) lit. d)
interzice și încadrarea ca proiectant, pe o perioadă de
10 ani, în orice unitate autorizată specializată, a
persoanelor care au îndeplinit această funcție în unitatea
specializată căreia i s-a retras autorizația și care nu au
respectat prevederile art. 22 lit. a), b) și c).
Art. 27. — (1) Autorizația se suspendă pentru:
a) nerespectarea prevederilor art. 22 lit. d), e), f) și g),
până la îndeplinirea obligațiilor prevăzute de prezenta
metodologie;
b) săvârșirea unor fapte penale în legătură cu
activitatea pentru care a fost autorizată, atât de către firmă,
cât și de angajații săi. În acest caz, suspendarea
autorizației se dispune până la pronunțarea unei hotărâri
definitive și irevocabile în cauză.
(2) Pe perioada suspendării autorizației se interzice
contractarea de lucrări de amenajare a pădurilor.
(3) Contractele încheiate în perioada suspendării
autorizației sunt nule de drept.
Art. 28. — Evidența situațiilor în care nu au fost
respectate prevederile art. 22, 25 și 26 se ține pe fiecare
unitate specializată autorizată de către serviciul de
specialitate din cadrul autorității publice centrale care
răspunde de silvicultură.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 702/3.VIII.2005
ANEXA Nr. 1*)
la metodologie

(față)

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 702/3.VIII.2005
ANEXA Nr. 21)
la metodologie

1)

Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 702/3.VIII.2005

15
ANEXA Nr. 31)
la metodologie

1)

Anexa nr. 3 este reprodusă în facsimil.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

ORDIN
privind sancționarea băncii ABN AMRO BANK (ROMÂNIA) — S.A.
Având în vedere nerespectarea de către banca ABN AMRO BANK (ROMÂNIA) — S.A. a prevederilor art. 67
alin. (1) din Regulamentul privind operațiunile cu titluri de stat emise în formă dematerializată, aprobat prin Ordinul
ministrului finanțelor publice, al guvernatorului Băncii Naționale a României și al vicepreședintelui Comisiei Naționale a
Valorilor Mobiliare nr. 875/2001, cu modificările ulterioare, și a prevederilor art. 28 pct. 1.1 din Procedura din 2 aprilie
2002 dată în aplicarea Ordinului ministrului finanțelor publice, al guvernatorului Băncii Naționale a României și al
vicepreședintelui Comisiei Naționale a Valorilor Mobiliare nr. 875/2001, cu modificările ulterioare, prin efectuarea în mod
eronat a plății la data emisiunii din 18 iulie 2005 a sumelor aferente contravalorii obligațiunilor de stat seria
RO0508DBN0Z9, adjudecate băncii ABN AMRO BANK (ROMÂNIA) — S.A. la licitația de titluri de stat organizată în data
de 14 iulie 2005,
în temeiul prevederilor art. 72 alin. (3) din Regulamentul privind operațiunile cu titluri de stat emise în formă
dematerializată, aprobat prin Ordinul ministrului finanțelor publice, al guvernatorului Băncii Naționale a României și al
vicepreședintelui Comisiei Naționale a Valorilor Mobiliare nr. 875/2001, cu modificările ulterioare,
viceguvernatorul Băncii Naționale a României emite următorul ordin:
Art. 1. — Se sancționează banca ABN AMRO BANK
(ROMÂNIA) — S.A., cu sediul în București, Bd. Expoziției
nr. 2, World Trade Center — E, et. 2, unit. 2—23, sectorul 1,
număr din registrul comerțului J40/3748 din 10 mai 1995, cod
unic de înregistrare 7411305, cu avertisment scris, conform
art. 72 alin. (1) lit. a) din Regulamentul privind operațiunile

cu titluri de stat emise în formă dematerializată, aprobat
prin Ordinul ministrului finanțelor publice, al guvernatorului
Băncii Naționale a României și al vicepreședintelui Comisiei
Naționale a Valorilor Mobiliare nr. 875/2001, cu modificările
ulterioare.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 702/3.VIII.2005

Art. 2. — Prezentul ordin va fi comunicat băncii ABN
AMRO BANK (ROMÂNIA) — S.A., precum și Ministerului
Finanțelor Publice și va fi publicat în Monitorul Oficial al
României, Partea I.

Art. 3. — Banca ABN AMRO BANK (ROMÂNIA) —
S.A. poate formula contestație în termen de 15 zile de la
data comunicării prezentului ordin.

Viceguvernatorul Băncii Naționale a României,
Eugen Dijmărescu
București, 21 iulie 2005.
Nr. 38.
BANCA NAȚIONALĂ A ROMÂNIEI

ORDIN
privind sancționarea băncii HVB BANK ROMÂNIA — S.A.
Având în vedere nerespectarea de către banca HVB BANK ROMÂNIA — S.A. a prevederilor art. 67 alin. (1) din
Regulamentul privind operațiunile cu titluri de stat emise în formă dematerializată, aprobat prin Ordinul ministrului finanțelor
publice, al guvernatorului Băncii Naționale a României și al vicepreședintelui Comisiei Naționale a Valorilor Mobiliare
nr. 875/2001, cu modificările ulterioare, și a prevederilor art. 28 pct. 1.1 din Procedura din 2 aprilie 2002 dată în
aplicarea Ordinului ministrului finanțelor publice, al guvernatorului Băncii Naționale a României și al vicepreședintelui
Comisiei Naționale a Valorilor Mobiliare nr. 875/2001, cu modificările ulterioare, prin neefectuarea plății la data emisiunii
din 18 iulie 2005 a sumelor aferente contravalorii obligațiunilor de stat seria RO0508DBN0Z9, adjudecate băncii HVB
BANK ROMÂNIA — S.A. la licitația de titluri de stat organizată în data de 14 iulie 2005,
în temeiul prevederilor art. 72 alin. (3) din Regulamentul privind operațiunile cu titluri de stat emise în formă
dematerializată, aprobat prin Ordinul ministrului finanțelor publice, al guvernatorului Băncii Naționale a României și al
vicepreședintelui Comisiei Naționale a Valorilor Mobiliare nr. 875/2001, cu modificările ulterioare,
viceguvernatorul Băncii Naționale a României emite următorul ordin:
Art. 1. — Se sancționează banca HVB BANK
ROMÂNIA — S.A., cu sediul în București, Piața Charles de
Gaulle nr. 15, parter, et. 1, 2 și 3, sectorul 1, număr din
registrul comerțului J40/9351 din 24 noiembrie 1997, cod
unic de înregistrare 9975068 din 27 noiembrie 1997, cu
avertisment scris, conform art. 72 alin. (1) lit. a) din
Regulamentul privind operațiunile cu titluri de stat emise în
formă dematerializată, aprobat prin Ordinul ministrului
finanțelor publice, al guvernatorului Băncii Naționale a

României și al vicepreședintelui Comisiei Naționale a
Valorilor Mobiliare nr. 875/2001, cu modificările ulterioare.
Art. 2. — Prezentul ordin va fi comunicat băncii HVB
BANK ROMÂNIA — S.A., precum și Ministerului Finanțelor
Publice și va fi publicat în Monitorul Oficial al României,
Partea I.
Art. 3. — Banca HVB BANK ROMÂNIA — S.A. poate
formula contestație în termen de 15 zile de la data
comunicării prezentului ordin.

Viceguvernatorul Băncii Naționale a României,
Eugen Dijmărescu
București, 21 iulie 2005.
Nr. 39.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 702/3.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|046870]
ISSN 1453—4495

PDF compression, OCR, web-optimization with CVISION's PdfCompressor

