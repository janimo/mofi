Anul 173 (XVII) — Nr. 1.109

PARTEA

I

LEGI, DECRETE, HOTĂRÂRI ȘI ALTE ACTE

Joi, 8 decembrie 2005

SUMAR
Nr.

Pagina

Nr.

HOTĂRÂRI ALE GUVERNULUI ROMÂNIEI

bunurilor aflate în administrarea Ministerului
Apărării Naționale ......................................................

1.469. — Hotărâre pentru aprobarea Normelor
metodologice de aplicare a Legii nr. 109/2005
privind instituirea indemnizației pentru activitatea
de liber-profesionist a artiștilor interpreți sau
executanți din România ............................................

ALE

4–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1–4

1.470. — Hotărâre pentru aprobarea Regulamentului
privind organizarea procedurilor pentru valorificarea

HOTĂRÂRI

Pagina

356.

— Ordin al președintelui Comisiei Naționale pentru
Controlul Activităților Nucleare pentru aprobarea
Normelor privind sursele orfane și controlul
surselor închise de mare activitate..........................

GUVERNULUI

10–16

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 109/2005 privind instituirea
indemnizației pentru activitatea de liber-profesionist a artiștilor interpreți sau executanți
din România
În temeiul art. 108 din Constituția României, republicată, și al art. 17 din Legea nr. 109/2005 privind instituirea
indemnizației pentru activitatea de liber-profesionist a artiștilor interpreți sau executanți din România,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a Legii nr. 109/2005 privind instituirea
indemnizației pentru activitatea de liber-profesionist a

artiștilor interpreți sau executanți din România, prevăzute
în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul culturii și cultelor,
Ioan Onisei,
secretar de stat
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Sebastian Bodu
București, 24 noiembrie 2005.
Nr. 1.469.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.109/8.XII.2005
ANEXĂ

NORME METODOLOGICE
de aplicare a Legii nr. 109/2005 privind instituirea indemnizației pentru activitatea de liber-profesionist
a artiștilor interpreți sau executanți din România
Art. 1. — Indemnizația pentru activitatea de liberprofesionist a artiștilor interpreți sau executanți, denumită în
continuare indemnizație, se acordă cu respectarea
prevederilor Legii nr. 109/2005 privind instituirea
indemnizației pentru activitatea de liber-profesionist a
artiștilor interpreți sau executanți din România, denumită în
continuare lege.
Art. 2. — Beneficiarii indemnizației sunt artiștii interpreți
sau executanți, care se încadrează în categoriile prevăzute
la art. 4 din lege, a căror calitate de beneficiar a fost
atestată de Comisia pentru atestarea calității de beneficiar
al indemnizației pentru activitatea de liber-profesionist a
artiștilor interpreți sau executanți, denumită în continuare
Comisia, organizată pe lângă Ministerul Culturii și Cultelor.
Art. 3. — Indemnizația se acordă la îndeplinirea
cumulativă a condițiilor prevăzute la art. 5 din lege.
Art. 4. — Prin vârstă standard de pensionare se înțelege
vârsta la care artistul solicitant al indemnizației ar fi avut
dreptul la pensie pentru limită de vârstă, conform
dispozițiilor Legii nr. 19/2000 privind sistemul public de
pensii și alte drepturi de asigurări sociale, cu modificările și
completările ulterioare.
Art. 5. — Perioada de activitate artistic-interpretativă de
minimum 10 ani se constituie din însumarea anilor
calendaristici în care s-a realizat o activitate artisticinterpretativă de cel puțin 92 de zile lucrătoare, prin
echivalarea activităților stabilite conform prevederilor art. 10
din lege, precum și, după caz, a perioadelor reprezentând
vechime în muncă, stabilite conform art. 6, dar insuficiente
pentru obținerea unei pensii în sistemul public de pensii și
alte drepturi de asigurări sociale.
Art. 6. — Prin vechime în muncă realizată potrivit
legislației anterioare datei de 1 aprilie 2001 se înțelege:
a) vechimea realizată în baza unui contract individual de
muncă, indiferent de durata contractului;
b) perioadele declarate prin legi speciale ca fiind
vechime în muncă;
c) perioada în care, potrivit art. 504 alin. 4 din Codul
de procedură penală, cu modificările și completările
ulterioare, o persoană angajată în muncă și-a întrerupt
activitatea pentru că a fost arestată și ulterior a fost
achitată sau, după caz, scoasă de sub urmărire penală,
întrucât nu a săvârșit fapta imputată ori acea faptă nu
există;
d) perioada în care o persoană încadrată în muncă, în
intervalul de referință stabilit de lege, și-a întrerupt
activitatea, deoarece a fost suspendată din funcție ori i s-a
desfăcut contractul de muncă, dacă aceste măsuri au fost
anulate ulterior de instanțele judecătorești ca fiind ilegale.
Art. 7. — Vechimea în muncă prevăzută la art. 6 se ia
în calculul perioadei de activitate necesare obținerii
indemnizației, dacă aceasta nu a fost valorificată pentru
obținerea unei pensii în sistemul public de pensii și alte
drepturi de asigurări sociale.
Art. 8. — (1) Dovada perioadelor prevăzute la art. 6 se
face cu carnetul de muncă sau cu alte acte doveditoare
întocmite conform legii și emise de unitățile angajatoare
sau de alte instituții competente, după cum urmează:
a) în cazul în care persoana îndreptățită să solicite
atestarea calității de beneficiar al indemnizației nu posedă
carnet de muncă ori anumite perioade în care a desfășurat
activitate artistic-interpretativă în temeiul unui contract

individual de muncă nu au fost înscrise în carnetul de
muncă, dovada vechimii în muncă se face cu adeverințe
emise în condițiile legii de unitățile angajatoare, din care să
rezulte data de începere și încetare a raportului de muncă,
precum și confirmarea plății contribuției sociale de stat;
b) în cazul în care persoana îndreptățită să solicite
atestarea calității de beneficiar al indemnizației a prestat
activitate artistic-interpretativă în regim de colaborare prin
încheierea unor contracte, cu excepția contractului individual
de muncă, dovada perioadei de activitate desfășurate se
face cu adeverințe emise în condițiile legii de unitățile
angajatoare.
(2) Adeverințele prevăzute la alin. (1) lit. b) trebuie să
conțină următoarele informații:
a) data de începere și de încetare a colaborării;
b) locul în care s-a desfășurat activitatea;
c) onorariul brut sau net, după caz;
d) impozitul reținut;
e) distincțiile și premiile obținute;
f) natura și genul activității desfășurate, respectiv:
eveniment artistic național sau internațional, festival, gală,
turneu artistic în străinătate, concurs, realizarea unei
emisiuni TV, realizarea unei înregistrări muzicale,
interpretarea unui rol într-o producție cinematografică de
lung sau de scurt metraj etc.
Art. 9. — În sensul legii, venitul net lunar reprezintă
totalitatea veniturilor brute realizate anual de solicitantul
indemnizației, din care se deduc cheltuielile aferente
realizării acestora, inclusiv impozitul datorat, și care se
împarte la 12 luni.
Art. 10. — La stabilirea venitului net lunar se iau în
considerare toate veniturile personale realizate și declarate
de solicitant organelor fiscale, cu excepția indemnizației
prevăzute de lege, după cum urmează:
a) venituri din activități independente, definite conform
art. 46 din Legea nr. 571/2003 privind Codul fiscal, cu
modificările și completările ulterioare;
b) venituri din salarii, definite conform art. 55 din Legea
nr. 571/2003, cu modificările și completările ulterioare;
c) venituri din cedarea folosinței bunurilor, definite
conform art. 61 din Legea nr. 571/2003, cu modificările și
completările ulterioare;
d) venituri din investiții, definite conform art. 65 din
Legea nr. 571/2003, cu modificările și completările
ulterioare;
e) venituri din pensii, definite conform art. 68 din Legea
nr. 571/2003, cu modificările și completările ulterioare;
f) venituri din activități agricole, definite conform art. 71
din Legea nr. 571/2003 privind Codul fiscal, cu modificările
și completările ulterioare;
g) venituri din premii și din jocuri de noroc, definite
conform art. 75 din Legea nr. 571/2003 privind Codul
fiscal, cu modificările și completările ulterioare;
h) venituri din transferul proprietăților imobiliare, definite
conform art. 771 din Legea nr. 571/2003, cu modificările și
completările ulterioare;
i) venituri din alte surse.
Art. 11. — Dovada veniturilor prevăzute la art. 9 se
face cu declarațiile de impunere depuse la organele fiscale
competente, precum și cu alte documente care atestă
obținerea altor venituri.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005
Art. 12. — (1) Atestarea calității de beneficiar al
indemnizației și stabilirea perioadei de activitate artisticinterpretativă se fac la cererea artistului liber-profesionist
interesat sau a Uniunii Artiștilor Liber Profesioniști din
România, denumită în continuare UALPR.
(2) Cererea artistului liber-profesionist interesat se poate
face personal sau prin mandatar desemnat cu procură
specială.
(3) Cererea UALPR trebuie însoțită de împuternicirea
persoanei îndreptățite să solicite atestarea calității de
beneficiar al indemnizației.
Art. 13. — (1) Procura specială se eliberează de notarii
publici de pe teritoriul României sau de misiunile
diplomatice și oficiile consulare ale României.
(2) Procura specială trebuie să conțină următoarele
elemente:
a) numele, prenumele, cetățenia, data și locul nașterii,
domiciliul și actul de identitate/pașaportul persoanei
îndreptățite să solicite atestarea calității de beneficiar al
indemnizației, valabil la data eliberării procurii, precum și
ale mandatarului;
b) obiectul mandatului: formularea cererii pentru
atestarea calității de beneficiar, deschiderea contului curent
personal, încasarea indemnizației pentru plăți curente și
restante sau, după caz, semnarea extrasului de cont;
c) precizarea că mandatarul are obligațiile ce revin
titularului dreptului la indemnizație, inclusiv obligația de a
anunța în termen, casei teritoriale de pensii, orice
schimbare intervenită în situația titularului, de natură să
modifice sau să înceteze dreptul la indemnizație.
(3) În cazul statelor semnatare ale Convenției de la
Haga, procura specială este valabilă numai dacă este
însoțită de apostila eliberată de autoritatea competentă,
potrivit legislației naționale a statului de la care emană
documentul.
(4) Procura specială are valabilitate 18 luni și poate fi
actualizată.
Art. 14. — În vederea atestării calității de beneficiar al
indemnizației și stabilirii perioadei de activitate artisticinterpretativă, la Comisie se depun următoarele documente:
a) cererea privind atestarea calității de beneficiar al
indemnizației;
b) procură specială, în cazul în care cererea se face
prin mandatar;
c) împuternicirea persoanei îndreptățite să solicite
atestarea calității de beneficiar al indemnizației, în cazul
cererilor formulate de UALPR;
d) actul de identitate/pașaportul, în copie legalizată, al
persoanei îndreptățite să solicite atestarea calității de
beneficiar al indemnizației, din care să rezulte ultimul
domiciliu al acesteia;
e) declarația persoanei îndreptățite să solicite atestarea
calității de beneficiar al indemnizației, pe propria
răspundere, sub sancțiunea săvârșirii infracțiunii de fals în
declarații, că perioadele de activitate artistic-interpretative
pentru care solicită acordarea indemnizației nu au fost
valorificate pentru obținerea unei pensii în sistemul public
de pensii și alte drepturi de asigurări sociale;
f) atestatul de artist liber-profesionist sau diploma de
studii superioare de specialitate care se echivalează cu
atestat categoria I, în copie legalizată;
g) documentele justificative care atestă faptul că solicitantul
a fost distribuit preponderent în roluri principale, respectiv în
roluri secundare;
h) adeverințele eliberate de Societatea Română de
Radiodifuziune, Societatea Română de Televiziune,
ARTEXIM, ELECTRECORD, precum și de către orice altă

3

instituție publică sau persoană juridică de profil, care atestă
că solicitantul a prestat activități artistic-interpretative în
regim de colaborare;
i) documentele sau înscrisurile recunoscute ca fiind
publice, care să ateste obținerea unor premii sau distincții
prin participarea la evenimente artistice naționale ori
internaționale de prestigiu;
j) carnetul de muncă, în copie legalizată;
k) dovada veniturilor realizate, prevăzute la art. 5
alin. (1) lit. c) din lege;
l) actele medicale emise de medicul specialist în
medicina muncii, prin care se certifică dobândirea uneia
dintre bolile profesionale stabilite potrivit art. 9 alin. (2) din
lege.
Art. 15. — În cazul în care documentele prevăzute la
art. 14 lit. g), h) și i), precum și adeverințele prevăzute la
art. 8 au fost emise într-o limbă străină, acestea vor fi
depuse și în traducere autorizată.
Art. 16. — (1) Beneficiază de indemnizație, în condițiile
legii, și artiștii interpreți sau executanți, care, ca urmare a
unei boli profesionale, certificată de medicul specialist în
medicina muncii, nu au mai putut desfășura activitatea
artistică.
(2) Indemnizația se acordă, indiferent de vârstă, artiștilor
interpreți sau executanți, în condițiile prevăzute la alin. (1),
dacă fac dovada că, în urma unei boli profesionale nu au
mai putut desfășura activitatea artistică, precum și faptul că
au realizat o perioadă de activitate artistic-interpretativă în
regim de liber-profesionist de minimum 5 ani.
(3) Perioada de activitate artistic-interpretativă de
minimum 5 ani, necesară acordării dreptului la indemnizație
pentru această categorie de artiști, va fi realizată numai
prin însumarea perioadelor de activitate artisticinterpretativă, în regim de liber-profesionist, realizată în
România sau în străinătate, în intervalul 1 ianuarie 1950 —
27 septembrie 1999.
Art. 17. — (1) Dreptul artiștilor interpreți sau executanți
de a primi indemnizația pentru activitatea desășurată se
stabilește prin hotărâre, în condițiile legii, de către comisia
organizată pe lângă Ministerul Culturii și Cultelor.
(2) Hotărârea prevăzută la alin. (1) se emite, se
comunică și, după caz, poate fi contestată potrivit
dispozițiilor art. 8 alin. (2)—(5) din lege.
Art. 18. — (1) La primirea hotărârii casele teritoriale de
pensii procedează, după caz, la verificarea perioadelor de
vechime în muncă care au fost valorificate pentru stabilirea
pensiei de asigurări sociale, în vederea identificării
eventualelor suprapuneri ale acestora cu perioadele ce au
fost luate în calculul perioadei de activitate necesare
obținerii indemnizației.
(2) În situația în care au fost identificate suprapuneri,
casele teritoriale de pensii le aduce la cunoștință Comisiei,
în cel mai scurt timp.
(3) în baza sesizării caselor teritoriale de pensii,
Comisia reanalizează documentele în baza cărora a fost
emisă hotărârea pentru atestarea calității de beneficiar al
indemnizației și, după caz, anulează sau modifică hotărârea
emisă.
(4) Decizia de punere în plată a indemnizației nu se
emite de casele teritoriale de pensii pe perioada în care
au loc verificările prevăzute la alin. (1) și reanalizarea
hotărârii de către Comisie.
(5) Casele teritoriale de pensii emit decizia de punere
în plată a indemnizației în termen de 30 de zile de la data
primirii hotărârii și o comunică beneficiarului în termen de
10 zile de la emitere.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.109/8.XII.2005

Art. 19. — (1) Pentru menținerea în plată a
indemnizației, dovada veniturilor nete lunare prevăzute la
art. 5 alin. (1) lit. c) din lege, realizate în anul anterior, se
depune la casa teritorială de pensii competentă, până la
sfârșitul primului trimestru al fiecărui an calendaristic pentru
care urmează să se primească indemnizație.
(2) Plata indemnizației se suspendă dacă veniturile nete
lunare realizate, calculate potrivit art. 9, depășesc nivelul
pensiei medii anuale aferente anului anterior, precum și
dacă beneficiarul indemnizației nu depune dovada
veniturilor nete lunare în termenul prevăzut la alin. (1).
Art. 20. — Indemnizația lunară acordată pentru
activitatea artistic-interpretativă poate fi cumulată cu venituri

lunare al căror cuantum se situează sub nivelul pensiei
medii anuale aferente anului anterior acordării indemnizației.
Art. 21. — (1) La data intrării în vigoare a prezentelor
norme metodologice Casa Națională de Pensii și alte
Drepturi de Asigurări Sociale va comunica Comisiei,
precum și caselor teritoriale de pensii nivelul pensiei medii
anuale pentru limită de vârstă și stagiu complet de cotizare
pentru anul 2004.
(2) Pentru anii următori, Casa Națională de Pensii și
alte Drepturi de Asigurări Sociale va transmite Comisiei
nivelul pensiei medii anuale, comunicat de Institutul
Național de Statistică, aferent anului anteror.

GUVERNUL ROMÂNIEI

HOTĂRÂRE
pentru aprobarea Regulamentului privind organizarea procedurilor pentru valorificarea bunurilor
aflate în administrarea Ministerului Apărării Naționale
În temeiul art. 108 din Constituția României, republicată, al art. 3 din Ordonanța de urgență a Guvernului
nr. 95/1999 cu privire la valorificarea bunurilor scoase din funcțiune, aflate în administrarea instituțiilor publice de apărare,
ordine publică și siguranță națională, aprobată cu modificări prin Legea nr. 28/2001, cu modificările și completările
ulterioare, și al art. 201 din Ordonanța Guvernului nr. 122/1998 privind acumularea, scoaterea și împrospătarea produselor
din rezervele proprii ale forțelor destinate apărării naționale, aprobată prin Legea nr. 50/1999, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă Regulamentul privind organizarea
procedurilor pentru valorificarea bunurilor aflate în
administrarea Ministerului Apărării Naționale, prevăzut în
anexa care face parte integrantă din prezenta hotărâre.
Art. 2. — (1) Valorificarea la intern și la extern a
bunurilor aflate în administrarea Ministerului Apărării
Naționale se efectuează prin Compania Națională
îRomtehnica“ — S.A., denumită în continuare Companie.
(2) Deșeurile de sticlă, cauciuc, textile, lemn, hârtie,
carton, plastic, materialele de resortul hrănirii și cele de
construcții și cazare, animalele, echipamentul, uneltele
genistice și ambalajele pot fi valorificate și de către unitățile

militare gestionare, în condițiile stabilite prin instrucțiuni
aprobate prin ordin al ministrului apărării naționale.
Art. 3. — (1) Prezenta hotărâre intră în vigoare la
30 de zile de la data publicării în Monitorul Oficial al
României, Partea I.
(2) La data intrării în vigoare a prezentei hotărâri se
abrogă Hotărârea Guvernului nr. 262/2002 pentru aprobarea
Regulamentului privind organizarea procedurilor pentru
valorificarea bunurilor aflate în administrarea Ministerului
Apărării Naționale, publicată în Monitorul Oficial al
României, Partea I, nr. 218 din 1 aprilie 2002, cu
modificările și completările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul economiei și comerțului,
Codruț Ioan Șereș
p. Ministrul finanțelor publice,
Sebastian Bodu
București, 24 noiembrie 2005.
Nr. 1.470.
ANEXĂ

REGULAMENT
privind organizarea procedurilor pentru valorificarea bunurilor aflate în administrarea Ministerului Apărării Naționale
CAPITOLUL I
Dispoziții generale
Art. 1. — Valorificarea bunurilor aflate în administrarea
Ministerului Apărării Naționale se efectuează la propunerile

comandanților/șefilor unităților militare gestionare și se
aprobă de organele competente, potrivit legii.
Art. 2. — În sensul prezentului regulament, prin bunuri
se înțelege produsele, echipamentele și orice ale obiecte,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005
de orice fel și cu orice fel de descriere, cu excepția
clădirilor și terenurilor.
Art. 3. — (1) Fac obiectul valorificării:
a) activele fixe scoase din funcțiune, obiectele de
inventar și materialele declasate, precum și deșeurile
refolosibile rezultate în urma casării sau demolării;
b) bunurile care nu au putut fi împrospătate, a căror
păstrare în depozite ar duce la deprecieri ori stări
periculoase de orice fel, stabilite prin analize și încercări în
laboratoare și poligoane specializate, potrivit normelor de
specialitate în vigoare;
c) tehnica, utilajele, loturile de piese de schimb, scule
și accesorii, piesele de schimb, agregatele, ansamblele,
subansamblele și materialele de orice fel, inclusiv
produsele cu ciclu lung de fabricație, aflate în diferite stadii
de execuție la operatorii economici, precum și
echipamentele și utilajele achiziționate pe cheltuieli de
capital aferente obiectivelor de investiții nefinalizate din
unitățile militare, în starea în care se află și dacă
îndeplinesc cel puțin una dintre următoarele condiții: nu
mai sunt necesare, au devenit excedentare, nu mai sunt
prevăzute în înzestrarea armatei, nu se mai fabrică sau,
datorită uzurii morale ori fizice avansate, nu mai corespund
destinației sau fac obiectul înlocuirii cu altele performante
de același tip;
d) alte bunuri din existent, indiferent de starea acestora,
în scopul rezolvării unor nevoi ale Ministerului Apărării
Naționale.
(2) Bunurile care pot fi folosite în mod curent în alte
sectoare de activitate se valorifică la persoane fizice și/sau
juridice române.
(3) Bunurile care implică apărarea țării, ordinea publică
și siguranța națională, definite conform prevederilor legale
în vigoare, se valorifică la extern, iar la intern către:
a) operatorii economici producători de astfel de bunuri,
în starea în care se află ori demilitarizate;
b) operatorii economici specializați și autorizați în
comercializarea acestora ori care au în obiectul de
activitate valorificarea deșeurilor, dar numai după scoaterea
din funcțiune, demilitarizare și cu respectarea controlului
internațional al armamentelor convenționale.
(4) Bunurile prevăzute la alin. (3) se pot valorifica, cu
aprobarea ordonatorului principal de credite, la intern,
numai după scoaterea din funcțiune și efectuarea
operațiunilor de demilitarizare și către persoane juridice
care au prevăzută în obiectul de activitate realizarea de
producții cinematografice, la cererea expresă a acestora.
(5) Operațiunile de demilitarizare a bunurilor prevăzute
la alin. (4) se execută, după achitarea contravalorii totale a
contractului de vânzare-cumpărare, de unități specializate
ale Ministerului Apărării Naționale, iar costurile aferente
acestora se suportă de către beneficiar.
(6) Bunurile valorificate potrivit alin. (4) se vor utiliza
exclusiv pentru realizarea de producții cinematografice.
Art. 4. — (1) Nu fac obiectul valorificării:
a) aparatura de secretizare sau componentele speciale
care, prin procedura de valorificare, ar conduce la
transmiterea de informații și date cu caracter secret.
Acestea se scot din funcțiune sau se declasează, după
caz, și se casează potrivit normelor în vigoare;
b) aparatura artileristică complexă, de conducere a
focului, de radiolocație, de transmisiuni, de automatizare a
conducerii trupelor, nucleară, bacteriologică și chimică,
precum și ansamblele, subansamblele și piesele de schimb
specifice acestora, pentru care nu se primesc solicitări de
valorificare la extern în termen de 6 luni de la data
disponibilizării;
c) bunurile materiale de resortul sanitar veterinar care
sunt atipice, interzise la comercializare și/sau utilizare de

5

către organele acreditate în acest sens din România sau
care prezintă uzură fizică avansată ce periclitează viața
bolnavilor ori a utilizatorilor;
d) bunurile materiale aflate în dotarea birourilor atașaților
apărării și la reprezentanțele militare. Acestea se scot din
funcțiune sau se declasează, după caz, și se casează;
e) bunurile utilizate pentru neutralizarea combustibililor
speciali din rezervoarele și instalațiile tehnicii de rachete,
care se distrug, cu respectarea normelor de protecție a
mediului;
f) bunurile specifice bazei materiale de instrucție, folosite
în procesul de instruire a militarilor, nominalizate în
instrucțiunile prevăzute la art. 50, denumite în continuare
instrucțiuni, precum și piesele de schimb și materialele
specifice acestora. Acestea se scot din funcțiune sau se
declasează, după caz, și se casează;
g) deșeurile nerefolosibile care se distrug.
(2) Nu se valorifică către persoanele fizice și operatorii
economici neautorizați bunurile care, prin destinația lor, pot
fi utilizate în scopuri care afectează siguranța națională și
individuală sau colectivă.
Art. 5. — Bunurile se valorifică în starea în care se
găsesc la data transmiterii documentelor pentru aprobarea
valorificării. Bunurile rămân în evidența și în administrarea
unităților gestionare până la predarea lor efectivă.
Art. 6. — (1) Pentru bunurile aprobate la valorificare se
interzice efectuarea oricăror lucrări care necesită manoperă
și materiale din fondurile Ministerului Apărării Naționale
pentru schimbarea stării tehnice, cu excepția situațiilor
stabilite prin instrucțiuni.
(2) Bunurile aprobate la valorificare se păstrează în
starea tehnică și de completare în administrarea unităților
gestionare, potrivit documentelor de evaluare, până la
finalizarea procedurii de valorificare și predare la
cumpărător.
(3) În instrucțiuni se nominalizează bunurile aprobate la
valorificare pentru a căror păstrare se alocă și se
utilizează fonduri din bugetul Ministerului Apărării Naționale.
Art. 7. — Competențele de stabilire a bunurilor supuse
valorificării, cu excepția celor date, conform prevederilor
legale, în competența altor organisme, se reglementează
prin instrucțiuni.
Art. 8. — Coordonarea unitară a activităților
premergătoare și ulterioare valorificării în cadrul Ministerului
Apărării Naționale, precum și interfața cu Compania se
realizează de Comandamentul Logistic Întrunit, denumit în
continuare structura specializată.
Art. 9. — (1) Bunurile aflate în administrarea Ministerului
Apărării Naționale se valorifică la intern prin:
a) licitație publică deschisă cu strigare;
b) selecție de oferte de preț sau negociere directă;
c) valorificare directă fără organizare de licitație;
d) transmitere fără plată la alte instituții publice, în
condițiile prezentului regulament.
(2) Prin procedura prevăzută la alin. (1) lit. a) se
valorifică:
a) tehnica de luptă care devine comună cu alte
sectoare de activitate, după dezafectarea de dotarea
specific militară, precum și bunurile, inclusiv cele
demilitarizate, care pot fi folosite în mod curent în alte
sectoare de activitate, în starea în care se află ori în stare
dezmembrată/parțial dezmembrată, cât și tractoarele de
artilerie, plasele și completele de mascare, busolele,
lunetele, binoclurile, precum și deșeurile feroase, neferoase,
de metale prețioase și de aliaje ale acestora. La licitație
pot participa persoanele fizice și/sau juridice române;
b) armamentul și tehnica de luptă, demilitarizate, pentru
care nu au existat solicitări de valorificare la extern în
termen de 6 luni de la data transmiterii ofertelor și care nu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.109/8.XII.2005

se supun în anul respectiv controlului internațional al
armamentelor convenționale. La licitație pot participa numai
operatori economici specializați și autorizați care au în
domeniul de activitate fabricația, modernizarea, reparația
și/sau comercializarea bunurilor identice ori de același gen
și/sau valorificarea deșeurilor feroase și neferoase;
c) la prețuri de deșeuri în stare nedezmembrată,
armamentul și tehnica de luptă, demilitarizate, care nu s-au
valorificat la extern în termen de 6 luni de la data
transmiterii ofertelor și care se supun controlului
internațional al armamentelor convenționale, precum și
armamentul și tehnica de luptă, demilitarizate, prevăzute la
lit. b), care au rămas neadjudecate, inclusiv bunurile cu
uzură morală și fizică avansată, respectiv bunurile
secționate sau lestate, folosite în procesul de instruire. La
licitație pot participa numai operatori economici specializați
și autorizați care au în domeniul de activitate fabricația,
modernizarea, reparația bunurilor identice sau de același
gen și/sau valorificarea deșeurilor feroase și neferoase și
care se obligă să le dezmembreze la sediul unităților
militare gestionare și să le supună, după caz, controlului
internațional al armamentelor convenționale, conform
clauzelor contractuale din contractul de vânzare-cumpărare.
(3) Prin procedura prevăzută la alin. (1) lit. b) se
valorifică:
a) bunurile care implică apărarea țării, ordinea publică
și siguranța națională, de natura armamentului, muniției,
tehnicii de luptă, mijloacelor și instalațiilor speciale, în
starea în care se află. La procedură pot participa numai
operatori economici de profil din industria de apărare;
b) deșeurile de sticlă, cauciuc, textile, lemn, hârtie,
carton, plastic, materialele de resortul hrănirii și cele de
construcții și cazare, uneltele genistice, echipamentul,
animalele și ambalajele;
c) muniția care trebuie delaborată și armamentul ușor
de infanterie prevăzut la alin. (2) lit. b), nominalizat în
instrucțiuni, care nu a fost adjudecat. La procedura de
valorificare pot participa numai operatori economici de profil
din industria de apărare;
d) armamentul de artilerie, aeronavele și navele fluviale
și maritime, scoase din funcțiune și demilitarizate, ce se
utilizează pentru ambientarea, prin expunere statică, a unor
monumente istorice sau a clădirilor. La procedura de
valorificare pot participa persoane fizice și/sau juridice.
(4) Prin procedura prevăzută la alin. (1) lit. c), în cazul
în care producătorul sau alt ofertant acceptă, prin
compensare valorică, schimbarea bunului cu alte bunuri
noi, similare, având cel puțin aceiași parametri, necesare
armatei, sau în alte situații aprobate de ordonatorul
principal de credite, la propunerea transmisă pe cale
ierarhică de structura abilitată. Procedura de compensare
valorică se stabilește prin instrucțiuni plecând de la
prețurile legal negociate pentru aceste produse la data
ultimei negocieri, actualizate la data valorificării.
(5) Prin procedura prevăzută la alin. (1) lit. d) se
valorifică bunurile care au parcurs procedurile prevăzute la
alin. (1) lit. a)—c) și care nu s-au vândut prin aceste
proceduri, dar numai după scoaterea din funcțiune și
demilitarizare, după caz.
CAPITOLUL II
Evaluarea bunurilor
Art. 10. — (1) Estimarea valorii bunurilor propuse pentru
valorificare la intern se face de către comisia ordonatorului
de credite în a cărui administrare nemijlocită se află
acestea, potrivit metodologiei stabilite prin instrucțiuni. În
documentele de valorificare unitățile militare gestionare vor
preciza bunurile cu uzură morală și fizică avansată care se
valorifică, prin licitație, în starea în care se află, la prețuri

de deșeuri nedezmembrate. În documentele de valorificare
se vor menționa condițiile care au generat asemenea
situație și se vor anexa copii ale actelor din care rezultă
că bunurile se pot valorifica în acest mod.
(2) Stabilirea prețurilor inițiale de vânzare se face de
către structura specializată, potrivit metodologiei stabilite
prin instrucțiuni, printr-o comisie de evaluare numită prin
decizie a șefului structurii specializate, formată din cel puțin
3 membri. Din comisie face parte și un reprezentant al
Companiei, care va fi desemnat de către conducătorul
acesteia. Pentru identificarea stării tehnice și de completare
a bunurilor din unități, comisia, prin cel puțin 2 membri și
reprezentantul Companiei, va face evaluarea la fața locului,
în centrele zonale de depozitare și colectare, prilej cu care
se vor stabili și bunurile cu uzură morală și fizică avansată
care se valorifică, prin licitație, în starea în care se află, la
prețuri de deșeuri în stare nedezmembrată. În celelalte
unități certificarea propunerii de valorificare a bunurilor cu
uzură morală și fizică avansată, prin licitație, în starea în
care se află, la prețurile de deșeuri nedezmembrate, se
face, la fața locului, de comisia desemnată de ordonatorul
de credite, care este eșalon superior al unității în cauză.
(3) Pentru bunurile, nominalizate prin instrucțiuni, care
se pot valorifica de unitățile militare gestionare, stabilirea
prețului inițial de vânzare se face de eșalonul superior,
printr-o comisie de evaluare, formată din cel puțin
3 membri, la fața locului.
(4) Prețurile inițiale de vânzare pentru tehnica de luptă
dezafectată de dotarea specific militară și bunurile comune
cu alte sectoare de activitate, care au o uzură morală și
fizică avansată și care se valorifică, prin licitație, în starea
în care se află, la prețuri de deșeuri în stare
nedezmembrată, nu vor fi mai mici decât contravaloarea
deșeurilor ce ar rezulta în urma casării acestora.
(5) Evaluarea bunurilor ce se valorifică la extern se face
de către o comisie de evaluare numită prin ordin al
ordonatorului principal de credite.
Art. 11. — (1) Comisia de evaluare întocmește un
raport de evaluare a bunurilor care urmează să fie
valorificate. Prețul inițial de vânzare, structura acestuia și,
după caz, prețul diminuat se aprobă conform competențelor
stabilite prin instrucțiuni.
(2) La evaluarea bunurilor se vor avea în vedere
procedurile și criteriile stabilite prin instrucțiuni, precum și
prețul pieței la bunuri de același fel.
CAPITOLUL III
Valorificarea la intern
SECȚIUNEA 1
Organizarea și desfășurarea procedurii de valorificare
a bunurilor prin licitație publică deschisă cu strigare

Art. 12. — Licitația publică deschisă cu strigare se
organizează de către Companie.
Art. 13. — La licitațiile de vânzare a bunurilor pot
participa persoanele fizice și/sau juridice prevăzute la art. 9
alin. (2), care prezintă până la data ținerii ședinței de
licitație următoarele:
a) documentul din care să rezulte constituirea garanției
de participare;
b) copie de pe certificatul de înmatriculare în registrul
comerțului și de pe codul fiscal, pentru persoanele juridice,
sau copie de pe actul de identitate, pentru persoanele
fizice;
c) chitanța de achitare a contravalorii caietului de sarcini
și a taxei de participare, eliberată de casieria
organizatorului licitației, sau ordinul de plată emis de
instituțiile abilitate;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005
d) declarația de acceptare a proiectului de contract de
vânzare-cumpărare prevăzut de caietul de sarcini;
e) alte documente prevăzute de legislația în vigoare și
solicitate de organizatorul licitației.
Art. 14. — (1) Conducătorul Companiei numește prin
decizie, cu cel puțin 30 de zile înainte de data ținerii
licitației, comisia de licitație, formată din cel puțin 3 membri
cu probitate morală, în următoarea componență:
a) președintele și secretarul comisiei de licitație, din
partea organizatorului licitației;
b) membri, specialiști cu experiență profesională în
domeniu.
(2) Nu pot face parte din comisia de licitație membrii
comisiilor de evaluare.
Art. 15. — (1) Nu pot participa la licitație în calitate de
cumpărători membrii comisiilor de evaluare și ai celor de
licitație și nici soțul/soția sau rudele ori afinii până la gradul
al IV-lea inclusiv.
(2) Membrii comisiilor de licitație au obligația de a
semna pe propria răspundere o declarație prin care se
angajează să respecte prevederile alin. (1).
Art. 16. — (1) Garanția de participare la licitație
reprezintă 10% din valoarea prețului inițial de vânzare
stabilit în caietul de sarcini pentru bunurile care se
valorifică. Depunerea garanției se face până la termenul
limită prevăzut în caietul de sarcini.
(2) Garanția de participare la licitație se va returna,
începând cu cea de-a treia zi lucrătoare de la data
închiderii licitației, celor declarați necâștigători, respectiv
celor declarați câștigători, după achitarea și ridicarea
integrală a bunurilor adjudecate, prin ordin de plată sau în
numerar, în limita plafonului de casă stabilit prin norme de
Ministerul Finanțelor Publice.
Art. 17. — Organizatorul licitației întocmește următoarele
documente:
a) caietul de sarcini;
b) anunțul publicitar;
c) tabelul cuprinzând persoanele care participă la
licitație.
Art. 18. — (1) Caietul de sarcini se întocmește în baza
informațiilor transmise de structura specializată și cuprinde
cel puțin următoarele elemente:
a) obiectul licitației;
b) cantitatea de bunuri oferită și locul de depozitare sau
de păstrare;
c) prețul de începere a licitației, precum și valoarea
salturilor de supralicitare;
d) modalitățile de plată;
e) termenul limită de prezentare a documentelor de
către licitator;
f) data și locul de desfășurare a licitației;
g) modul de desfășurare a licitației;
h) valoarea taxei de participare, cuantumul și modul de
constituire a garanției care trebuie să fie depusă de către
solicitanți pentru a fi admiși la licitație, locul și data
depunerii;
i) proiectul de contract de vânzare-cumpărare;
j) modelul declarației licitatorului de acceptare a
proiectului de contract de vânzare-cumpărare;
k) clauze asigurătorii privind pierderea garanției de
participare la licitație, în cazul în care câștigătorul licitației
renunță la cumpărarea bunului și refuză semnarea
contractului de vânzare-cumpărare, și privind neadmiterea
la licitație a persoanelor care nu prezintă toate
documentele sau care prezintă documente incomplete ori
incorect întocmite;
l) alte condiții și precizări pe care comisia de licitație le
consideră necesare.

7

(2) Caietul de sarcini se aprobă de conducătorul
Companiei.
Art. 19. — (1) Caietul de sarcini va fi pus la dispoziție
solicitatorilor cu cel puțin 10 zile lucrătoare înainte de data
desfășurării licitației și se poate analiza, respectiv
achiziționa, atât de la sediul Companiei, cât și de pe
site-ul acesteia.
(2) Prețul caietului de sarcini nu va depăși
contravaloarea întocmirii, redactării și multiplicării acestuia.
(3) Fișele tehnice se pun la dispoziție solicitanților
numai pentru analiză și numai la sediul Companiei.
Art. 20. — (1) Anunțul publicitar se face printr-o
publicație cu circulație la nivel național. În scopul asigurării
unei transparențe maxime, anunțul publicitar se face și pe
pagina de Internet a Companiei sau prin alte mijloace de
informare, cu cel puțin 15 zile lucrătoare înainte de data
stabilită pentru licitație.
(2) Anunțul privind vânzarea prin licitație conține
următoarele informații:
a) denumirea și adresa organizatorului licitației;
b) obiectul licitației;
c) locul, data și ora începerii licitației;
d) locul și data la care se poate obține caietul de
sarcini;
e) numărul de fax sau adresa de e-mail la care se pot
obține informații suplimentare.
Art. 21. — (1) Persoana care a achiziționat caietul de
sarcini, denumită în continuare licitator, are dreptul să
examineze condițiile, formularele, termenii și specificațiile
din documentele licitației, iar în cazul în care are nevoie
de informații suplimentare în legătură cu acestea, le solicită
în scris organizatorului licitației.
(2) Organizatorul licitației răspunde în scris la toate
solicitările primite, înainte de termenul limită de depunere a
documentelor de către licitatori.
Art. 22. — (1) Organizatorul licitației poate aduce
modificări documentelor licitației, din proprie inițiativă sau ca
urmare a solicitării licitatorilor.
(2) Modificările aduse documentelor licitației vor fi
notificate tuturor licitatorilor, în scris, prin fax, prin poștă
electronică, cu cel puțin 3 zile lucrătoare înainte de
termenul limită de depunere a ofertei. În situația în care se
descoperă vicii de formă și erori aritmetice ale unor
documente ale licitației, care ar putea prejudicia patrimoniul
armatei, modificările vor fi aduse la cunoștință tuturor
licitatorilor, la începerea ședinței de licitație, pe baza
documentului oficial al structurii specializate și a procesuluiverbal întocmit de Companie și semnat de toți licitatorii
acceptați.
(3) Omiterea vreunei informații în documentele de
participare la licitație sau prezentarea unor documente
necorespunzătoare față de cele stabilite prin caietul de
sarcini determină descalificarea licitatorului respectiv.
Art. 23. — (1) Taxa de participare la licitație se
determină în funcție de cheltuielile de organizare și
desfășurare a licitației și se achită la termenul prevăzut în
caietul de sarcini.
(2) Contravaloarea caietului de sarcini, a taxei de
participare, respectiv a garanției de participare la licitație,
se poate achita atât la sediul Companiei, cât și prin ordin
de plată în contul de virament al Companiei, care este
prevăzut în caietul de sarcini.
(3) Licitatorilor care nu participă la licitație li se va
restitui, la cerere, taxa de participare.
Art. 24. — (1) Solicitanților care prezintă unităților
militare gestionare chitanța sau ordinul de plată privind
achitarea contravalorii taxei de participare la licitație li se
vor pune la dispoziție, pentru consultare și luare la
cunoștință sub semnătură, fișele tehnice și inventarele

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.109/8.XII.2005

bunurilor și li se va permite examinarea acestora la locul
în care se află depozitate ori păstrate, fără punerea în
funcțiune și fără efectuarea probelor de rulaj.
(2) Renunțarea participanților la licitație la dreptul de a
inspecta bunurile licitate nu constituie temei pentru
anularea totală sau parțială a contractului de vânzarecumpărare.
Art. 25. — (1) Comisia de licitație analizează
documentele prezentate de licitatori cu cel puțin două zile
lucrătoare înainte de începerea licitației și întocmește lista
cuprinzând ofertanții acceptați, excluzându-i de la
participare pe cei care nu au îndeplinit condițiile sau care
nu au prezentat, în totalitate și la termenul stabilit,
documentele cerute prin caietul de sarcini.
(2) Cu această ocazie comisia de licitație verifică:
a) dosarul cu documentele de organizare a licitației;
b) dacă publicitatea s-a făcut conform prevederilor
prezentului regulament;
c) documentele privind calificarea participanților la licitație.
Art. 26. — (1) Licitația se desfășoară în prezența tuturor
membrilor comisiei de licitație, iar ședința este condusă de
către președintele comisiei.
(2) La data și ora stabilite pentru începerea licitației, în
cazul în care sunt cel puțin 2 participanți, președintele
comisiei de licitație anunță obiectul licitației, face prezența
participanților și constată dacă sunt îndeplinite condițiile
legale pentru desfășurarea acesteia.
(3) Desfășurarea în continuare a licitației se face astfel:
a) președintele anunță prețul inițial de vânzare de la
care se pornește strigarea, cu precizarea salturilor de
supralicitare stabilite;
b) participanții la licitație prezintă oferta de preț prin
strigări. Oferta trebuie să respecte condițiile de salt
precizate la deschiderea licitației;
c) președintele comisiei de licitație anunță cu glas tare
și clar suma oferită de licitator;
d) dacă la a treia strigare a ultimei oferte nu se strigă
o sumă mai mare, președintele comisiei de licitație anunță
adjudecarea licitației în favoarea participantului care a oferit
ultima sumă;
e) licitația se declară închisă după anunțarea verbală a
câștigătorului de către președintele comisiei de licitație și
după întocmirea procesului-verbal care se semnează de
către membrii comisiei de licitație și de către participanții la
licitație.
(4) Procesul-verbal al procedurii de valorificare împreună
cu documentele privind organizarea și desfășurarea
acesteia se arhivează la sediul organizatorului licitației și
constituie baza legală a încheierii contractului de vânzarecumpărare. O copie a procesului-verbal al procedurii de
valorificare va fi transmisă structurii specializate.
Art. 27. — (1) Pentru bunurile care fac obiectul
Ordonanței de urgență a Guvernului nr. 95/1999 cu privire
la valorificarea bunurilor scoase din funcțiune, aflate în
administrarea instituțiilor publice de apărare, ordine publică
și siguranță națională, aprobată cu modificări prin Legea
nr. 28/2001, cu modificările și completările ulterioare, în
situația în care se prezintă un singur participant, comisia
de licitație negociază prețul de vânzare pornind de la prețul
inițial al licitației.
(2) Rezultatul negocierii se înscrie într-un proces-verbal
de negociere semnat de ambele părți, care va constitui
temei legal pentru încheierea contractului de vânzarecumpărare.
(3) Prețul rezultat din negociere nu poate fi mai mic
decât cel stabilit ca preț de pornire la procedura prin
licitație.
(4) În situația în care bunul nu a fost adjudecat sau nu
s-a prezentat nici un participant, organizatorul licitației

informează în scris structura specializată, pentru ca aceasta
să dispună măsuri de valorificare prin celelalte proceduri
prevăzute la art. 9 ori casarea, după caz.
Art. 28. — (1) Pentru bunurile care fac obiectul
Ordonanței Guvernului nr. 122/1998 privind acumularea,
scoaterea și împrospătarea produselor din rezervele proprii
ale forțelor destinate apărării naționale, aprobată prin Legea
nr. 50/1999, cu modificările și completările ulterioare, în
cazul în care nu s-au prezentat cel puțin 2 participanți la
licitație sau dacă nici un ofertant din cei prezenți nu a
oferit prețul de pornire, se încheie proces-verbal de
constatare, urmând ca licitația să se repete.
(2) Repetarea licitației se face după trecerea a cel mult
15 zile lucrătoare de la data primirii noilor condiții de
valorificare din partea structurii specializate.
(3) În cazul în care nici de această dată nu se prezintă
la licitație cel puțin 2 participanți și nu se oferă cel puțin
prețul de pornire, licitația se va relua în condițiile alin. (2).
(4) În situația în care după a treia licitație bunul nu a
fost adjudecat sau nu a fost oferit cel puțin prețul de
pornire a licitației, organizatorul licitației informează în scris
structura specializată, pentru ca aceasta să dispună măsuri
de scoatere din funcțiune sau declasare și valorificare prin
transmitere fără plată sau casare, după caz.
Art. 29. — (1) Participanții la licitație pot formula
contestații în cazul în care consideră că nu s-au respectat
dispozițiile legale și precizările din caietul de sarcini
referitoare la organizarea și desfășurarea licitației.
(2) Contestațiile se depun la sediul organizatorului
licitației în termen de 24 de ore de la încheierea acesteia.
Art. 30. — Organizatorul licitației este obligat să
soluționeze contestația în termen de 5 zile lucrătoare de la
depunerea acesteia și să comunice rezultatul în scris. În
acest sens va fi numită o comisie formată din 3—5 membri,
alții decât cei care fac parte din comisia de licitație.
Art. 31. — (1) În termen de 10 zile lucrătoare de la
termenul limită prevăzut în caietul de sarcini pentru
semnarea contractului de vânzare-cumpărare, persoana
căreia i s-a adjudecat bunul este obligată să ia, pe bază
de semnătură, de la structura specializată exemplarul nr. 1
al facturilor fiscale personalizate și numai în baza lor să
achite contravaloarea totală a acestora. Cumpărătorul va
intra în posesia bunurilor în momentul achitării integrale a
contravalorii bunurilor adjudecate, a comisionului și a taxei
pe valoarea adăugată.
(2) Dacă persoana care și-a adjudecat bunul renunță la
cumpărarea acestuia sau nu îndeplinește condițiile
prevăzute la alin. (1), pierde garanția depusă. Garanția se
pierde și în situația în care la licitație sunt acceptați
minimum 2 participanți, dacă persoanele în cauză nu oferă
prețul de pornire a licitației.
(3) În situația prevăzută la alin. (2) Compania
informează în scris structura specializată și introduce
bunurile în cauză, la prețurile inițiale de vânzare, la prima
procedură de valorificare ce se organizează.
(4) Bunurile adjudecate și achitate integral vor putea fi
ridicate de cumpărător în termenul și în condițiile prevăzute
în contractul de vânzare-cumpărare.
(5) Pentru bunurile adjudecate și achitate integral, care
nu se preiau de către cumpărător în maximum 60 de zile
de la data achitării lor, cumpărătorul este obligat să
plătească penalitățile percepute conform contractului de
vânzare-cumpărare.
Art. 32. — (1) Organizatorul licitației are dreptul de a
anula licitația până la închiderea acesteia în una dintre
situațiile următoare:
a) nu a fost asigurat un nivel corespunzător al
concurenței la licitațiile organizate pentru bunurile prevăzute
la art. 28;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005
b) nici unul dintre ofertanți nu a îndeplinit condițiile de
calificare;
c) au fost prezentate numai oferte necorespunzătoare
sau în circumstanțe excepționale. Circumstanțele
excepționale se enunță și se definesc în instrucțiuni.
(2) Decizia de anulare a licitației creează pentru
organizatorul acesteia obligația de a comunica în scris
tuturor participanților la licitație atât încetarea obligațiilor pe
care aceștia și le-au asumat prin depunerea de oferte, cât
și motivul anulării, precum și obligația de a returna garanția
de participare.
SECȚIUNEA a 2-a
Organizarea și desfășurarea procedurii de valorificare
a bunurilor prin selecție de oferte de preț sau negociere directă

Art. 33. — (1) Valorificarea bunurilor care se găsesc în
situația prevăzută la art. 27 alin. (4) se face prin
organizarea selecției de oferte de preț/negocierii directe, pe
baza prețurilor care pot fi majorate, menținute sau
diminuate în funcție de modul de desfășurare a licitației și
care sunt aprobate de șeful structurii specializate, potrivit
art. 11 alin. (1).
(2) Dacă bunurile nominalizate în instrucțiuni, care pot
intra în competența de valorificare a unităților militare
gestionare, potrivit prevederilor art. 2 alin. (2) din hotărâre, nu
se valorifică după repetarea procedurii de valorificare, în
termen de 45 de zile de la data desfășurării primei
proceduri de valorificare, acestea se vând, în starea în
care se află, numai operatorilor specializați și autorizați în
valorificarea deșeurilor sau, după caz, se casează și se
valorifică deșeurile rezultate.
(3) Deșeurile feroase și neferoase rezultate în urma
delaborărilor de muniții efectuate de unitățile militare
specializate ale armatei se valorifică prin Companie.
(4) Contravaloarea deșeurilor rezultate din delaborarea
munițiilor ce se efectuează la sediul operatorului economic
desemnat se poate utiliza pentru achitarea contravalorii
serviciilor prestate de operatorii economici din industria de
apărare pentru delaborarea muniției.
Art. 34. — (1) Numirea comisiei Companiei se face
conform regulilor stabilite la art. 14.
(2) Numirea comisiei, în cazul unităților militare
gestionare, se face de eșalonul superior.
Art. 35. — (1) Selecția de oferte de preț/negocierea
directă pentru bunurile care se găsesc în situația prevăzută
la art. 27 alin. (4) se face pe baza anunțului publicitar care
se dă cu ocazia organizării licitației publice deschise cu
strigare și a extrasului din caietul de sarcini de la licitație,
în care se includ bunurile neadjudecate la licitație, la noile
prețuri de valorificare, precum și precizările strict necesare,
inclusiv proiectul contractului de vânzare-cumpărare.
(2) După depunerea cererilor de cumpărare și a
garanției de participare în cuantum de 10% din valoarea
prețului de valorificare, solicitanților li se trimit invitații de
participare, în care li se precizează și alte detalii legate de
desfășurarea selecției de oferte de preț/negocierii directe.
(3) Fiecare ofertant are voie să facă o singură ofertă de
preț pe care nu o poate schimba.
(4) Ofertele de preț se depun sau se transmit la sediul
organizatorului procedurii de valorificare, în plic închis și
sigilat, până la data și ora precizate în extrasul din caietul
de sarcini de la licitație, semnate de ofertantul interesat.
Ofertele sunt analizate în prezența membrilor comisiei.
Rezultatul analizei ofertelor de preț se consemnează
într-un proces-verbal.
(5) Contractul de vânzare-cumpărare se încheie cu
persoana care a oferit prețul cel mai mare.

9

(6) Dacă un singur ofertant a răspuns la solicitare,
bunurile se valorifică către acesta prin negociere directă.
(7) Procedurile de valorificare pentru bunurile și
deșeurile prevăzute la art. 9 alin. (3) lit. b) se efectuează
potrivit metodologiei stabilite prin instrucțiuni.
Art. 36. — (1) Negocierea directă reprezintă procedura
prin care se negociază clauzele contractuale, inclusiv
prețul, cu un singur cumpărător.
(2) Rezultatele negocierii se consemnează într-un
proces-verbal semnat de ambele părți și care constituie
baza stabilirii valorii contractului de vânzare-cumpărare.
Art. 37. — Prețul minim de valorificare al bunurilor
prevăzute la art. 9 alin. (3) lit. d) acoperă contravaloarea
deșeurilor ce ar rezulta în urma dezmembrării acestora,
precum și contravaloarea operațiunilor de demilitarizare ce
se efectuează prin grija Ministerului Apărării Naționale.
Prețul minim de valorificare al bunurilor se va face public
pe site-ul Companiei.
SECȚIUNEA a 3-a
Organizarea și desfășurarea procedurii de valorificare
a bunurilor prin transmiterea fără plată

Art. 38. — Transmiterea fără plată se execută conform
prevederilor prezentului regulament, după desfășurarea
procedurilor prevăzute la art. 9 alin. (1) lit. a)—c).
Art. 39. — (1) Cererile privind transmiterea fără plată a
bunurilor se adresează structurii specializate.
(2) Listele cu bunurile ce urmează să fie valorificate
prin transmitere fără plată, pentru care nu sunt solicitări, se
comunică de către structura specializată instituțiilor publice
interesate.
CAPITOLUL IV
Valorificarea la extern
Art. 40. — Ministrul apărării naționale este abilitat și are
competențe privind valorificarea la extern a bunurilor, astfel:
a) să supună aprobării Consiliului Suprem de Apărare a
Țării, anual și ori de câte ori este nevoie, tehnica de luptă
din următoarele categorii care fac obiectul valorificării:
aeronave, submarine, nave de luptă maritime și fluviale,
tancuri și complexuri de rachete, armament, muniție și rachete
din stocuri, la care gradul de asigurare este sub 80%;
b) să aprobe modalitatea de valorificare la extern a
bunurilor prevăzute de lege;
c) să aprobe valorificarea armamentului, munițiilor și a
rachetelor din stocuri, la care gradul de asigurare este
peste 80%.
Art. 41. — Valorificarea la extern a bunurilor se
efectuează direct către parteneri externi.
Art. 42. — Aprobarea ministrului apărării naționale
privind condițiile de valorificare, inclusiv prețul extern,
constituie mandat pentru Companie în vederea semnării
contractului de export.
Art. 43. — Aprobările ministrului apărării naționale
pentru valorificarea la extern a bunurilor sunt valabile în
anul calendaristic respectiv, cu excepția cazurilor în care
prin aprobare se specifică altfel.
Art. 44. — (1) Operațiunile de sortare și verificare a
produselor se execută prin grija Ministerului Apărării
Naționale.
(2) Operațiunile de încărcare a produselor pe mijloacele
de transport pe parcurs intern, precum și transportul și
paza acestora de la locul de depozitare până la locul de
încărcare pe mijlocul de transport extern se execută de
instituții sau operatori economici specializați.
(3) Cheltuielile ocazionate de executarea operațiunilor
prevăzute la alin. (2) sunt achitate de partenerul extern.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.109/8.XII.2005

Art. 45. — La solicitarea Companiei, structuri abilitate
din Ministerul Apărării Naționale sau operatori economici
autorizați și stabiliți de aceasta vor executa operațiuni de
dezafectare de dotarea specific militară, reinscripționare,
recondiționare și/sau reparații ori modificări ale produselor.
Contravaloarea operațiunilor este suportată de partenerul
extern.
Art. 46. — Circulația documentelor, forma și conținutul
acestora privind valorificarea la extern vor fi reglementate
prin instrucțiuni.
CAPITOLUL V
Dispoziții finale
Art. 47. — (1) Pentru realizarea activității de valorificare
conform prevederilor prezentului regulament, Compania
încheie un contract de comision cu Ministerul Apărării
Naționale prin ordonatorul de credite abilitat, prin care se
va stabili și comisionul datorat Companiei pentru serviciile
de valorificare prestate de aceasta.
(2) Având în vedere specificul valorificării prin
comisionar, în cazul în care bunurile se valorifică la intern,
la prețul de valorificare se adaugă comisionul datorat
Companiei, prevăzut în caietul de sarcini, iar în cazul în
care bunurile se valorifică la export, la prețul de valorificare
se adaugă, pe lângă comisionul datorat Companiei, și
cheltuielile efectuate pentru valorificarea bunurilor, dovedite
pe bază de facturi, obținându-se astfel prețul de vânzare.
(3) Prețul de vânzare la extern se încasează de
Companie, care își reține comisionul datorat și cheltuielile

ACTE
ALE

ALE

de valorificare și transferă prețul de valorificare în contul
structurii specializate.
(4) La intern, contravaloarea totală de achitat a
contractului de vânzare-cumpărare se încasează de
structura specializată, care va vira comisionul cuvenit pe
baza facturii fiscale emise de Companie.
Art. 48. — (1) Piesele de schimb neadjudecate sau
care nu au fost solicitate la transmitere fără plată în
termen de 45 de zile de la data desfășurării selecției de
oferte de preț/negocierii directe se vând de Companie, în
starea în care se află, la prețuri de deșeuri nedezmembrate,
numai către operatorii economici specializați și autorizați în
valorificarea deșeurilor.
(2) Bunurile care implică apărarea țării, ordinea publică
și siguranța națională, aprobate pentru valorificarea la
extern și pentru care Compania notifică structurii
specializate că nu se justifică parcurgerea acestei
proceduri, se valorifică la intern.
Art. 49. — Organizarea și exercitarea controlului
financiar preventiv propriu, precum și înregistrările contabile
și documentele justificative ale modificărilor de patrimoniu
determinate de procesul valorificării bunurilor se efectuează
potrivit legii.
Art. 50. — În termen de 30 de zile de la data intrării în
vigoare a prezentului regulament se aprobă, prin ordin al
ministrului apărării naționale, instrucțiuni de aplicare a
acestuia, precum și reguli privind comportamentul
personalului participant la procedurile de valorificare, care
să conducă la fluidizarea procesului de valorificare a
bunurilor la intern și la prevenirea actelor de corupție.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind sursele orfane și controlul surselor închise de mare activitate
În conformitate cu prevederile Legii nr. 111/1996 privind desfășurarea în siguranță a activităților nucleare,
republicată în Monitorul Oficial al României, Partea I, nr. 78 din 18 februarie 1998, cu modificările și completările
ulterioare, și ale Hotărârii Guvernului nr. 1.627/2003 privind aprobarea Regulamentului de organizare și funcționare a Comisiei
Naționale pentru Controlul Activităților Nucleare, publicată în Monitorul Oficial al României, Partea I, nr. 69 din 27 ianuarie 2004,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Normele privind sursele orfane și
controlul surselor închise de mare activitate, prevăzute în
anexa*) care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Direcția relații internaționale trebuie să
comunice Comisiei Europene orice modificări referitoare la

conținutul art. 28 din Normele privind sursele orfane și
controlul surselor închise de mare activitate.
Prezentul ordin transpune Directiva 2003/122 EURATOM
din 22 decembrie 2003 privind sursele orfane și controlul
surselor închise de mare activitate, adoptată de Consiliul
Uniunii Europene și publicată în Jurnalul Oficial al Uniunii
Europene la data de 31 decembrie 2003.

Președintele Comisiei Naționale pentru Controlul Activităților Nucleare,
Vilmos Zsombori
București, 21 noiembrie 2005.
Nr. 356.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005

11
ANEXĂ

NORME
privind sursele orfane și controlul surselor închise de mare activitate

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.109/8.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.109/8.XII.2005

ANEXA Nr. 1
la norme

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.109/8.XII.2005

15

ANEXA Nr. 2
la norme

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.109/8.XII.2005
ANEXA Nr. 3
la norme

FORMULAR PENTRU ÎNREGISTRAREA SURSELOR ÎNCHISE DE MARE ACTIVITATE

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.109/8.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|066953]
ISSN 1453—4495

PDF compression, OCR, web-optimization with CVISION's PdfCompressor

