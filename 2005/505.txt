Anul 173 (XVII) — Nr. 505

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 iunie 2005

SUMAR

Nr.

182.

505.

4.

Pagina
LEGI ȘI DECRETE
— Lege privind aprobarea Ordonanței Guvernului
nr. 64/2004 pentru completarea art. 3 din
Decretul-lege nr. 126/1990 privind unele măsuri
referitoare la Biserica Română Unită cu Roma
(greco-catolică)...........................................................
— Decret pentru promulgarea Legii privind
aprobarea Ordonanței Guvernului nr. 64/2004
pentru completarea art. 3 din Decretul-lege
nr. 126/1990 privind unele măsuri referitoare la
Biserica Română Unită cu Roma (greco-catolică) ....
DECIZII
— Decizie privind asigurarea conducerii Senatului
în perioada 14—16 iunie 2005 ................................

DECIZII ALE CURȚII CONSTITUȚIONALE
Decizia nr. 212 din 14 aprilie 2005 referitoare la excepția
de neconstituționalitate a dispozițiilor art. II din
Legea nr. 195/2004 pentru aprobarea Ordonanței

Nr.

Pagina
de urgență a Guvernului nr. 58/2003 privind
modificarea și completarea Codului de procedură
civilă ...........................................................................

3–5

HOTĂRÂRI ALE GUVERNULUI ROMÂNIEI
2

514.

2
517.
3
518.

— Hotărâre pentru completarea anexei nr. 1 la
Hotărârea Guvernului nr. 228/2004 privind controlul
introducerii în țară a deșeurilor nepericuloase, în
vederea importului, perfecționării active și a
tranzitului ....................................................................

6

— Hotărâre privind organizarea la București, pe
data de 20 iunie 2005, a conferinței internaționale
cu tema îA investi în România“, în parteneriat cu
Vienna Economic Forum ..........................................

6–7

— Hotărâre privind aprobarea plății contribuției
financiare a României pentru participarea, în
anul 2005, la programul comunitar FISCALIS
2003—2007................................................................

7

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 505/14.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 64/2004 pentru completarea art. 3
din Decretul-lege nr. 126/1990 privind unele măsuri referitoare la Biserica Română Unită cu Roma
(greco-catolică)
Parlamentul României adoptă prezenta lege.
Articol unic. — Se aprobă Ordonanța Guvernului nr. 64
din 13 august 2004 pentru completarea art. 3 din Decretullege nr. 126/1990 privind unele măsuri referitoare la
Biserica Română Unită cu Roma (greco-catolică), adoptată
în temeiul art. 1 pct. III.3 din Legea nr. 291/2004 privind
abilitarea Guvernului de a emite ordonanțe și publicată în
Monitorul Oficial al României, Partea I, nr. 751 din
18 august 2004, cu următoarele modificări și completări:
1. Articolul I va avea următorul cuprins:
îArt. I. — La articolul 3 din Decretul-lege nr. 126/1990
privind unele măsuri referitoare la Biserica Română Unită
cu Roma (greco-catolică), publicat în Monitorul Oficial al
României, Partea I, nr. 54 din 25 aprilie 1990, se introduc
trei alineate noi, alineatele 2—4, cu următorul cuprins:
«Partea interesată va convoca cealaltă parte,
comunicându-i în scris pretențiile sale și punându-i la

dispoziție dovezile pe care se sprijină aceste pretenții.
Convocarea se va face prin scrisoare recomandată cu
dovadă de primire sau prin înmânarea scrisorilor sub
semnătură de primire. Data convocării comisiei mixte nu se
va fixa mai devreme de 30 de zile de la data primirii
actelor. Comisia va fi constituită din câte trei reprezentanți
ai fiecărui cult. Dacă la termenul stabilit pentru convocarea
comisiei aceasta nu se întrunește sau dacă nu se ajunge
la nici un rezultat în cadrul comisiei ori decizia
nemulțumește una dintre părți, partea interesată are
deschisă calea acțiunii în justiție, potrivit dreptului comun.
Soluționarea acestor acțiuni este de competența
tribunalelor.
Acțiunile sunt scutite de taxa de timbru.»“
2. Articolul II se abrogă.

Această lege a fost adoptată de Parlamentul României în condițiile art. 77 alin. (2), cu respectarea prevederilor art. 75 și
ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 13 iunie 2005.
Nr. 182.
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 64/2004 pentru completarea art. 3
din Decretul-lege nr. 126/1990 privind unele măsuri referitoare
la Biserica Română Unită cu Roma (greco-catolică)
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 64/2004 pentru completarea art. 3 din Decretul-lege
nr. 126/1990 privind unele măsuri referitoare la Biserica Română Unită cu
Roma (greco-catolică) și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 iunie 2005.
Nr. 505.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 505/14.VI.2005

3

DECIZII
PARLAMENTUL ROMÂNIEI
SENATUL

DECIZIE
privind asigurarea conducerii Senatului
în perioada 14—16 iunie 2005
În conformitate cu art. 46 din Regulamentul Senatului, republicat, cu
modificările și completările ulterioare,
Președintele Senatului

d e c i d e:

Articol unic. — Pe perioada absenței din țară a președintelui Senatului,
în intervalul 14—16 iunie 2005, conducerea Senatului va fi asigurată de
domnul senator Teodor Viorel Meleșcanu, vicepreședinte al Senatului.
PREȘEDINTELE SENATULUI

NICOLAE VĂCĂROIU
București, 13 iunie 2005.
Nr. 4.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 212
din 14 aprilie 2005

referitoare la excepția de neconstituționalitate a dispozițiilor art. II din Legea nr. 195/2004
pentru aprobarea Ordonanței de urgență a Guvernului nr. 58/2003
privind modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. III alin. (1) din Legea nr. 195/2004 pentru
aprobarea Ordonanței de urgență a Guvernului nr. 58/2003
privind modificarea și completarea Codului de procedură
civilă, excepție ridicată de Ioan Crengăniș în Dosarul
nr. 3.959/2004 al Curții de Apel Bacău — Secția civilă.
La apelul nominal se prezintă autorul excepției, prin
avocat Răzvan Cristian Gaube, lipsă fiind celelalte părți,
față de care procedura de citare este legal îndeplinită.
Cauza este în stare de judecată.
Avocatul autorului excepției solicită admiterea acesteia,
apreciind că textul de lege criticat contravine prevederilor
constituționale ale art. 20 și 21, precum și reglementărilor

internaționale cuprinse în art. 6 și 13 din Convenția pentru
apărarea drepturilor omului și a libertăților fundamentale. În
acest sens arată că aplicarea imediată a normei criticate
dă naștere în practică unor situații în care aceeași instanță,
respectiv curtea de apel, urmează să soluționeze atât
apelul, cât și recursul în aceeași cauză, ceea ce reprezintă
o încălcare a dreptului la un proces echitabil și a celui la
un recurs efectiv, chiar dacă asemenea situații au caracter
tranzitoriu.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. În acest sens arată că susținerea autorului
excepției este lipsită de temei, întrucât din examinarea
argumentelor acestuia se constată că de fapt critica de
neconstituționalitate vizează o situație tranzitorie,
reglementată de art. II din Legea nr. 195/2004, dispoziții
asupra cărora Curtea Constituțională s-a mai pronunțat,
statuând că acestea nu contravin Legii fundamentale.
C U R T E A,

având în vedere actele și lucrările dosarului, constată
următoarele:
Prin Încheierea din 25 octombrie 2004, pronunțată în
Dosarul nr. 3.959/2004, Curtea de Apel Bacău — Secția
civilă a sesizat Curtea Constituțională cu excepția de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 505/14.VI.2005

neconstituționalitate a dispozițiilor art. III alin. (1) din
Legea nr. 195/2004, excepție ridicată de Ioan Crengăniș.
În motivarea excepției de neconstituționalitate autorul
acesteia susține că textul de lege criticat încalcă
prevederile art. 20 și 21 din Constituție, coroborate cu
art. 6 și 13 din Convenția pentru apărarea drepturilor
omului și a libertăților fundamentale, întrucât îpermite ca
aceeași instanță să soluționeze atât apelul, cât și recursul,
dar în compunere diferită (de doi, respectiv trei judecători)“.
În acest sens arată că legiuitorul a consacrat în Codul de
procedură civilă principiul triplului grad de jurisdicție,
principiu potrivit căruia partea nemulțumită de soluția unei
instanțe poate să o atace cu apel la o instanță superioară,
a cărei soluție este supusă recursului la instanța superioară
acesteia. Așa fiind, autorul excepției consideră că procesul
este îechitabil“, iar recursul este îefectiv“ numai în situația
în care soluția pronunțată de către curtea de apel este
supusă recursului la Înalta Curte de Casație și Justiție.
Curtea de Apel Bacău — Secția civilă apreciază că
excepția de neconstituționalitate este neîntemeiată. În
susținerea opiniei sale arată că textul de lege criticat
cuprinde dispoziții procedurale de strictă și imediată
aplicare, astfel încât faptul că Legea nr. 195/2004 a instituit
posibilitatea judecării recursului tot de către curtea de apel
nu reprezintă o încălcare a prevederilor Constituției,
deoarece prin această procedură nu se limitează accesul
la justiție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Astfel, apreciază că prin conținutul său
textul de lege criticat nu aduce atingere dreptului la
soluționarea echitabilă a cauzei într-un termen rezonabil ori
dreptului la un recurs efectiv în fața unei instanțe naționale,
ci, dimpotrivă, reprezintă o expresie a aplicării principiilor
invocate. De asemenea, arată că situația reglementată de
art. III alin. (1) din Legea nr. 195/2004 reprezintă un caz
de aplicare imediată a noilor reguli de competență, o
situație tranzitorie care nu impietează cu nimic asupra
exercitării drepturilor procesuale ale părților, întrucât căile
de atac se soluționează de complete diferite, într-o altă
compunere a instanței. În concluzie, Guvernul apreciază că
dispozițiile legale criticate asigură în fapt cadrul legal
pentru desfășurarea judecății căilor de atac cu respectarea
tuturor drepturilor și garanțiilor procesuale ale celor
îndreptățiți să participe la această judecată.
Avocatul Poporului consideră că dispozițiile legale
criticate sunt constituționale. Arată în acest sens că
dispozițiile art. III alin. (1) din Legea nr. 195/2004 nu
încalcă principiul liberului acces la justiție, respectiv dreptul
părților la un proces echitabil și la soluționarea cauzei
într-un termen rezonabil, întrucât legiuitorul poate institui, în
considerarea unor situații deosebite, reguli speciale de
procedură, precum și modalități particulare de exercitare a
drepturilor procedurale. Totodată, accesul la justiție nu
înseamnă accesul, în toate cazurile, la toate structurile
judecătorești și la toate căile de atac. Ca atare, instituirea
unor reguli speciale privind exercitarea căilor de atac nu
este contrară art. 21 din Constituție, atâta timp cât, potrivit
art. III alin. (1) din Legea nr. 195/2004, părților interesate
le este asigurată posibilitatea de a ataca atât în apel, cât
și în recurs hotărârile pronunțate de judecătorii în primă
instanță în materia fondului funciar. În acest sens este
invocată jurisprudența Curții Constituționale, și anume
Decizia Plenului nr. 1/1994.

Mai mult, Avocatul Poporului arată că dispozițiile legale
criticate sunt norme de procedură, în deplină conformitate
cu art. 126 alin. (2) din Constituție, astfel încât legiuitorul
are libertatea de a stabili competența instanțelor de
judecată și normele de procedură judiciară, cu condiția
implicită de a nu contraveni altor norme și principii
constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părții prezente,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, așa cum
reiese din încheierea de sesizare, îl constituie dispozițiile
art. III alin. (1) din Legea nr. 195/2004 pentru aprobarea
Ordonanței de urgență a Guvernului nr. 58/2003 privind
modificarea și completarea Codului de procedură civilă,
lege publicată în Monitorul Oficial al României, Partea I,
nr. 470 din 26 mai 2004, dispoziții care au următorul
conținut:
— Art. III alin. (1): îHotărârile pronunțate de judecătorii în
primă instanță în materia fondului funciar sunt supuse apelului
la tribunal și recursului la curtea de apel.“
Din examinarea notelor scrise depuse în motivarea
excepției reiese că în opinia autorului acesteia textul de
lege criticat este neconstituțional, întrucât îpermite ca
aceeași instanță să soluționeze atât apelul, cât și
recursul [...]“. Curtea constată că, în condițiile în care
reglementarea legală în cauză prevede in terminis că
îhotărârile pronunțate de judecătorii în primă instanță în
materia fondului funciar sunt supuse apelului la tribunal și
recursului la curtea de apel“, formulare tranșantă care nu
permite ca aceeași instanță să poată soluționa ambele căi
de atac, critica apare, de plano, lipsită de temei.
În realitate aceasta i-a fost prilejuită autorului excepției
de o situație cu caracter tranzitoriu, reglementată în art. II
din Legea nr. 195/2004, astfel încât, în aceste condiții,
Curtea urmează a se pronunța asupra acestor din urmă
dispoziții, care au următoarea redactare:
— Art. II: î(1) Recursurile împotriva hotărârilor date fără
drept de apel potrivit legii în vigoare la data pronunțării lor și
aflate pe rolul Înaltei Curți de Casație și Justiție se trimit spre
judecată instanțelor imediat superioare celor care au pronunțat
hotărârea în primă instanță.
(2) Recursurile aflate pe rolul Înaltei Curți de Casație și
Justiție și care au ca obiect hotărâri prin care tribunalele au
judecat apeluri se trimit spre judecată curților de apel.
(3) Recursurile prevăzute la alin. (1) și (2), a căror
admisibilitate în principiu nu a fost examinată până la data
intrării în vigoare a prezentei legi, se scot de pe rol și se trimit,
pe cale administrativă, instanțelor devenite competente să le
judece, iar în cazul în care admisibilitatea în principiu a fost
examinată, se trimit prin declinarea competenței, prin încheiere
irevocabilă, dată în camera de consiliu, fără citarea părților.“
În susținerea neconstituționalității dispozițiilor legale
criticate sunt invocate prevederile art. 20 și 21 din
Constituție, coroborate cu dispozițiile art. 6 și 13 din
Convenția pentru apărarea drepturilor omului și a libertăților
fundamentale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 505/14.VI.2005
Prevederile constituționale invocate au următorul
conținut:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“
Dispozițiile cuprinse în Convenția pentru apărarea
drepturilor omului și a libertăților fundamentale au
următoarea redactare:
— Art. 6: î1. Orice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședințe poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.
2. Orice persoană acuzată de o infracțiune este prezumată
nevinovată până ce vinovăția va fi legal stabilită.
3. Orice acuzat are, în special, dreptul:
a) să fie informat, în termenul cel mai scurt, într-o limbă pe
care o înțelege și în mod amănunțit, asupra naturii și cauzei
acuzației aduse împotriva sa;
b) să dispună de timpul și de înlesnirile necesare pregătirii
apărării sale;
c) să se apere el însuși sau să fie asistat de un apărător
ales de el și, dacă nu dispune de mijloacele necesare pentru a
plăti un apărător, să poată fi asistat în mod gratuit de un avocat
din oficiu, atunci când interesele justiției o cer;

5

d) să întrebe sau să solicite audierea martorilor acuzării și
să obțină citarea și audierea martorilor apărării în aceleași
condiții ca și martorii acuzării;
e) să fie asistat în mod gratuit de un interpret, dacă nu
înțelege sau nu vorbește limba folosită la audiere.“;
— Art. 13: îOrice persoană, ale cărei drepturi și libertăți
recunoscute de prezenta convenție au fost încălcate, are
dreptul să se adreseze efectiv unei instanțe naționale, chiar și
atunci când încălcarea s-ar datora unor persoane care au
acționat în exercitarea atribuțiilor lor oficiale.“
Examinând excepția de neconstituționalitate, Curtea
constată că dispozițiile art. II din Legea nr. 195/2004 sunt
adoptate de legiuitor în cadrul competenței sale
constituționale, astfel cum rezultă din prevederile art. 126
alin. (2), potrivit cărora îcompetența instanțelor judecătorești
și procedura de judecată sunt stabilite prin lege“. Aceste
norme legale reglementează o situație cu caracter
tranzitoriu constând în aceea că, urmare a modificărilor de
competență a instanțelor, potrivit cărora recursul a încetat
să constituie apanajul exclusiv al Înaltei Curți de Casație și
Justiție, modificări de imediată aplicare, aceeași instanță,
respectiv Curtea de apel, care, potrivit reglementării
anterioare, soluționase apelul împotriva hotărârii
judecătoriei, urma, în temeiul noii reglementări, să
soluționeze și recursul (într-o compunere diferită a
completului) trimis de Înalta Curte de Casație și Justiție pe
al cărei rol se afla, fie pe cale administrativă, fie prin
declinare de competență.
Curtea apreciază că într-o asemenea împrejurare
legiuitorul nu a făcut decât să aplice și în această materie
regula de drept comun consacrată de art. 725 alin. 1 din
Codul de procedură civilă, respectiv aplicarea imediată a
legii procesuale noi. Chiar dacă prevederea în cauză
derogă de la norma instituită prin art. 725 alin. 2 care, în
materie de competență, consacră principiul ultraactivității
legii vechi, o asemenea derogare este de competența
legiuitorului și nu contravine nici unei prevederi
constituționale.
În acest sens, Curtea Constituțională s-a mai pronunțat
prin Decizia nr. 523 din 25 noiembrie 2004, publicată în
Monitorul Oficial al României, Partea I, nr. 144 din
17 februarie 2005, și prin Decizia nr. 46 din 27 ianuarie
2005, publicată în Monitorul Oficial al României, Partea I,
nr. 204 din 10 martie 2005.
Întrucât nu au intervenit elemente noi, de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în aceste
decizii își păstrează valabilitatea și în cauza de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II din Legea nr. 195/2004 pentru aprobarea
Ordonanței de urgență a Guvernului nr. 58/2003 privind modificarea și completarea Codului de procedură civilă, excepție
ridicată de Ioan Crengăniș în Dosarul nr. 3.959/2004 al Curții de Apel Bacău — Secția civilă.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 505/14.VI.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru completarea anexei nr. 1 la Hotărârea Guvernului nr. 228/2004
privind controlul introducerii în țară a deșeurilor nepericuloase, în vederea importului,
perfecționării active și a tranzitului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La anexa nr. 1 îLista deșeurilor permise
la introducere în România în vederea plasării sub regim
vamal de import, de perfecționare activă și de tranzit“ la
Hotărârea Guvernului nr. 228/2004 privind controlul
introducerii în țară a deșeurilor nepericuloase, în vederea
importului, perfecționării active și a tranzitului, publicată în
Monitorul Oficial al României, Partea I, nr. 189 din 4 martie
2004, după poziția 9 se introduc două noi poziții,
poziția 10*) și poziția 11*), cu următorul cuprins:

îPoz. 10. DEȘEURI DE ANVELOPE
Cod tarifar

Denumirea deșeurilor conform Tarifului vamal

4012.20

— Anvelope pneumatice uzate

Poz. 11. SULFAT DE CALCIU PARȚIAL RAFINAT, REZULTAT
DE LA DESULFURAREA GAZELOR
Cod tarifar

Denumirea deșeurilor conform Tarifului vamal

ex 3825.90

— Alte (deșeuri ale industriei chimice sau
ale industriilor conexe)“

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul mediului și gospodăririi apelor,
Sulfina Barbu
București, 9 iunie 2005.
Nr. 514.
*) Valorificarea deșeurilor menționate la poz. 10 și 11 în instalații de coincinerare trebuie să respecte prevederile Hotărârii Guvernului
nr. 128/2002 privind incinerarea deșeurilor, publicată în Monitorul Oficial al României, Partea I, nr. 160 din 6 martie 2002, cu modificările și completările
ulterioare.

GUVERNUL ROMÂNIEI

HOTĂRÂRE
privind organizarea la București, pe data de 20 iunie 2005,
a conferinței internaționale cu tema îA investi în România“,
în parteneriat cu Vienna Economic Forum
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă organizarea la București a
conferinței internaționale cu tema îA investi în România“, în
parteneriat cu Vienna Economic Forum, pe data de
20 iunie 2005.
Art. 2. — (1) Finanțarea cheltuielilor pentru organizarea
și desfășurarea acțiunii prevăzute la art. 1 se suportă din

bugetul Ministerului Economiei și Comerțului aprobat pentru
anul 2005.
(2) Devizul estimativ al acțiunii prevăzute la art. 1 este
prevăzut în anexa care face parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Dan Victor Alesandru,
secretar de stat
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 517.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 505/14.VI.2005
ANEXĂ
DEVIZ ESTIMATIV

privind cheltuielile pentru organizarea la București, pe data de 20 iunie 2005,
a conferinței internaționale cu tema îA investi în România“,
în parteneriat cu Vienna Economic Forum
Nr.
crt.

1.
2.
3.
4.
5.
6.
7.
8.
9.
10.
11.

Suma
— mii lei —

Obiectul/specificarea cheltuielii

Tratație de bun venit (250 de persoane x 65.000 lei/persoană)
Chirie sală pentru conferință
Chirie săli pentru lucrări pe ateliere (4 săli)
Chirie aparatură de sonorizare/proiectare și înregistrare
Chirie pentru două cabine + plata pentru două echipe de traducere
simultană engleză/germană — română
Tratații pentru membrii prezidiului și pentru participanții în pauza conferinței
(400 de persoane x 65.000 lei/persoană)
Dineu (150 de persoane x 600.000 lei/persoană)
Banner
Ecusoane (300 buc. x 10.000 lei/buc.)
Mape (300 buc. x 25.000 lei/buc.)
Alte cheltuieli (CD-uri, procesare, program tipărire etc.)

16.250
26.600
45.600
7.000
25.080
26.000
90.000
5.000
3.000
7.500
27.970
280.000

T O T A L:

GUVERNUL ROMÂNIEI

HOTĂRÂRE
privind aprobarea plății contribuției financiare a României pentru participarea, în anul 2005,
la programul comunitar FISCALIS 2003—2007
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuției României pentru
participarea, în anul 2005, la programul comunitar
FISCALIS 2003—2007, în limita echivalentului în lei al
sumei de 63.065 euro.

Art. 2. — Suma prevăzută la art. 1 se asigură din
bugetul aprobat pe anul 2005 Ministerului Finanțelor
Publice, de la capitolul 51.01 îAutorități publice“, titlul 38
îTransferuri“, articolul 40.93 îPrograme comunitare“.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul finanțelor publice,
Doina-Elena Dascălu,
secretar de stat
București, 9 iunie 2005.
Nr. 518.

PDF compression, OCR, web-optimization with CVISION's PdfCompressor

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 505/14.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032309]
ISSN 1453—4495

PDF compression, OCR, web-optimization with CVISION's PdfCompressor

