Anul 173 (XVII) —

PARTEA

Nr. 537

I

Vineri, 24 iunie 2005

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 153 din 17 martie 2005 referitoare la excepția
de neconstituționalitate a dispozițiilor art. 581
alin. 3 și 4 din Codul de procedură civilă .............

1–4

ACTE ALE COMISIEI DE SUPRAVEGHERE A
ASIGURĂRILOR
3.108. — Ordin pentru punerea în aplicare a Normelor
privind constituirea, administrarea și utilizarea
Fondului de protecție a victimelor străzii ................

DECIZII

ALE

CURȚII

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 153
din 17 martie 2005

referitoare la excepția de neconstituționalitate a dispozițiilor art. 581 alin. 3 și 4
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu — judecător
Aurelia Popa
— procuror
Cristina Cătălina Turcu — magistrat-asistent
Pe rol se află soluționarea excepției de neconstituționalitate a dispozițiilor art. 581 alin. 3 și 4 din Codul de
procedură civilă, excepție ridicată de Societatea Comercială
îLion King“ — S.R.L. din Iași în Dosarul nr. 5.016/2004 al
Judecătoriei Iași.

La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public arată că textele de
lege criticate au mai făcut obiectul controlului de
constituționalitate, fiind raportate la aceleași dispoziții ale
Legii fundamentale, cu o motivare similară, așa încât se
impun păstrarea jurisprudenței anterioare a Curții
Constituționale și respingerea excepției de neconstituționalitate.
C U R T E A,

având în vedere actele și lucrările dosarului, reține
următoarele:
Prin Încheierea din 1 noiembrie 2004, pronunțată în
Dosarul nr. 5.016/2004, Judecătoria Iași a sesizat Curtea

2

MONITORUL OFICIAL AL ROMÂNIEI, PARTEA I, Nr. 537/24.VI.2005

Constituțională cu excepția de neconstituționalitate a
dispozițiilor art. 581 alin. 3 și 4 din Codul de procedură
civilă. Excepția a fost ridicată de Societatea Comercială
îLion King“ — S.R.L. din Iași într-o cauză având ca obiect
o cerere de ordonanță președințială.
În motivarea excepției de neconstituționalitate autorul
arată că textele de lege criticate încalcă prevederile art. 16
alin. (1), (2) și (3), art. 21 alin. (1) și (2), art. 24, art. 411
[devenit art. 45], art. 49 alin. (1) [devenit art. 53 alin. (1)],
art. 54 [devenit art. 57] și art. 123 alin. (1) și (11) [devenit
art. 124 alin. (1) și (2)] din Constituție, pentru următoarele
motive: modalitatea de judecare a cauzei stabilită la alin. 3
al art. 581 din Codul de procedură civilă, respectiv
soluționarea cererii fără citarea părților, îcreează
posibilitatea discriminării între justițiabili“, încălcând
totodată și dispozițiile alin. (1) al art. 53 din Constituție,
potrivit cărora restrângerea exercițiului unor drepturi sau al
unor libertăți este permisă doar în cazurile expres și
limitativ prevăzute în Legea fundamentală, și contravine, de
asemenea, principiului exercitării drepturilor și libertăților
constituționale cu bună-credință, consacrat de prevederile
art. 57 din Legea fundamentală; alin. 4 al art. 581 din
Codul de procedură civilă încalcă, de asemenea, principiile
și normele constituționale invocate mai sus, deoarece, îîn
urma unei judecăți sumare și chiar în lipsa oricărei poziții
exprimate de partea care cade în pretenții, se poate
proceda la o executare fără somație și fără trecerea
vreunui termen“; textele de lege criticate încalcă principiul
liberului acces la justiție și dreptul la apărare al părții care
nu a fost citată pentru termenul la care se soluționează
cererea de ordonanță președințială; posibilitatea evacuării
autorului excepției ca urmare a admiterii cererii de
ordonanță președințială, judecată cu respectarea procedurii
prevăzute de textele de lege criticate, încalcă dispozițiile
art. 45 din Constituție referitoare la libertatea economică;
sunt încălcate, de asemenea, dispozițiile art. 124 alin. (2)
din Constituție, potrivit cărora îjustiția este unică, imparțială
și egală pentru toți“, deoarece îpartea chemată în judecată
nu își poate formula apărările, iar executarea ce urmează
unei astfel de judecăți este de urgență, fără somație și
fără trecerea vreunui termen“.
Judecătoria Iași a apreciat, printr-o încheiere anterioară
celei de sesizare a Curții cu prezenta excepție de
neconstituționalitate, că, potrivit art. 147 alin. (4) din
Constituție, îdeciziile definitive ale Curții Constituționale sunt
obligatorii, au putere pentru viitor și produc efecte erga
omnes“, așa încât excepția invocată, fiind anterior
soluționată prin decizii definitive ale Curții, nu îndeplinește
cerințele legale pentru sesizarea instanței de contencios
constituțional. Ca atare, instanța de judecată a respins
excepția de neconstituționalitate ca inadmisibilă. Împotriva
acestei soluții partea Societatea Comercială îLion King“ —
S.R.L. a declarat recurs, care a fost admis prin decizia
instanței superioare.
Așadar, instanța superioară celei de fond a constatat
admisibilitatea excepției de neconstituționalitate și a dispus
trimiterea cauzei la Judecătoria Iași, care a pronunțat o
nouă încheiere prin care a dispus suspendarea judecării
cauzei și sesizarea Curții Constituționale cu excepția de
neconstituționalitate a dispozițiilor art. 581 alin. 3 și 4 din
Codul de procedură civilă, fără a-și exprima opinia asupra
acesteia.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.

Guvernul consideră că excepția de neconstituționalitate
este neîntemeiată, întrucât ordonanța președințială
reprezintă o procedură specială a cărei reglementare nu
aduce atingere textelor constituționale invocate de autorul
excepției și care este în concordanță cu dispozițiile art. 126
alin. (2) din Constituție, potrivit cărora îCompetența
instanțelor judecătorești și procedura de judecată sunt
prevăzute numai prin lege“.
Derogarea de la regula citării părților ori de la
posibilitatea ca executarea ordonanței președințiale să se
facă fără somație sau fără trecerea unui termen se justifică
prin trăsăturile acesteia: urgența, lipsa puterii de lucru
judecat și caracterul vremelnic al măsurilor dispuse prin
ordonanță. În aceste condiții, legea procesuală civilă
consacră o soluție firească, în deplin acord cu principiile
constituționale invocate de autorul excepției, precum și cu
necesitatea respectării drepturilor și obligațiilor procesuale
ale părților, a înfăptuirii justiției în spirit de imparțialitate și
dreptate.
îNormele cuprinse în textul de lege criticat sunt
aplicabile tuturor cauzelor de acest fel, precum și tuturor
părților din aceste cauze, în egală măsură“, așa încât prin
acestea nu se aduce atingere principiului egalității în
drepturi consacrat de dispozițiile art. 16 din Constituție. În
sprijinul acestor argumente este indicată și jurisprudența
Curții Constituționale în materie, respectiv Decizia Plenului
Curții Constituționale nr. 1 din 8 februarie 1994, Decizia
nr. 135 din 5 noiembrie 1996 și Decizia nr. 20 din
2 februarie 2000.
Avocatul Poporului consideră că sesizarea Curții
Constituționale nu este legală, întrucât din actul de
sesizare a Curții Constituționale lipsesc atât textele din
Constituție în raport de care urmează să fie verificată
constituționalitatea dispozițiilor legale criticate de autorul
excepției, cât și opinia instanței de judecată cu privire la
excepția invocată, aceasta fiind o condiție de valabilitate a
sesizării. Prin urmare, sunt nesocotite dispozițiile art. 29
alin. (4) din Legea nr. 47/1992, precum și cele ale art. 146
lit. d) teza întâi din Constituție, dispoziții imperative ce
reprezintă voința legiuitorului de a acorda instanței de
judecată rolul de filtru de acces la instanța de contencios
constituțional.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 581 alin. 3 (modificate prin art. I pct. 213
din Ordonanța de urgență a Guvernului nr. 138/2000,
publicată în Monitorul Oficial al României, Partea I, nr. 479
din 2 octombrie 2000) și alin. 4 din Codul de procedură
civilă, care au următorul cuprins:
— Art. 581 alin. 3 și 4: îOrdonanța va putea fi dată și
fără citarea părților și chiar atunci când există judecată asupra
fondului. Judecata se face de urgență și cu precădere.
Pronunțarea se poate amâna cu cel mult 24 de ore, iar
motivarea ordonanței se face în cel mult 48 de ore de la
pronunțare.

MONITORUL OFICIAL AL ROMÂNIEI, PARTEA I, Nr. 537/24.VI.2005
Ordonanța este vremelnică și executorie. Instanța va putea
hotărî ca executarea să se facă fără somație sau fără trecerea
unui termen.“
Autorul excepției susține că dispozițiile legale criticate
încalcă prevederile art. 16 alin. (1), (2) și (3), art. 21
alin. (1) și (2), art. 24, art. 411 [devenit art. 45], art. 49
alin. (1) [devenit art. 53 alin. (1)], art. 54 [devenit art. 57]
și art. 123 alin. (1) și (11) [devenit art. 124 alin. (1) și (2)]
din Constituție, care au următorul conținut:
— Art. 16 alin. (1), (2) și (3): î(1) Cetățenii sunt egali în
fața legii și a autorităților publice, fără privilegii și fără
discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează egalitatea
de șanse între femei și bărbați pentru ocuparea acestor funcții
și demnități.“;
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“;
— Art. 57: îCetățenii români, cetățenii străini și apatrizii
trebuie să-și exercite drepturile și libertățile constituționale cu
bună-credință, fără să încalce drepturile și libertățile celorlalți.“;
— Art. 124 alin. (1) și (2): î(1) Justiția se înfăptuiește în
numele legii.
(2) Justiția este unică, imparțială și egală pentru toți.“
Examinând excepția, Curtea constată că textele de lege
criticate
au
mai
fost
supuse
controlului
de
constituționalitate, iar soluția adoptată în mod constant în
deciziile anterioare a fost aceea a respingerii excepției de
neconstituționalitate. Astfel, prin Decizia nr. 281 din
29 octombrie 2002, publicată în Monitorul Oficial al
României, Partea I, nr. 906 din 13 decembrie 2002, Curtea
a statuat că îDispozițiile art. 581 din Codul de procedură
civilă instituie o procedură specială, potrivit căreia instanța
de judecată poate dispune, prin ordonanță președințială,
luarea unor măsuri cu caracter vremelnic, a căror urgență
este justificată de necesitatea evitării prejudicierii unor
drepturi sau interese legitime. Ca atare, Curtea nu poate
reține contrarietatea dintre aceste dispoziții și cele ale
art. 16 alin. (1) din Constituție, deoarece ele nu sunt
aplicabile doar unei sau unor categorii de persoane aprioric
determinate, ci oricărei persoane aflate în situațiile
menționate în ipoteza normei, neavând caracter
discriminatoriu, egalitatea de tratament justificându-se doar
când subiectele de drepturi se găsesc în situații similiare,
situațiile diferite impunând soluții legislative diferite.
Cu privire la critica referitoare la încălcarea prevederilor
art. 21 din Constituție, Curtea constată, de asemenea, că
nici aceasta nu poate fi primită, întrucât prin procedura de
urgență instituită de art. 581 din Codul de procedură civilă
nu numai că nu se aduce vreo îngrădire dreptului oricărei
persoane de a se adresa justiției pentru apărarea

3

drepturilor, a libertăților și a intereselor sale legitime, ci,
dimpotrivă, se creează o posibilitate în plus pentru cel
vătămat într-un drept legitim de a se adresa justiției, prin
cerere de ordonanță președințială (în cazuri grabnice,
pentru păstrarea unui drept care s-ar păgubi prin întârziere,
pentru prevenirea unei pagube iminente și care nu s-ar
putea repara, precum și pentru înlăturarea piedicilor ce s-ar
ivi cu prilejul unei executări)“. Pe de altă parte, hotărârea
definitivă și irevocabilă privind drepturile părților se va da
în cadrul procesului în care se judecă fondul litigiului, așa
cum a constatat Curtea prin Decizia nr. 173 din 15 aprilie
2004, publicată în Monitorul Oficial al României, Partea I,
nr. 422 din 11 mai 2004.
Referitor la critica privind încălcarea prevederilor art. 24
din Constituție, Curtea a reținut, prin Decizia nr. 383 din
30 septembrie 2004, publicată în Monitorul Oficial al
României, Partea I, nr. 1.026 din 5 noiembrie 2004, că
înici aceasta nu poate fi primită, întrucât prin procedura de
urgență instituită de art. 581 din Codul de procedură civilă
nu numai că nu se aduce vreo îngrădire dreptului
persoanei la apărarea drepturilor, a libertăților și a
intereselor sale legitime, ci, dimpotrivă, se creează
posibilitatea pentru cel vătămat într-un drept legitim de a
se adresa justiției în cazuri grabnice, pentru păstrarea unui
drept care s-ar păgubi prin întârziere, pentru prevenirea
unei pagube iminente și care nu s-ar putea repara, precum
și pentru înlăturarea piedicilor ce s-ar ivi cu prilejul unei
executări.
Totodată, posibilitatea atacării cu recurs a ordonanței
președințiale sau a contestării executării acesteia,
posibilitate prevăzută de art. 582 din Codul de procedură
civilă, constituie un argument în plus în favoarea deplinei
respectări a dreptului la apărare“.
În ceea ce privește conformitatea textelor de lege
criticate cu dispozițiile art. 49 alin. (1) [devenit art. 53
alin. (1)], art. 54 [devenit art. 57] și art. 123 alin. (1)
[devenit art. 124 alin. (1)] din Constituție, Curtea a reținut,
prin Decizia nr. 199 din 17 octombrie 2000, publicată în
Monitorul Oficial al României, Partea I, nr. 74 din
13 februarie 2001, că îtextele de lege criticate nu restrâng
exercițiul unor drepturi sau libertăți fundamentale [...]. De
asemenea, nu sunt incidente în speță nici prevederile
art. 54 din Legea fundamentală, care se referă la
exercitarea cu bună-credință a drepturilor și libertăților
constituționale, textele de lege criticate neavând ca obiect
reglementarea și exercitarea unor asemenea drepturi“. Pe
de altă parte, îinvocarea de către autorul excepției a
încălcării prevederilor art. 123 din Constituție nu are nici o
relevanță, întrucât instituirea unei proceduri speciale,
urgente, cum este cea a ordonanței președințiale, nu este
de natură să aducă atingere înfăptuirii în numele legii a
justiției [...]“ și nici principiului unicității, imparțialității și
egalității justiției.
Întrucât nu au intervenit elemente noi care să determine
schimbarea jurisprudenței Curții Constituționale, soluțiile și
considerentele cuprinse în deciziile menționate își mențin
valabilitatea și în cauza de față.
Curtea constată că susținerea autorului excepției, potrivit
căreia posibilitatea evacuării sale ca urmare a admiterii
cererii de ordonanță președințială, judecată cu respectarea
procedurii prevăzute de textele de lege criticate, ar încălca
dispozițiile art. 45 din Constituție referitor la libertatea
economică, este lipsită de temei, textul constituțional de
referință având cu totul alt obiect, motiv pentru care
invocarea sa nu are relevanță.

4

MONITORUL OFICIAL AL ROMÂNIEI, PARTEA I, Nr. 537/24.VI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 581 alin. 3 și 4 din Codul de procedură civilă,
excepție ridicată de Societatea Comercială îLion King“ — S.R.L. din Iași în Dosarul nr. 5.016/2004 al Judecătoriei Iași.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind constituirea, administrarea și utilizarea
Fondului de protecție a victimelor străzii
Ținând seama de dispozițiile art. 61 din Legea nr. 136/1995 privind asigurările și reasigurările în România, cu
modificările și completările ulterioare,
în temeiul prevederilor art. 4 alin. (26) și (27) și ale art. 47 pct. 2 lit. k) din Legea nr. 32/2000 privind societățile
de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 8 iunie 2005, prin care s-au
adoptat Normele privind constituirea, administrarea și utilizarea Fondului de protecție a victimelor străzii,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind
constituirea, administrarea și utilizarea Fondului de protecție
a victimelor străzii, prevăzute în anexa care face parte
integrantă din prezentul ordin.

Art. 2. — Secretarul general și Direcția generală
asigurări obligatorii din cadrul Comisiei de Supraveghere a
Asigurărilor vor asigura ducerea la îndeplinire a prevederilor
prezentului ordin.

Președintele Comisiei de Supraveghere a Asigurărilor,
Nicolae Eugen Crișan
București, 14 iunie 2005.
Nr. 3.108.
ANEXĂ

NORME
privind constituirea, administrarea și utilizarea Fondului de protecție a victimelor străzii
CAPITOLUL I
Dispoziții generale
Art. 1. — (1) Potrivit art. 61 din Legea nr. 136/1995 privind
asigurările și reasigurările în România, cu modificările și
completările ulterioare, Fondul de protecție a victimelor străzii se
constituie în vederea protejării cetățenilor români și a rezidenților
în România, persoane păgubite prin accidente produse pe
teritoriul României de autovehicule supuse înmatriculării, precum
și de tramvaie, în care autorul a rămas neidentificat sau
autovehiculul, respectiv tramvaiul, nu este asigurat printr-o
asigurare obligatorie de răspundere civilă pentru pagube produse
prin accidente de autovehicule, denumită în continuare asigurare
obligatorie RCA.
(2) Fondul de protecție a victimelor străzii nu acoperă
prejudiciile provocate de autovehicule înmatriculate în străinătate,
cu excepția prejudiciilor suferite de cetățeni români și/sau de
rezidenți.

(3) Cetățenii străini prejudiciați prin evenimente rutiere produse
pe teritoriul României vor putea fi despăgubiți din Fondul de
protecție a victimelor străzii pe bază de reciprocitate.
(4) Fondul de protecție a victimelor străzii, denumit în
continuare Fond, se constituie prin contribuția asigurătorilor din
România autorizați de Comisia de Supraveghere a Asigurărilor să
practice asigurarea obligatorie RCA și a asigurătorilor autorizați de
autoritățile competente din statele membre care practică
asigurarea obligatorie RCA în România, conform dreptului de
stabilire și liberă circulație a serviciilor, denumiți în continuare
asigurători RCA, și este destinat atât plăților de despăgubiri pentru
vătămări corporale și/sau decese, dacă autorul a rămas
neidentificat, cât și plăților despăgubirilor pentru avarierea ori
distrugerea de bunuri sau vătămări corporale și/sau decese, după
caz, produse de autovehicule ori de tramvaie care nu au o
asigurare obligatorie RCA valabilă la data accidentului. Cheltuielile
ocazionate de constituirea, administrarea și/sau utilizarea Fondului

MONITORUL OFICIAL AL ROMÂNIEI, PARTEA I, Nr. 537/24.VI.2005
se acoperă din disponibilitățile acestuia, potrivit art. 611 alin. 1 din
Legea nr. 136/1995, cu modificările și completările ulterioare.
Art. 2. — (1) În conformitate cu art. 61 alin. 5 din Legea
nr. 136/1995, cu modificările și completările ulterioare, Fondul se
constituie, se administrează și se utilizează de către Biroul
Asigurătorilor de Autovehicule din România, denumit în continuare
Administrator.
(2) Comisia de Supraveghere a Asigurărilor stabilește anual
cota procentuală ce se aplică asupra volumului de prime brute
încasate din activitatea de asigurare obligatorie de răspundere
civilă pentru pagube produse terților prin accidente de
autovehicule pe teritoriul României, în limitele prevăzute de
art. 61 alin. 2 din Legea nr. 136/1995, cu modificările și
completările ulterioare.
(3) Cota procentuală prevăzută la alin. (2) se aprobă prin
ordin al președintelui Comisiei de Supraveghere a Asigurărilor și
se publică în Monitorul Oficial al României, Partea I, în
conformitate cu prevederile art. 9 din Legea nr. 32/2000 privind
societățile de asigurare și supravegherea asigurărilor, cu
modificările și completările ulterioare.
CAPITOLUL II
Constituirea Fondului
Art. 3. — (1) Asigurătorii RCA au obligația de a contribui la
constituirea Fondului.
(2) Obligația virării sumelor datorate acestui Fond revine
asigurătorilor RCA, chiar dacă la termenul scadent al virării
respectivelor contribuții aceștia nu mai practică acest produs de
asigurare.
Art. 4. — Sumele ce reprezintă contribuția asigurătorilor RCA
la Fond se virează până la data de 25 inclusiv a lunii următoare
trimestrului expirat sau următoarea zi lucrătoare, în cazul în care
această dată este zi nelucrătoare, în contul îDisponibil din venituri
proprii aferente Fondului de protecție a victimelor străzii“ deschis
pe seama Administratorului.
Art. 5. — (1) Pentru nevirarea la termen a sumelor cuvenite
Fondului se datorează dobânzi și penalități de întârziere, calculate
potrivit reglementărilor legale, aplicabile în materia colectării
creanțelor bugetare, conform prevederilor art. 62 din Legea
nr. 136/1995, cu modificările și completările ulterioare.
(2) Dobânzile și penalitățile de întârziere se evidențiază
distinct pe ordinul de plată și se virează în contul Fondului,
prevăzut la art. 4.
Art. 6. — (1) Potrivit Legii nr. 136/1995, cu modificările și
completările ulterioare, veniturile Fondului constau în:
— contribuții datorate de asigurătorii RCA;
— dobânzi și penalități de întârziere pentru neplata la termen
a contribuției la Fond;
— sume rezultate în urma fructificării disponibilităților Fondului;
— sume obținute din recuperarea creanțelor Fondului;
— sume recuperate în urma acțiunilor în regres.
(2) Administratorul are obligația urmăririi încasării veniturilor
Fondului, precum și a respectării prevederilor legale privind
calculul cuantumului contribuției datorate, al dobânzilor și
penalităților de întârziere pentru neplata la termen a acestora.
(3) Administratorul transmite trimestrial Comisiei de
Supraveghere a Asigurărilor, până la data de 25 inclusiv a lunii
următoare trimestrului expirat sau următoarea zi lucrătoare, în
cazul în care această dată este zi nelucrătoare, Raportarea
privind contribuția la Fondul de protecție a victimelor străzii și
plățile de despăgubiri efectuate, conform anexei nr. 1.
Art. 7. — În contabilitatea asigurătorilor RCA constituirea
obligației de plată a contribuției către Fond se reflectă în debitul
contului 643 îCheltuieli cu alte impozite, taxe și vărsăminte
asimilate“, analitic distinct, prin creditul contului 443 îFonduri
speciale privind activitatea de asigurare“, analitic distinct.
Art. 8. — (1) Verificarea respectării prevederilor legale privind
virarea obligațiilor la Fond revine Administratorului.

5

(2) Constatarea contravențiilor prevăzute la art. 63 alin. 1
lit. b) din Legea nr. 136/1995, cu modificările și completările
ulterioare, precum și aplicarea sancțiunilor se fac de către
Comisia de Supraveghere a Asigurărilor, la sesizarea și la
propunerea Administratorului.
Art. 9.
— (1) Actul prin care se constată și se
individualizează obligația de plată a unui asigurător RCA la Fond,
întocmit sau emis de Administrator, constituie titlu de creanță
potrivit legii.
(2) Titlul de creanță prevăzut la alin. 1 devine titlu executoriu
la data expirării termenului de plată prevăzut la art. 4.
Art. 10. — Asigurătorii RCA au posibilitatea de a efectua
regularizări și/sau compensări de sume virate la Fond, pe baza
documentelor justificative, cu aprobarea prealabilă a
Administratorului.
Art. 11. — Sumele calculate și virate cu titlu de contribuții la
Fond nu se returnează asigurătorilor RCA care încetează de a
mai practica definitiv sau temporar asigurarea obligatorie RCA.
Art. 12. — (1) Asigurătorii RCA care datorează sume la Fond
au obligația de a întocmi lunar Raportarea privind virarea
contribuției la Fondul de protecție a victimelor străzii, în forma
prezentată în anexa nr. 2.
(2) Asigurătorii RCA preiau informațiile cuprinse în raportarea
privind virarea obligațiilor la Fond din evidențele contabile și
operative, pe care au obligația să le conducă potrivit prevederilor
art. 20 alin. 3 din Legea nr. 32/2000, cu modificările și
completările ulterioare.
(3) Raportarea privind virarea contribuției la Fond se transmite
Administratorului pentru luna imediat expirată, până la data de 25
inclusiv a lunii următoare sau în următoarea zi lucrătoare, în
cazul când această dată este zi nelucrătoare.
CAPITOLUL III
Administrarea Fondului
Art. 13. — (1) Comisia de Supraveghere a Asigurărilor aprobă
bugetul de venituri și cheltuieli al Fondului.
(2) Administratorul transmite Comisiei de Supraveghere a
Asigurărilor trimestrial, până la data de 25 a lunii următoare
trimestrului expirat sau următoarea zi lucrătoare, în cazul în care
această dată este zi nelucrătoare, contul de execuție al bugetului
de venituri și cheltuieli al Fondului.
Art. 14. — (1) Cheltuielile din Fond se vor efectua în limita
disponibilităților existente și a prevederilor din bugetul de venituri
și cheltuieli aprobat de Comisia de Supraveghere a Asigurărilor.
(2) Dacă disponibilitățile Fondului nu sunt suficiente pentru
efectuarea plăților despăgubirilor, acestea se vor plăti pe măsura
alimentării cu resursele prevăzute de lege.
(3) Plățile de despăgubiri se fac numai din disponibilitățile
Fondului. Nu pot fi executate pentru obligații ale Fondului alte
sume, bunuri mobile sau imobile aparținând Administratorului.
Art. 15. — Excedentul bugetului de venituri și cheltuieli al
Fondului la finele anului financiar se reportează în anul următor
cu aceeași destinație.
Art. 16. — În cursul anului financiar, în caz de deficit al
bugetului Fondului, pentru acoperirea obligațiilor acestuia, Comisia
de Supraveghere a Asigurărilor poate majora contribuția aprobată
conform art. 2 alin. 2.
Art. 17. — Evidențierea operațiunilor de încasări și plăți din
Fond se face distinct în contabilitatea Administratorului, potrivit
prevederilor Legii contabilității nr. 82/1991, republicată.
CAPITOLUL IV
Utilizarea Fondului
Art. 18. — Din disponibilitățile Fondului se acordă despăgubiri
în condițiile prevăzute la art. 1, astfel:
— pentru vătămări corporale și/sau decese, în condițiile în
care se confirmă răspunderea proprietarului sau conducătorului
autovehiculului vinovat de producerea accidentului, dar identitatea
lor a rămas necunoscută;

6

MONITORUL OFICIAL AL ROMÂNIEI, PARTEA I, Nr. 537/24.VI.2005

— pentru avarierea ori distrugerea de bunuri sau vătămări
corporale și/sau decese, după caz, atunci când proprietarul unui
autovehicul identificat, care a cauzat prejudiciul, nu are încheiată
o asigurare obligatorie RCA, valabilă la data producerii
accidentului.
Art. 19. — (1) În vederea obținerii despăgubirii din Fond,
persoana păgubită avizează Administratorul direct sau prin
intermediul oricărui asigurător RCA.
(2) Avizarea daunei va fi însoțită de actul încheiat de organele
abilitate să cerceteze accidentele de autovehicule, din care să
rezulte că autorul care a produs accidentul nu este identificat sau
că pentru autovehiculul care a produs accidentul nu există o
asigurare RCA valabilă la data accidentului.
Art. 20. — (1) După primirea avizării de daună, Administratorul
va comunica persoanei păgubite, în termen de 10 zile
calendaristice, după caz:
a) informații complete privind societatea de asigurare care va
instrumenta dosarul de daună;
b) motivul respingerii cererii de despăgubire, în cazul în care
persoana păgubită nu este îndreptățită să primească despăgubiri
din Fond.
(2) În vederea instrumentării dosarelor de daună care urmează
a fi plătite din Fond, Administratorul va încheia contracte de
prestări de servicii cu asigurători RCA.
Art. 21. — (1) Instrumentarea dosarelor de daună se va face
în limitele și în condițiile prevăzute de Normele privind aplicarea
legii în domeniul asigurărilor obligatorii de răspundere civilă pentru
pagube produse prin accidente de autovehicule, în vigoare la
data producerii accidentului.
(2) În cazul în care pentru autovehiculul care a produs
accidentul nu există o asigurare obligatorie RCA valabilă la data
accidentului, autorul poate să participe la constatarea pagubelor
materiale. În acest sens, societatea care instrumentează dosarul
de daună are obligația de a comunica, în scris, autorului data și
locul efectuării constatării.
Art. 22. — În termen de cel mult 10 zile calendaristice de la
data depunerii de către persoana păgubită a ultimului document
necesar finalizării instrumentării dosarului de daună, asigurătorul
RCA prevăzut la art. 20 alin. (2) are obligația de a transmite
Administratorului dosarul de daună în original.
Art. 23. — (1) Dosarul de daună se analizează și se aprobă
de către Administrator, care virează despăgubirile cuvenite
persoanelor păgubite, fie în conturile comunicate de acestea,
deschise la o bancă comercială, fie prin mandat poștal, în termen
de 10 zile calendaristice de la data primirii dosarului de daună.
(2) În nici un caz despăgubirea plătită din Fond nu va depăși
limitele stabilite în Normele privind aplicarea legii în domeniul
asigurărilor obligatorii de răspundere civilă pentru pagube produse
prin accidente de autovehicule și autorizarea asigurătorilor pentru
practicarea asigurării obligatorii de răspundere civilă pentru
pagube produse prin accidente de autovehicule, valabile la data
producerii accidentului.
(3) În cazul despăgubirilor pentru daune materiale plătite din
Fond, se aplică o franșiză deductibilă de 100 euro/persoană
păgubită, la cursul de referință al Băncii Naționale a României
valabil la data producerii accidentului.
Art. 24. — În cazul în care persoanele păgubite au înaintat o
acțiune directă în justiție împotriva persoanei responsabile de
accident sau a proprietarului unui autovehicul care nu are
asigurare obligatorie RCA, aceștia nu sunt despăgubiți pe cale
amiabilă din Fond. În acest caz, Fondul va fi citat în mod
obligatoriu în proces prin Administrator, despăgubirea urmând a fi
plătită de către Fond în baza hotărârii judecătorești irevocabile.
Art. 25. — Potrivit prezentelor norme nu se acordă
despăgubiri din Fond în oricare dintre următoarele cazuri:
a) pentru persoanele păgubite aflate de bună voie în
autovehiculul care a provocat accidentul, atunci când există
dovezi că acestea știau că autovehiculul nu dispune de asigurare
obligatorie RCA;

b) pentru persoanele păgubite aflate de bună voie în
autovehiculul care a provocat accidentul și care nu dispune de
asigurare obligatorie RCA, atunci când există dovezi că acestea
știau că autovehiculul este furat;
c) pentru pagube aduse drumurilor publice, diferitelor obiecte
și/sau accesorii aparținând drumurilor publice, instalațiilor electrice
și de comunicații, precum și/sau panourilor/firmelor de publicitate,
produse prin accidente de autovehicule și/sau de tramvaie
neasigurate pentru răspundere civilă obligatorie RCA sau
provocate de autori neidentificați;
Art. 26. — Nu se acordă despăgubiri pentru pagube materiale
din Fond dacă persoana păgubită poate fi despăgubită în baza
unui contract de asigurare facultativă, care acoperă riscuri
specifice autovehiculelor.
Art. 27. — Societățile de asigurare care au compensat în
vreun fel, parțial sau integral, persoana păgubită nu au dreptul de
a solicita recuperarea sumelor de la Fond.
Art. 28. — Administratorul se subrogă în drepturile persoanei
păgubite, având dreptul de a recupera pe cale de regres
despăgubirea plătită, toate cheltuielile aferente instrumentării și
lichidării daunei, precum și dobânda legală calculată de la data
efectuării plății, astfel:
a) de la cel care a provocat paguba, precum și de la
persoana care nu și-a îndeplinit obligația de a încheia sau a
menține valabilitatea unui contract de asigurare obligatorie RCA la
data producerii accidentului;
b) de la persoana răspunzătoare de producerea pagubei dacă,
ulterior efectuării plății despăgubirii, aceasta a fost identificată de
către organele competente, precum și de la persoana care nu
și-a îndeplinit obligația de a încheia ori a menține valabilitatea
unui contract de asigurare obligatorie RCA la data producerii
accidentului;
c) de la asigurătorul autovehiculului implicat în producerea
pagubei dacă, ulterior plății despăgubirii, se dovedește că
respectivul autovehicul dispunea de asigurare obligatorie RCA
valabilă la data producerii accidentului;
d) de la asigurătorul de bunuri dacă, ulterior plății despăgubirii,
se dovedește că despăgubirea plătită putea fi achitată în baza
unei asigurări facultative de bunuri, conform art. 26.
Art. 29. — În cazuri bine justificate se poate renunța, total
sau parțial, la recuperarea sumelor menționate la art. 28 lit. d).
Art. 30. — (1) Administratorul efectuează plățile de despăgubiri
din Fond către persoana păgubită, independent de existența unui
litigiu al acesteia cu un asigurător RCA, având ca obiect
valabilitatea contractului de asigurare obligatorie RCA.
(2) În cazul în care, ulterior plății despăgubirilor de către
Administrator, instanța stabilește, prin hotărâre judecătorească
definitivă și irevocabilă, obligația asigurătorului RCA de a suporta
despăgubirea, acesta va vira în contul Fondului, menționat la
art. 4, suma care a fost plătită conform prevederilor alin. (1).
(3) Administratorul despăgubește persoana păgubită,
independent de refuzul ori de imposibilitatea de plată a autorului
identificat, ca fiind entitatea răspunzătoare pentru prejudiciul
provocat. Prevederile art. 28 se aplică în mod corespunzător.
Art. 31. — Administratorul are obligația de a notifica persoanei
împotriva căreia urmează să exercite acțiunea în regres toate
informațiile referitoare la pejudiciile produse care au fost sau
urmează a fi acoperite din disponibilitățile Fondului, precum și
asupra tuturor elementelor dosarului de daună. Notificarea se face
cu cel puțin 7 zile calendaristice înainte de efectuarea plății
despăgubirii.
Art. 32. — Asigurătorul prevăzut la art. 28 lit. c) și d) este
obligat să vireze în contul Fondului, menționat la art. 4, suma
totală, stabilită conform art. 23 alin. (1) de Administratorul
Fondului, în termen de 20 de zile calendaristice de la data
primirii notificării prevăzute la art. 31.

7

MONITORUL OFICIAL AL ROMÂNIEI, PARTEA I, Nr. 537/24.VI.2005

Art. 34. — În termen de 15 zile calendaristice de la data
publicării în Monitorul Oficial al României, Partea I, a prezentelor
norme sau în termen de 15 zile de la data scadenței depozitelor
la termen, după caz, Administratorul virează în contul prevăzut la
art. 4 toate sumele acumulate în Fond.
Art. 35. — Neplata la termen de către asigurători a sumelor
cuvenite Fondului se sancționează potrivit art. 63 din Legea
nr. 136/1995, cu modificările și completările ulterioare.
Art. 36. — (1) Încălcarea de către asigurători, în orice mod, a
prevederilor prezentelor norme se sancționează potrivit art. 691
alin. 2 din Legea nr. 136/1995, cu modificările și completările
ulterioare, raportat la art. 8 și 39 din Legea nr. 32/2000, cu
modificările și completările ulterioare.
(2) Nerespectarea de către Administrator a prevederilor
prezentelor norme atrage revocarea acestuia din calitatea de
administrator al Fondului, precum și răspunderea pentru
prejudiciile cauzate, în condițiile legii.

CAPITOLUL V
Dispoziții finale
Art. 33. — (1) În vederea administrării Fondului, în cadrul
Administratorului se înființează un compartiment specializat, ale
cărui organigramă și regulament de organizare și funcționare se
supun avizării prealabile de către Comisia de Supraveghere a
Asigurărilor.
(2) Conducătorul compartimentului specializat trebuie să
îndeplinească condițiile de studii și de experiență în domeniul
asigurărilor, aplicabile personalului de conducere al asigurătorilor
potrivit prevederilor legale în vigoare, urmând a fi aprobat de
către Comisia de Supraveghere a Asigurărilor.
(3) În termen de 45 de zile calendaristice de la data publicării
prezentelor norme în Monitorul Oficial al României, Partea I,
Administratorul este obligat să își modifice în mod corespunzător
statutul în ceea ce privește constituirea Fondului și să întreprindă
toate demersurile legale necesare administrării și utilizării acestuia.

ANEXA Nr. 1
la norme
RAPORTARE

privind contribuția la Fondul de protecție a victimelor străzii și plățile de despăgubiri efectuate
Încasări în trimestrul de raportare...
—
Asigurătorii autorizați
să practice
asigurarea
obligatorie RCA

Total prime brute
încasate
din asigurarea
obligatorie RCA

Contribuția datorată
la Fondul
de protecție a
victimelor străzii

Suma
virată

Diferențe
(+/–)

1

Nr.
crt.

2

3

4

5 = (4–3)

Dobânzi și penalități
Dobânzi
de întârziere
și penalități
datorate
de întârziere virate
6

7

lei —

Diferențe
(+/–)

8 = (7–6)

1.
2.
3.

Soldul contului disponibil din Fondul de protecție a victimelor străzii la data de ... este ... lei.
Plăți/rezerve de daune constituite în trimestrul de raportare...
I. În cazul evenimentelor rutiere provocate de autori neidentificați
— lei —
Nr.
crt.

Numele și prenumele persoanelor
păgubite

Despăgubirile
plătite

Rezerva de primă constituită pentru daunele avizate,
dar nelichidate

Recuperări

II. În cazul evenimentelor rutiere provocate de autovehicule, inclusiv tramvaie neasigurate RCA
— lei —

Nr.
crt.

1.
2.

Forma juridică a persoanelor
păgubite

Persoane fizice
Persoane juridice

a — vătămări corporale
b — daune materiale

Despăgubirile
Numărul de daune
Numărul de daune
plătite, cumulat
avizate, cumulat
Rezerva de primă
nelichidate, cumulat
de la începutul
de la începutul
constituită pentru
de la începutul
exercițiului
exercițiului
daunele avizate,
exercițiului financiar
financiar de raportare dar nelichidate
financiar
de raportare
de raportare
b
a

Recuperările cumulate
de la începutul exercițiului
financiar de raportare

8

MONITORUL OFICIAL AL ROMÂNIEI, PARTEA I, Nr. 537/24.VI.2005
ANEXA Nr. 2
la norme
RAPORTARE

privind virarea contribuției la Fondul de protecție a victimelor străzii
Societatea de asigurări ...........................................
Luna de raportare ...................................................
—
Total prime brute
încasate din asigurarea
obligatorie RCA

Contribuția datorată
la Fondul
de protecție
a victimelor străzii

Suma
virată

Diferențe
(+/–)

1

2

3

Dobânzile
și penalitățile
de întârziere
datorate

4 = (3–2)

5

Dobânzile
și penalitățile
de întârziere
virate

Diferențe
(+/–)

6

7 = (6–5)

lei —

Documentul
de plată
8

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 537/24.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032620]
ISSN 1453—4495

