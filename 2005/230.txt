Anul 173 (XVII) — Nr. 230

PARTEA

I

LEGI, DECRETE, HOTĂRÂRI ȘI ALTE ACTE

Vineri, 18 martie 2005

SUMAR

Nr.
DECIZII ALE CURȚII CONSTITUȚIONALE
Decizia nr. 37 din 25 ianuarie 2005 referitoare la
excepția de neconstituționalitate a dispozițiilor
art. III alin. (2) din Ordonanța de urgență a
Guvernului nr. 33/2001 privind unele măsuri
referitoare la salarizarea funcționarilor publici și a
altor categorii de personal din sectorul bugetar,
precum și a personalului din organele autorității
judecătorești, ale art. 12 alin. (4) din Legea
bugetului de stat pe anul 2002 nr. 743/2001, ale
art. 10 alin. (3) din Legea bugetului de stat pe
anul 2003 nr. 631/2002, ale art. 9 alin. (7) din
Legea bugetului de stat pe anul 2004
nr. 507/2003, ale art. 8 alin. (7) din Legea
bugetului de stat pe anul 2005 nr. 511/2004,
precum și a dispozițiilor art. 50 alin. (2) din
Ordonanța de urgență a Guvernului nr. 177/2002
privind salarizarea și alte drepturi ale magistraților
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
5.262/2004. — Ordin al ministrului educației și cercetării
privind aprobarea Metodologiei de organizare și
desfășurare a concursului pentru ocuparea
posturilor/catedrelor didactice vacante din unitățile
de învățământ preuniversitar din județele-pilot........
13. — Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare și
pentru siguranța alimentelor ce stabilește regulile
pentru prelevare de probe de produse de origine
animală pentru examenul de laborator....................

Pagina

Nr.
21.

24.

2–5

5–14

14

25.

26.

Pagina
— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare și
pentru siguranța alimentelor ce stabilește proceduri
pentru efectuarea controalelor sanitare veterinare
la posturile de inspecție și controale veterinare de
frontieră ale României, pentru produse importate
din țări terțe...............................................................

14

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
menționează unitățile din rețeaua computerizată
ANIMO din Comunitate.............................................

15

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
introduce un document privind declararea și
controalele veterinare efectuate asupra animalelor
vii provenind din țări terțe și care intră pe teritoriul
României ....................................................................

15

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind măsurile generale pentru prevenirea și
combaterea bolilor infectocontagioase și parazitare
la animale ..................................................................

16

2

MONITORUL OFICIAL AL ROMÂNIEI, PARTEA I, Nr. 230/18.III.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 37
din 25 ianuarie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare la salarizarea
funcționarilor publici și a altor categorii de personal din sectorul bugetar, precum și a personalului
din organele autorității judecătorești, ale art. 12 alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea bugetului de stat pe anul 2003 nr. 631/2002, ale art. 9
alin. (7) din Legea bugetului de stat pe anul 2004 nr. 507/2003, ale art. 8 alin. (7)
din Legea bugetului de stat pe anul 2005 nr. 511/2004, precum și a dispozițiilor art. 50 alin. (2)
din Ordonanța de urgență a Guvernului nr. 177/2002 privind salarizarea
și alte drepturi ale magistraților
Ioan Vida
— președinte
Nicolae Cochinescu
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești și a dispozițiilor art. 50
alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților, excepție ridicată de Horodincă Gheorghe,
Burceag Maria, Carp Ion, Ciornei Corneliu, Cojocaru
Lăcrămioara, Vizitiu Gheorghe, Martin Constantin, Nechita
Dumitru, Marchitan Carmen, Arbureanu Liliana, Buzdugan
Dorin, Iacob Nicoleta, Stănescu Lucian, Sofian Gheorghi,
Andrieș Gabriel, Bârlescu Cristina, Mandici Vasile, Stănescu
Carmen, Chifan Silviu, Budacă Gabriela, Alexandriuc Lioara,
Rebenciuc Daniela, Lupăescu Rodica, Herovic Angela
Mihaela, Seserman Oltița, Moroșanu Elena, Girigan
Sorinela, Vizitiu Gabriela Petronela, Chibici Dana, Matcașu
Mariana, Mustață Oana, Bauhffof Ruxandra, Vlădeanu
Daniela, Paraschi Rodica, Badea Valentina, Sfichi Didina,
respectiv de Păvăleanu Vasile, Martin Carmen Gabriela,
Vargan Viorica-Lidia, Dîmbu Dumitru, Toma Ionel, Hurjui
Luminița, Jescu-Păvăleanu Liliana, Ailoae Luminița, Surdu
Adrian-Marius, Grețcan Mariana-Crina, Ghica Paula Simona,
Cazac Marius Vasile, Tănasă Doina, Iașinovschi Sorin,
Beșa Lucian, Nisioi Olivian, Hetriuc Laurențiu, Stavarache
Oana, Săuchea-Moroșanu Mihaela, Bejan Vasile, Lămășanu
Daniela, Nicuță Carmen, Cocârlă Elisabeta, Divisevici Cristi,
Divisevici Daniela, Bivol Tudorița, Bivol Viorina, Blanaru
Mariana, Boiciuc Rodica, Burduja Carmen, Cristea Cristina,
Pojar Nicoleta, Șpac Nicoleta, Tipa Mariana, Urdoi Vasilica,
Cosovan Carmen, Chistrugă Mariana, Catană Corina,
Palade Maria, Dan Alina, Cosmovici Irina și Sfichi Didina
în dosarele nr. 9.067/2004 și 9.185/2004 ale Tribunalului
Suceava — Secția civilă.
La apelul nominal lipsesc părțile, față de care procedura
de citare a fost legal îndeplinită.

Curtea, având în vedere că excepțiile de
neconstituționalitate ridicate în dosarele nr. 9.067/2004 și
9.185/2004 au conținut identic, pune în discuție, din oficiu,
problema conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 751D/2004
la Dosarul nr. 750D/2004, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
ca neîntemeiată, întrucât beneficiul unor drepturi salariale
suplimentare, așa cum este și prima de concediu, nu
reprezintă un drept constituțional fundamental, astfel că
prevederile constituționale care reglementează restrângerea
exercițiului unor drepturi sau libertăți nu sunt incidente în
privința reglementării lor.
C U R T E A,

având în vedere actele și lucrările dosarelor, constată
următoarele:
Prin încheierile din 6 decembrie 2004, pronunțate în
dosarele nr. 9.067/2004 și 9.185/2004, Tribunalul Suceava —
Secția civilă a sesizat Curtea Constituțională cu excepția
de neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind
unele măsuri referitoare la salarizarea funcționarilor
publici și a altor categorii de personal din sectorul bugetar,
precum și a personalului din organele autorității
judecătorești și a dispozițiilor art. 50 alin. (2) din
Ordonanța de urgență a Guvernului nr. 177/2002 privind
salarizarea și alte drepturi ale magistraților. Excepția a fost
ridicată de către Horodincă Gheorghe, Burceag Maria, Carp
Ion, Ciornei Corneliu, Cojocaru Lăcrămioara, Vizitiu
Gheorghe, Martin Constantin, Nechita Dumitru, Marchitan
Carmen, Arbureanu Liliana, Buzdugan Dorin, Iacob
Nicoleta, Stănescu Lucian, Sofian Gheorghi, Andrieș
Gabriel, Bârlescu Cristina, Mandici Vasile, Stănescu
Carmen, Chifan Silviu, Budacă Gabriela, Alexandriuc Lioara,
Rebenciuc Daniela, Lupăescu Rodica, Herovic Angela
Mihaela, Seserman Oltița, Moroșanu Elena, Girigan
Sorinela, Vizitiu Gabriela Petronela, Chibici Dana, Matcașu
Mariana, Mustață Oana, Bauhffof Ruxandra, Vlădeanu
Daniela, Paraschi Rodica, Badea Valentina, Sfichi Didina,
respectiv de Păvăleanu Vasile, Martin Carmen Gabriela,
Vargan Viorica-Lidia, Dîmbu Dumitru, Toma Ionel, Hurjui
Luminița, Jescu-Păvăleanu Liliana, Ailoae Luminița, Surdu
Adrian-Marius, Grețcan Mariana-Crina, Ghica Paula Simona,
Cazac Marius Vasile, Tănasă Doina, Iașinovschi Sorin,
Beșa Lucian, Nisioi Olivian, Hetriuc Laurențiu, Stavarache

MONITORUL OFICIAL AL ROMÂNIEI, PARTEA I, Nr. 230/18.III.2005
Oana, Săuchea-Moroșanu Mihaela, Bejan Vasile, Lămășanu
Daniela, Nicuță Carmen, Cocârlă Elisabeta, Divisevici Cristi,
Divisevici Daniela, Bivol Tudorița, Bivol Viorina, Blanaru
Mariana, Boiciuc Rodica, Burduja Carmen, Cristea Cristina,
Pojar Nicoleta, Șpac Nicoleta, Tipa Mariana, Urdoi Vasilica,
Cosovan Carmen, Chistrugă Mariana, Catană Corina,
Palade Maria, Dan Alina, Cosmovici Irina și Sfichi Didina
cu prilejul soluționării unor acțiuni civile al căror obiect îl
constituie pretenții privind drepturi salariale.
În motivarea excepției de neconstituționalitate autorii
acesteia arată că, potrivit art. 41 1 alin. (2) din Legea
nr. 50/1996, introdus prin Ordonanța Guvernului
nr. 83/2000, magistrații și celelalte categorii de personal
salarizat potrivit acestei legi au dreptul, pe perioada
concediului de odihnă, pe lângă indemnizația de concediu,
și la o primă egală cu indemnizația brută sau cu salariul
de bază brut din luna anterioară plecării în concediu. Acest
drept legal nu a fost acordat în practică datorită faptului că
aplicarea art. 411 din Legea nr. 50/1996 a fost suspendată
până la 1 ianuarie 2002 prin art. III alin. (2) din Ordonanța
de urgență a Guvernului nr. 33/2001. Prin art. 12 alin. (4)
din Legea nr. 743/2001, această suspendare a fost
prelungită până la 31 decembrie 2002, iar prin art. 10
alin. (3) din Legea nr. 631/2002 și art. 9 alin. (7) din
Legea nr. 507/2003, până la 31 decembrie 2003, respectiv
până la 31 decembrie 2004. În continuare, autorii excepției
arată că prin art. 50 alin. (2) din Ordonanța de urgență a
Guvernului nr. 177/2002 au fost abrogate toate dispozițiile
referitoare la salarizarea și alte drepturi ale magistraților și
ale personalului juridic de specialitate asimilat, fără a mai
prevedea vreun drept echivalent celui pretins de ei. În
consecință, consideră că prin dispozițiile legale criticate a
fost restrâns exercițiul dreptului legal la prima de concediu,
fără a exista vreuna dintre situațiile prevăzute de art. 53
din Constituție, care reglementează posibilitatea restrângerii
prin lege a exercițiului unor drepturi sau libertăți. De
asemenea, apreciază că sunt încălcate și prevederile
art. 41 alin. (2) din Constituție, referitoare la dreptul la
concediul de odihnă plătit, care include, în opinia lor, și
dreptul la prima de vacanță.
Tribunalul Suceava — Secția civilă apreciază că
dispozițiile legale criticate nu contravin principiului protecției
sociale a muncii garantat de Constituția României,
deoarece indemnizația de concediu, ca o componentă a
dreptului la protecția socială, nu trebuie confundată cu
prima de concediu.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președinții celor două Camere ale Parlamentului,
Guvernul și Avocatul Poporului nu au comunicat punctele
lor de vedere asupra excepției de neconstituționalitate
ridicate.
C U R T E A,

examinând încheierile de sesizare, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.

3

Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată cu modificări prin Legea nr. 386/2001, publicată
în Monitorul Oficial al României, Partea I, nr. 390 din
17 iulie 2001, dispoziții potrivit cărora: îDe asemenea, se
suspendă până la data de 1 ianuarie 2002 aplicarea
prevederilor art. 411 alin. (1) care cuprind dispoziții referitoare
la acordarea primei pentru concediul de odihnă și ale art. 45
alin. (1) referitoare la cuantumul sporului cu care se plătesc
orele lucrate peste durata normală a timpului de muncă din
Legea nr. 50/1996 privind salarizarea și alte drepturi ale
personalului din organele autorității judecătorești, republicată în
Monitorul Oficial al României, Partea I, nr. 563 din
18 noiembrie 1999, modificată și completată prin Ordonanța
Guvernului nr. 83/2000 pentru modificarea și completarea Legii
nr. 50/1996 privind salarizarea și alte drepturi ale personalului
din organele autorității judecătorești, publicată în Monitorul
Oficial al României, Partea I, nr. 425 din 1 septembrie 2000,
precum și aplicarea prevederilor art. IV referitoare la acordarea
primei cu ocazia plecării în concediul de odihnă din Ordonanța
de urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“
Autorii excepției invocă, de asemenea, neconstituționalitatea
prevederilor art. 50 alin. (2) din Ordonanța de urgență a
Guvernului nr. 177/2002 privind salarizarea și alte drepturi
ale magistraților, publicată în Monitorul Oficial al României,
Partea I, nr. 924 din 18 decembrie 2002, prevederi al
căror conținut este următorul: îPe data intrării în vigoare a
prezentei ordonanțe de urgență se abrogă art. 11, precum și
celelalte dispoziții referitoare la salarizarea și alte drepturi ale
magistraților și personalului de specialitate juridică asimilat,
potrivit legii, acestora, din Legea nr. 50/1996 privind
salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, cu
modificările și completările ulterioare, precum și orice alte
dispoziții contrare.“
În susținerea neconstituționalității acestor texte de lege
autorii excepției invocă încălcarea prevederilor art. 41
alin. (2) și ale art. 53 din Constituție, potrivit cărora:
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“

4

MONITORUL OFICIAL AL ROMÂNIEI, PARTEA I, Nr. 230/18.III.2005

Examinând excepția de neconstituționalitate și dispozițiile
legale criticate, Curtea constată că termenul de suspendare
prevăzut de art. III alin. (2) din Ordonanța de urgență a
Guvernului nr. 33/2001 a fost prelungit prin dispozițiile
art. 12 alin. (4) din Legea bugetului de stat pe anul 2002
nr. 743/2001, publicată în Monitorul Oficial al României,
Partea I, nr. 784 din 11 decembrie 2001, dispoziții potrivit
cărora: îTermenele prevăzute la art. III din Ordonanța de
urgență a Guvernului nr. 33/2001 privind unele măsuri
referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată și
modificată prin Legea nr. 386/2001, se prelungesc până la data
de 31 decembrie 2002.“
Aplicarea dispozițiilor art. 41 1 alin. (1) din Legea
nr. 50/1996 referitoare la acordarea primei pentru concediul
de odihnă a fost suspendată în continuare și prin
prevederile art. 10 alin. (3) din Legea bugetului de stat pe
anul 2003 nr. 631/2002, publicată în Monitorul Oficial al
României, Partea I, nr. 863 din 29 noiembrie 2002, și ale
art. 9 alin. (7) din Legea bugetului de stat pe anul 2004
nr. 507/2003, publicată în Monitorul Oficial al României,
Partea I, nr. 853 din 2 decembrie 2003, până la data de
31 decembrie 2003, respectiv până la 31 decembrie 2004.
În sfârșit, dispoziția referitoare la suspendarea acordării
primei pentru concediul de odihnă a fost preluată și în
Legea bugetului de stat pe anul 2005 nr. 511/2004,
publicată în Monitorul Oficial al României, Partea I,
nr. 1.121 din 29 noiembrie 2004, care la art. 8 alin. (7)
prevede că: îAplicarea prevederilor din actele normative în
vigoare referitoare la primele ce se acordă cu ocazia plecării în
concediul de odihnă, precum și a celor ale art. 32 alin. (2) din
Legea nr. 188/1999 privind Statutul funcționarilor publici,
republicată, cu modificările ulterioare, se suspendă până la
data de 31 decembrie 2005.“
Curtea reține că textele de lege prin care s-a dispus
suspendarea acordării primei pentru concediul de odihnă
au avut caracter temporar, iar efectele lor au încetat la
data prevăzută pentru aplicare. Astfel, dispozițiile art. III
alin. (2) din Ordonanța de urgență a Guvernului
nr. 33/2001 și-au încetat aplicarea la data de 1 ianuarie
2002, cele ale art. 12 alin. (4) din Legea nr. 743/2001, la
31 decembrie 2002, ale art. 10 alin. (3) din Legea
nr. 631/2002 și ale art. 9 alin. (7) din Legea nr. 507/2003,
la 31 decembrie 2003, respectiv la 31 decembrie 2004.

În consecință, în conformitate cu prevederile art. 29
alin. (1) din Legea nr. 47/1992, potrivit cărora Curtea
Constituțională nu se poate pronunța decât asupra
constituționalității unui text de lege în vigoare, excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001, ale art. 12
alin. (4) din Legea nr. 743/2001 și ale art. 10 alin. (3) din
Legea nr. 631/2002 urmează a fi respinsă ca fiind
inadmisibilă.
Cât privește dispozițiile art. 9 alin. (7) din Legea
nr. 507/2003, având în vedere că la data sesizării Curții
acestea mai erau încă în vigoare, excepția de
neconstituționalitate a acestui text de lege este respinsă ca
devenită inadmisibilă.
În ceea ce privește dispozițiile art. 8 alin. (7) din Legea
nr. 511/2004, Curtea observă că acestea sunt în vigoare
și, în consecință, urmează a se analiza constituționalitatea
acestora în raport cu prevederile constituționale invocate.
Astfel, autorii excepției susțin că prin dispozițiile legale
criticate a fost restrâns exercițiul dreptului legal la prima de
concediu, fără a exista vreuna dintre situațiile prevăzute de
art. 53 din Constituție, care reglementează posibilitatea
restrângerii prin lege a exercițiului unor drepturi sau
libertăți. De asemenea, ei consideră că au fost încălcate și
prevederile art. 41 alin. (2) din Constituție, referitoare la
dreptul la concediul de odihnă plătit, care include, în opinia
lor, și dreptul la prima de vacanță.
Curtea apreciază că premisele de la care pleacă autorii
excepției sunt greșite. Beneficiul unor drepturi salariale
suplimentare, cum este și prima de concediu, nu constituie
un drept constituțional fundamental, iar prevederile art. 53
din Constituție nu sunt incidente în privința reglementării
lor. În consecință, legiuitorul este în drept să le acorde, să
le modifice ori să înceteze acordarea lor, precum și să
stabilească perioada în care le acordă. De altfel, aplicând
acest principiu, legiuitorul a înțeles ca prin prevederile
art. 50 alin. (2) din Ordonanța de urgență a Guvernului
nr. 177/2002 să abroge toate dispozițiile Legii nr. 50/1996
referitoare la salarizarea și alte drepturi ale magistraților și
personalului de specialitate juridică asimilat, astfel că
prevederile art. 411 alin. (1) din Legea nr. 50/1996 și-au
încetat aplicarea cu privire la aceste categorii de persoane.
În sfârșit, Curtea observă că dreptul la concediul de
odihnă plătit, ca măsură de protecție socială garantată de
prevederile constituționale, nu se confundă cu dreptul la
prima de concediu, astfel că nu poate fi reținută încălcarea
dispozițiilor art. 41 alin. (2) din Constituție.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești, ale art. 12 alin. (4) din Legea
bugetului de stat pe anul 2002 nr. 743/2001 și ale art. 10 alin. (3) din Legea bugetului de stat pe anul 2003
nr. 631/2002, excepție ridicată de Horodincă Gheorghe, Burceag Maria, Carp Ion, Ciornei Corneliu, Cojocaru Lăcrămioara,
Vizitiu Gheorghe, Martin Constantin, Nechita Dumitru, Marchitan Carmen, Arbureanu Liliana, Buzdugan Dorin, Iacob
Nicoleta, Stănescu Lucian, Sofian Gheorghi, Andrieș Gabriel, Bârlescu Cristina, Mandici Vasile, Stănescu Carmen, Chifan
Silviu, Budacă Gabriela, Alexandriuc Lioara, Rebenciuc Daniela, Lupăescu Rodica, Herovic Angela Mihaela, Seserman
Oltița, Moroșanu Elena, Girigan Sorinela, Vizitiu Gabriela Petronela, Chibici Dana, Matcașu Mariana, Mustață Oana,
Bauhffof Ruxandra, Vlădeanu Daniela, Paraschi Rodica, Badea Valentina, Sfichi Didina, respectiv de Păvăleanu Vasile,
Martin Carmen Gabriela, Vargan Viorica-Lidia, Dîmbu Dumitru, Toma Ionel, Hurjui Luminița, Jescu-Păvăleanu Liliana,

MONITORUL OFICIAL AL ROMÂNIEI, PARTEA I, Nr. 230/18.III.2005

5

Ailoae Luminița, Surdu Adrian-Marius, Grețcan Mariana-Crina, Ghica Paula Simona, Cazac Marius Vasile, Tănasă Doina,
Iașinovschi Sorin, Beșa Lucian, Nisioi Olivian, Hetriuc Laurențiu, Stavarache Oana, Săuchea-Moroșanu Mihaela, Bejan
Vasile, Lămășanu Daniela, Nicuță Carmen, Cocârlă Elisabeta, Divisevici Cristi, Divisevici Daniela, Bivol Tudorița, Bivol
Viorina, Blanaru Mariana, Boiciuc Rodica, Burduja Carmen, Cristea Cristina, Pojar Nicoleta, Șpac Nicoleta, Tipa Mariana,
Urdoi Vasilica, Cosovan Carmen, Chistrugă Mariana, Catană Corina, Palade Maria, Dan Alina, Cosmovici Irina și Sfichi
Didina în dosarele nr. 9.067/2004 și 9.185/2004 ale Tribunalului Suceava — Secția civilă.
2. Respinge, ca devenită inadmisibilă, excepția de neconstituționalitate a dispozițiilor art. 9 alin. (7) din Legea
bugetului de stat pe anul 2004 nr. 507/2003, excepție ridicată de aceiași autori în aceleași dosare.
3. Respinge, ca fiind neîntemeiată, excepția de neconstituționalitate a dispozițiilor art. 8 alin. (7) din Legea
bugetului de stat pe anul 2005 nr. 511/2004 și a dispozițiilor art. 50 alin. (2) din Ordonanța de urgență a Guvernului
nr. 177/2002 privind salarizarea și alte drepturi ale magistraților, excepție ridicată de aceiași autori în aceleași dosare.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea Metodologiei de organizare și desfășurare a concursului
pentru ocuparea posturilor/catedrelor didactice vacante din unitățile de învățământ preuniversitar
din județele-pilot
În baza prevederilor art. 141 lit. p), ale art. 142 lit. g) din Legea învățământului nr. 84/1995, republicată, cu
modificările și completările ulterioare, și ale art. 9 alin. (1), (2) și (3) din Legea nr. 128/1997 privind Statutul personalului
didactic, cu modificările și completările ulterioare,
în baza Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite următorul ordin:
Art. 1. — Se aprobă Metodologia de organizare și
desfășurare
a
concursului
pentru
ocuparea
posturilor/catedrelor didactice vacante din unitățile de
învățământ preuniversitar din județele-pilot, cuprinsă în
anexa care face parte integrantă din prezentul ordin.
Art. 2. — Pe data intrării în vigoare a acestui ordin se
abrogă orice dispoziție contrară prezentei metodologii.

Art. 3. — Direcția generală evaluare, prognoze, strategii
și programe din învățământul preuniversitar din Ministerul
Educației și Cercetării și inspectoratele școlare vor duce la
îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul educației și cercetării,
Radu Damian
secretar de stat
București, 10 noiembrie 2004.
Nr. 5.262.
ANEXĂ

METODOLOGIE
de organizare și desfășurare a concursului pentru ocuparea posturilor/catedrelor didactice vacante
din unitățile de învățământ preuniversitar din județele-pilot
CAPITOLUL I
Dispoziții generale
Art. 1. — (1) În conformitate cu prevederile Legii
învățământului nr. 84/1995, republicată, cu modificările și
completările ulterioare, și ale Legii nr. 128/1997 privind
Statutul personalului didactic, cu modificările și completările

ulterioare, în învățământul preuniversitar de stat posturile
didactice se ocupă prin concurs.
(2) Coordonarea metodologică a concursurilor pentru
ocuparea posturilor/catedrelor didactice vacante din unitățile
de învățământ preuniversitar din județele-pilot este
asigurată de Ministerul Educației și Cercetării, iar
organizarea și desfășurarea acestora, de către
inspectoratele școlare, precum și de către conducerile

6

MONITORUL OFICIAL AL ROMÂNIEI, PARTEA I, Nr. 230/18.III.2005

unităților de învățământ preuniversitar din județele-pilot,
stabilite de Ministerul Educației și Cercetării, conform art. 9
alin. (3) din Legea nr. 128/1997 privind Statutul
personalului didactic, cu modificările și completările
ulterioare.
(3) În baza acestor reglementări legale, în scopul
descentralizării procesului de încadrare a unităților de
învățământ cu personal didactic, în scopul consolidării
autonomiei instituționale a unităților de învățământ și al
creșterii răspunderii acestora față de sarcinile unui
învățământ
performant,
unitățile
de
învățământ
preuniversitar din județele-pilot vor organiza concursuri în
vederea ocupării posturilor didactice vacante.
(4) Ocuparea posturilor/catedrelor didactice vacante din
unitățile de învățământ preuniversitar din județele-pilot se
face pe bază de concurs cu probe scrise și practice, cu
subiecte elaborate în conformitate cu programele specifice
la specialitatea postului didactic. Proba scrisă va cuprinde
subiecte mixte din specialitate și din metodica predării
specialității respective.
(5) Concursul pentru ocuparea posturilor/catedrelor
didactice vacante în unitățile de învățământ preuniversitar
din județele-pilot se va organiza înainte de perioada de
desfășurare a concursului național pentru ocuparea
posturilor/catedrelor didactice vacante.
Art. 2. — (1) Posturile/catedrele didactice vacante vor fi
publicate, până la data de 1 martie a anului școlar
respectiv, cu respectarea strictă a Centralizatorului privind
disciplinele de învățământ, domeniile și specializările,
precum și probele de concurs, valabil pentru încadrarea
personalului didactic din învățământul preuniversitar
(denumit în continuare Centralizator).
(2) Posturile/catedrele didactice vacante, pentru
ocuparea prin concurs, vor fi constituite numai într-o
singură unitate școlară și vor avea o viabilitate de cel puțin
4 (patru) ani școlari.
(3) La concursul pentru ocuparea posturilor/catedrelor
didactice declarate vacante în unitățile de învățământ
preuniversitar din județele-pilot au dreptul să participe
persoanele care îndeplinesc condițiile de studii prevăzute
de art. 7, raportate la prevederile art. 44 din Legea
nr. 128/1997, cu modificările și completările ulterioare, și în
conformitate cu Centralizatorul.
(4) Nu au dreptul să participe la concurs persoanele
care au fost înlăturate din învățământ printr-o hotărâre
judecătorească rămasă definitivă și cele care nu au obținut
definitivarea în învățământ, conform art. 34 alin. (4) din
Legea nr. 128/1997, cu modificările și completările
ulterioare.
(5) Ocuparea posturilor/catedrelor didactice vacante din
unitățile de învățământ preuniversitar din județele-pilot se
face numai prin concurs, cu probe scrise și practice.
(6) Candidații care au obținut la concurs minimum
media 7 (șapte) se pot titulariza în ordinea descrescătoare
a mediilor, pe posturi/catedre didactice vacante, în limita
numărului de posturi/catedre din lista afișată pentru
concurs.
(7) Cadrul didactic titular, prezent la concursul pentru
ocuparea posturilor/catedrelor didactice declarate vacante în
unitățile de învățământ preuniversitar din județele-pilot, care
nu ocupă post/catedră, își păstrează calitatea de titular în
unitatea de învățământ din care provine.
Art. 3. — În cazul mediilor egale, obținute la concursul
pentru ocuparea posturilor/catedrelor didactice declarate
vacante în unitățile de învățământ preuniversitar din
județele-pilot, departajarea candidaților, absolvenți cu studii
superioare, se face pe baza mediei dintre media anilor de

studii și media examenului de licență/examenului de stat.
Pentru absolvenții liceelor pedagogice/școlilor echivalente,
departajarea se face pe baza mediei anilor de studii și a
mediei examenului de bacalaureat/de absolvire a școlilor
echivalente. Dacă egalitatea se menține, se aplică în
ordine următoarele criterii:
— domiciliul stabil în localitatea unde se află postul
vacant;
— soț/soție în învățământ;
— grad didactic;
— fiu/fiică în învățământ;
— cuprinderea în programul organizat de Banca
Mondială — îProiect pentru învățământul rural“.
Art. 4. — Datele de organizare și desfășurare a
concursului sunt stabilite de conducerile unităților de
învățământ preuniversitar din județele-pilot după consultarea
conducerii inspectoratului școlar și a centrelor de
perfecționare pentru specializarea pentru care se
organizează concurs. La data publicării postului/catedrei
didactic/didactice vacant/vacante, inspectoratul școlar va
comunica Ministerului Educației și Cercetării (Direcția
planificare, rețea școlară și resurse umane) data
programată pentru susținerea concursului. Concursul va
avea loc după cel puțin 30 de zile de la publicarea în
presa locală și centrală a posturilor/catedrelor didactice
vacante pentru care unitățile de învățământ preuniversitar
din județele-pilot organizează concurs.
CAPITOLUL II
Înscrierea candidaților și disciplinele de concurs
Art. 5. — Cererile de înscriere la concursul pentru
ocuparea posturilor/catedrelor didactice vacante în unitățile
de învățământ preuniversitar din județele-pilot, însoțite de
copii de pe documentele solicitate, se înregistrează la
secretariatul unității școlare care organizează concursul.
Candidații au obligația de a respecta cu strictețe graficul
afișat. Actele de studii se depun în copie legalizată, iar
celelalte documente sunt certificate pentru conformitate cu
originalul de către un membru al comisiei de concurs. Pe
cererea de înscriere la concurs candidatul va preciza
disciplina de concurs și specialitatea postului didactic
pentru care optează (o singură opțiune). Comisia de
organizare a concursului împreună cu consilierul juridic al
inspectoratului școlar au obligația de a verifica legalitatea
documentelor.
Art. 6. — Pentru ocuparea posturilor/catedrelor didactice
vacante din învățământul alternativ, candidații anexează la
cererea de înscriere la concurs avizul privind parcurgerea
modulului de pedagogie specifică, eliberat de către
federațiile, asociațiile, centrele care organizează alternative
educaționale în România (Waldorf, Step by Step,
Montessori, Freinet, Planul Jena etc.).
Art. 7. — Pentru ocuparea posturilor/catedrelor didactice
vacante la disciplina religie, disciplinele teologice, precum
și pentru posturile didactice de la seminariile/liceele
teologice, candidații anexează la cererea de înscriere la
concurs avizul cultului, în baza Protocolului încheiat între
Ministerul Educației și Cercetării cu nr. 9.484 din 16 martie
1999 și Secretariatul pentru Culte cu nr. 1.859 din
16 martie 1999.
Art. 8. — Pentru ocuparea posturilor didactice de
învățători vacante de la liceele cu profil pedagogic,
candidații anexează la cererea de înscriere la concurs
avizul directorului liceului pedagogic privind practica
pedagogică.

MONITORUL OFICIAL AL ROMÂNIEI, PARTEA I, Nr. 230/18.III.2005
Art. 9. — Pentru ocuparea posturilor de asistență
psihopedagogică de la cabinetele interșcolare, se pot
înscrie la concurs absolvenți ai facultăților de psihologie,
sociologie, pedagogie, psihosociologie, precum și absolvenți
ai facultăților de filozofie-istorie, istorie-filozofie, promoțiile
1978—1989, care fac dovada că au fost în grupele pentru
psihologie, pedagogie, sociologie, conform Centralizatorului.
Art. 10. — (1) Pentru ocuparea posturilor/catedrelor
didactice vacante, se pot înscrie la concurs absolvenți de
învățământ superior de lungă/scurtă durată, care au
înscrise pe diplomă specializările corespunzătoare
posturilor/catedrelor respective, conform Centralizatorului.
Pentru aceste posturi/catedre, proba se susține în
specializarea/specializările postului/catedrei, conform
Centralizatorului, după programa specifică pentru concursul
național, elaborată de Ministerul Educației și Cercetării.
(2) Pentru posturile didactice de educatoare, proba
scrisă se susține la limba și literatura română și la
metodica predării activităților instructiv-educative în grădinița
de copii, după programa specifică pentru concursul
național, elaborată de Ministerul Educației și Cercetării.
(3) Pentru posturile didactice de învățător/institutor,
proba scrisă se susține la limba și literatura română și la
metodica predării acesteia, după programa specifică pentru
concursul național, elaborată de Ministerul Educației și
Cercetării.
(4) a) Pentru posturile didactice de pregătire/instruire
practică se pot înscrie la concurs absolvenți ai unei școli
postliceale sau absolvenți ai învățământului superior de
lungă ori scurtă durată în domeniu, conform
Centralizatorului.
b) Pentru posturile diactice de pregătire/instruire
practică, proba scrisă se susține la disciplina cuprinsă în
Centralizator.
(5) Pentru ocuparea posturilor didactice de
educatoare/învățător/institutor din unitățile de învățământ,
clase sau grupe cu predare în limbile minorităților naționale,
concursul se desfășoară în două zile consecutive și constă
în susținerea următoarelor probe: limba și literatura română
(în prima zi), limba și literatura maternă (a doua zi). Nota
pentru promovare se obține din media aritmetică a celor
două probe, calculată cu trei zecimale. Notele pentru fiecare
probă trebuie să fie minimum 5 (cinci).
Art. 11. — Pentru disciplinele socioumane, deoarece nu
se pot constitui catedre dintr-o singură disciplină, profilul
acestora se stabilește în funcție de numărul dominant de
ore, conform Centralizatorului.
Art. 12. — Pentru ocuparea catedrelor didactice
vacante, cu excepția celor de limbă și literatură română,
din unități de învățământ și de la clasele cu predare în
limbile
minorităților
naționale,
precum
și
din
unitățile/clasele/grupele cu predare parțială în limbile
minorităților naționale (inclusiv pentru limba maternă ori
disciplinele predate în limba maternă), concursul se susține
în limba maternă, la solicitarea candidatului prin fișa de
înscriere la concurs. Unitatea organizatoare asigură
traducerea subiectelor în limbile minorităților naționale.
Art. 13. — (1) Pentru ocuparea posturilor/catedrelor
didactice vacante, candidații vor susține înaintea probei
scrise, cu cel puțin 48 de ore, o probă practică în profilul
postului didactic solicitat.
(2) Pentru ocuparea catedrelor de educație muzicală și
a posturilor didactice de specialitate din unitățile cu profil
artistic (specializarea muzică, coregrafie și arta actorului),
proba practică se desfășoară conform anexei nr. 1.
(3) Pentru ocuparea posturilor didactice din unitățile cu
clase speciale de limbi străine cu program intensiv și
bilingv, proba practică se desfășoară conform anexei nr. 2.

7

(4) Pentru ocuparea posturilor didactice de informatică,
tehnologia informației, informatică-tehnologii asistate de
calculator, proba practică se desfășoară conform anexei nr. 3.
(5) Pentru ocuparea posturilor/catedrelor de specialitate
din unitățile de învățământ cu profil sportiv și din cluburile
sportive școlare, proba practică se desfășoară conform
anexei nr. 4.
(6) Pentru ocuparea posturilor/catedrelor de specialitate
din unitățile de învățământ cu profil de arte plastice, proba
practică se desfășoară conform anexei nr. 5.
(7) Pentru ocuparea catedrelor din palatele și cluburile
copiilor, proba practică se desfășoară conform anexei nr. 6.
(8) Pentru ocuparea catedrelor de instruire practică,
proba practică se desfășoară în specialitatea postului,
conform anexei nr. 7.
(9) Pentru ocuparea posturilor didactice cu predare în
altă limbă decât aceea în care candidații și-au făcut
studiile, candidații vor susține un test de cunoaștere a
limbii respective.
(10) La toate specialitățile, candidații vor susține o
probă practică în specialitatea postului, care constă în
susținerea unei ore de curs, conform anexei nr. 8.
(11) Rezultatul probei practice sau al testului se
consemnează prin îadmis“ ori îrespins“, această probă fiind
eliminatorie. Contestațiile la proba practică sau orală nu se
admit, hotărârea comisiei de concurs rămânând definitivă.
CAPITOLUL III
Comisiile de concurs
Art. 14. — (1) Coordonarea metodologică a concursului,
conform prevederilor art. 9 alin. (3) din Legea
nr. 128/1997, cu modificările și completările ulterioare, este
asigurată de Ministerul Educației și Cercetării, iar
organizarea concursului se realizează de inspectoratul
școlar și unitatea de învățământ preuniversitar din județelepilot.
(2) Pentru pregătirea, organizarea și desfășurarea
concursului se constituie comisia de concurs la nivelul
inspectoratelor școlare, având următoarea componență:
• președinte — directorul unității de învățământ;
• membri — 2 profesori, inspectori de specialitate sau
profesori cu gradul didactic I/metodiști ai inspectoratului
școlar;
• secretar — un cadru didactic.
(3) a) Proba practică se susține în fața unei comisii
alcătuite din:
• președinte — un inspector de specialitate;
• membri
— directorul unității de învățământ;
— 3 profesori de specialitate, de preferință
metodiști ai inspectoratului școlar;
• secretar — un cadru didactic.
b) Evaluarea testului pentru ocuparea posturilor didactice
cu predare în altă limbă decât aceea în care candidații
și-au făcut studiile se va face de către o comisie formată
din:
• președinte — un inspector de specialitate.
• membri — 2 profesori de specialitate având gradul
didactic I/metodiști ai inspectoratului școlar;
• secretar — un cadru didactic.
Art. 15. — Comisia de concurs are următoarele atribuții:
1. afișează lista posturilor didactice vacante cu viabilitate
de 4 ani, cu cel puțin 30 de zile înaintea concursului,
conform prevederilor art. 10 alin. (2) din Legea
nr. 128/1997, cu modificările și completările ulterioare;
2. înregistrează și verifică cererile și documentele
anexate, necesare înscrierii;

8

MONITORUL OFICIAL AL ROMÂNIEI, PARTEA I, Nr. 230/18.III.2005

3. stabilește și afișează graficul desfășurării probei
practice;
4. repartizează nominal candidații în sălile de concurs;
5. întocmește listele cu personalul didactic care va
asigura supravegherea candidaților, verificarea identității
acestora și sigilarea lucrărilor scrise; numește, prin tragere
la sorți, pentru fiecare sală, 2—3 supraveghetori, care au
altă specialitate decât candidații din sala de concurs și
care nu au rude printre candidați (rude sau afini până la
gradul IV inclusiv). În acest sens, supraveghetorii vor
depune o declarație scrisă. Unul dintre ei va fi numit
responsabil de sală;
6. asigură transcrierea sau multiplicarea subiectelor
pentru toate sălile de concurs, dacă este cazul;
7. verifică exactitatea și corectitudinea transcrierii
subiectelor;
8. asigură afișarea la loc vizibil a baremului de
corectare pentru toate specialitățile la care s-a dat concurs;
9. verifică dacă numărul lucrărilor și numărul paginilor
acestora, predate de candidați supraveghetorilor de sală,
corespund înscrisurilor din borderoul de predare a lucrărilor;
10. predă, sub semnătură, comisiilor de evaluare
lucrările candidaților, însoțite de un borderou pe specialități,
menționând numărul lucrărilor și al paginilor acestora;
11. întocmește și afișează, pe specialități, tabelul
nominal cu rezultatele concursului, în ordinea
descrescătoare a mediilor;
12. primește contestațiile și le transmite, sub semnătură,
comisiei de rezolvare a contestațiilor;
13. după primirea rezultatelor la contestații, pe baza
rezultatelor concursului, întocmește clasificarea finală a
candidaților, în funcție de postul didactic, și propune
inspectoratului școlar lista pentru validarea rezultatelor;
14. răspunde din punct de vedere material și financiar
de organizarea și desfășurarea concursului.
Art. 16. — Membrii comisiei de concurs care au
asigurat multiplicarea subiectelor nu vor părăsi încăperea
unde a fost asigurată multiplicarea decât după o oră de la
începerea efectivă a probei scrise. Toți membrii comisiei de
concurs, înainte de începerea concursului, vor depune o
declarație prin care se angajează să păstreze secretul
subiectelor de concurs până la afișarea baremului de
corectare. Nerespectarea confidențialității atrage sancțiuni
administrativ-disciplinare, civile sau penale, după caz.
CAPITOLUL IV
Comisia de elaborare a subiectelor
și a baremelor de evaluare
Art. 17. — (1) Subiectele sunt elaborate de Serviciul
Național de Evaluare și Examinare din cadrul Ministerului
Educației și Cercetării.
(2) Coordonatorii comisiilor pentru elaborarea subiectelor
și baremelor de corectare sunt numiți prin ordin al
ministrului educației și cercetării.
CAPITOLUL V
Desfășurarea concursului
Art. 18. — (1) Lucrarea scrisă se desfășoară în ziua
stabilită de fiecare unitate de învățământ preuniversitar din
județele-pilot care organizează concurs, începând cu
ora 9,00. Candidații vor fi prezenți în sala de concurs cel
mai devreme la ora 7,30 și cel mai târziu la ora 8,30.
După primirea subiectelor de concurs de către candidați,
durata de redactare a lucrărilor este de 4 ore, timp ce nu
poate fi depășit. Pentru redactarea lucrărilor se folosește

cerneală sau pix de culoare albastră; desenele/graficele se
pot executa și cu creionul negru.
(2) Se interzice accesul în sala de concurs al
candidaților care au asupra lor mijloace de comunicare la
distanță.
(3) În vederea desfășurării probelor scrise, va fi
asigurată supravegherea fiecărei săli de către
2 supraveghetori, care verifică identitatea candidaților prin
buletin/carte de identitate sau pașaport.
(4) Pe ușa fiecărei săli vor fi afișate tabele nominale cu
candidații repartizați în săli și disciplina la care susțin
concurs.
(5) Responsabilii de săli primesc, sub semnătură, de la
secretariatul comisiei, tabelul nominal cu candidații
repartizați în sala respectivă, precum și colile de examen și
ciornele necesare, în funcție de numărul concurenților.
(6) Membrii comisiei de concurs, desemnați pentru
multiplicare asigură numărul necesar de exemplare care se
introduc în plicuri și se vor secretiza.
(7) Președintele comisiei de concurs împreună cu
secretarul comisiei distribuie la sălile de concurs plicurile cu
subiecte, astfel încât la ora 10,00 acestea să se poată
desface în prezența candidaților.
(8) Din momentul deschiderii plicului cu subiecte nici un
candidat nu mai poate intra sau părăsi sala decât dacă
predă lucrarea și semnează de predare.
(9) Candidații care nu se află în sală în momentul
deschiderii plicului cu subiecte pierd dreptul de a mai
susține proba respectivă.
(10) După înmânarea subiectelor candidaților, un membru
al comisiei de concurs, însoțit de un membru al comisiei
de elaborare a subiectelor, verifică dacă toți candidații au
primit subiectul corespunzător specializării/probei de
concurs.
(11) În timpul desfășurării probei responsabilul de sală
și ceilalți supraveghetori nu vor discuta între ei și nu vor
rezolva subiectele.
(12) Înscrierea numelui candidaților în afara spațiului
care se sigilează, precum și orice alte semne distinctive pe
colile-tip destinate lucrărilor scrise sau pe ciorne determină
anularea lucrărilor scrise.
(13) Candidații care în timpul desfășurării probelor de
concurs sunt surprinși copiind sau transmițând soluții cu
privire la subiecte sunt eliminați din concurs, încheindu-se
un proces-verbal în acest sens.
(14) Cadrele didactice supraveghetoare care furnizează
soluții ale subiectelor de concurs, falsifică lucrări sau au
manifestări de neglijență în îndeplinirea atribuțiilor de
supraveghetor (tolerarea unor acțiuni sau intenții de fraudă
ale candidaților, părăsirea nejustificată a sălii de concurs
etc.) vor fi sancționate administrativ, civil sau penal.
(15) Sigilarea lucrărilor scrise se efectuează de către
candidați în prezența supraveghetorului de sală, după care
se aplică ștampila unității școlare care organizează
concursul și semnătura președintelui comisiei de concurs.
(16) După ce termină redactarea lucrărilor, candidații le
predau responsabilului de sală, semnează în borderoul de
predare a lucrărilor, menționând numărul de pagini. Spațiile
libere ale întregii lucrări se anulează cu linie frântă, în
forma literei îZ“, de către un supraveghetor în fața
candidatului.
(17) Ciornele se predau separat, o dată cu lucrarea,
responsabilului de sală, fără să aibă valabilitate în
evaluarea lucrării și la eventualele contestații. Ciornele se
păstrează, în arhiva unității școlare care organizează
concursul, timp de un an.

MONITORUL OFICIAL AL ROMÂNIEI, PARTEA I, Nr. 230/18.III.2005
(18) La ieșirea candidaților din sală, aceștia vor putea
consulta baremele de corectare, la fiecare disciplină de
concurs, afișate la loc vizibil.
(19) După ieșirea candidaților din sala în care s-a
desfășurat proba, supraveghetorii de sală vor preda
comisiei de concurs lucrările candidaților, borderourile de
predare a lucrărilor, tipizatele anulate și cele nefolosite.
(20) Lucrările scrise, pe discipline de învățământ, sunt
amestecate și numerotate de la 1 la n, după caz, de către
comisia de concurs. Apoi acestea sunt depozitate în
condiții de securitate maximă, astfel încât o singură
persoană, acționând independent, să nu poată avea acces
la lucrări, până la predarea acestora cu proces-verbal
comisiilor de corectare, dar nu mai târziu de următoarea zi.
Rezultatele concursului se afișează la sediul unității de
învățământ unde s-a desfășurat concursul, cel mai târziu
după 3 zile de la susținerea acestuia.
(21) Contestațiile se depun la secretariatul comisiei de
contestații în termen de cel mult 48 de ore de la afișarea
rezultatelor.
CAPITOLUL VI
Comisia de evaluare a lucrărilor
Art. 19. — (1) Comisia de evaluare a lucrărilor se
constituie la nivelul inspectoratelor școlare, prin decizie a
inspectorului școlar general, având următoarea componență:
• președinte — profesor/conferențiar universitar;
• membri — câte 2 profesori pentru fiecare specialitate,
inspectori de specialitate sau profesori cu gradul didactic I/
metodiști ai inspectoratului școlar;
• secretar — un cadru didactic.
(2) Evaluarea și notarea lucrărilor scrise se desfășoară
în săli prestabilite, în care nu este permis accesul altor
persoane, în afara membrilor comisiei de evaluare. Fiecare
lucrare scrisă este verificată independent, în săli separate,
de cei 2 membri ai comisiei de evaluare și este apreciată
separat, cu note de la 10 la 1, incluzând și punctul din
oficiu, conform baremului de corectare. Fiecare corector
trece punctele acordate pentru fiecare subiect, precum și
nota finală, în borderoul de notare, după terminarea
evaluării. La evaluare nu se fac însemnări pe lucrare. Un
corector nu are acces la borderoul celuilalt.
(3) Președintele comisiei de evaluare verifică
borderourile și semnalează diferențele mai mari de un
punct dintre notele acordate de cei 2 corectori, fie la
subpuncte, fie la nota lucrării. În această situație, cei
2 corectori vor reverifica împreună lucrarea și vor acorda o
nouă notă care va fi înregistrată într-un alt borderou.
Această notă trebuie să fie cuprinsă între notele inițiale. În
caz de divergențe între corectori, lucrarea va fi recorectată
de un al treilea corector, numit de inspectorul școlar
general, la propunerea președintelui comisiei de evaluare.
Nota acestuia este definitivă și va fi semnată de cei
3 corectori.
(4) Când nu s-au semnalat diferențe mai mari de un
punct, fiecare corector își înscrie propria notă pe lucrare,
semnează în dreptul notei, iar președintele calculează
media aritmetică cu două zecimale, fără rotunjire, o trece
pe lucrare și semnează.
(5) Lucrările candidaților, împreună cu borderourile de
corectare și procesele-verbale cu mediile obținute, se vor
preda președintelui comisiei de concurs.
(6) După stabilirea mediei, președintele comisiei de
evaluare deschide lucrările în prezența corectorilor și
consemnează mediile într-un proces-verbal-tip, care
cuprinde numele candidaților, numărul lucrării și media
obținută.

9

(7) Evaluarea lucrărilor de concurs se va realiza într-un
interval ce nu poate depăși 48 de ore de la încheierea
probei scrise.
Art. 20. — Membrii comisiilor de elaborare a subiectelor
și a baremelor de evaluare vor declara în scris că vor
păstra secretul subiectului. În cazul divulgării subiectelor,
vor suporta consecințele legii.
CAPITOLUL VII
Comisia de rezolvare a contestațiilor
Art. 21. — Lucrările pentru care s-au depus contestații
în termenul prevăzut se resigilează, în vederea reevaluării,
secretizându-se și nota/notele acordate la prima evaluare.
Art. 22. — Comisia de rezolvare a contestațiilor va fi
formată, în întregime, din alte cadre didactice decât cele
din comisia de evaluare și este numită la propunerea
conducerii unității de învățământ preuniversitar din județelepilot, prin decizie a inspectorului școlar general. Comisia de
rezolvare a contestațiilor este formată din:
• președinte — profesor/conferențiar universitar;
• membri — câte 2 profesori pentru fiecare specialitate,
inspectori de specialitate sau profesori cu gradul didactic I/
metodiști ai inspectoratului școlar;
• secretar — un cadru didactic.
Art. 23. — (1) Recorectarea lucrărilor se face după
instrucțiunile prevăzute la cap. V, în termen de cel mult
24 de ore de la termenul limită de înregistrare a
contestației. Nota acordată de comisia de rezolvare a
contestațiilor se consideră admisă și definitivă, dacă este o
diferență mai mare de cel mult 0,5 puncte între nota
inițială și cea finală (diferența poate fi pozitivă sau
negativă). Dacă diferența dintre nota acordată de comisia
de rezolvare a contestațiilor și nota stabilită în urma
evaluării inițiale este mai mică de 0,5 puncte, nota
acordată de comisia de evaluare este definitivă. În situația
lucrărilor cu nota inițială cuprinsă între 9,50 și 10,00, nota
finală este cea atribuită la recorectare.
(2) Hotărârile comisiei de rezolvare a contestațiilor sunt
definitive și se afișează cel mai târziu în termen de 48 de
ore de la data limită de depunere a contestațiilor.
(3) Dacă diferența dintre media stabilită de comisia de
concurs și de comisia de rezolvare a contestațiilor este mai
mare de 1,5 puncte, inspectorul școlar general este
autorizat să decidă constituirea unei noi comisii de
recorectare, formată din alți membri decât cei din comisiile
anterioare. Rezultatul acestei ultime corectări este definitiv.
Inspectorul școlar general va dispune aplicarea măsurilor
legale asupra celor care nu și-au îndeplinit atribuțiile în
cadrul concursului.
Art. 24. — La toate etapele concursului participă, cu
statut de observator, reprezentantul/reprezentanții
organizației/organizațiilor sindicale reprezentative din
unitatea de învățământ preuniversitar din județele-pilot.
Aceștia au acces la toate documentele comisiei și vor
consemna în procesul-verbal propriile observații.
CAPITOLUL VIII
Repartizarea pe posturi a candidaților
Art. 25. — Imediat după soluționarea tuturor
contestațiilor, comisia de concurs afișează la unitățile de
învățământ listele finale, în ordinea descrescătoare a
mediilor, pentru fiecare post didactic.
Art. 26. — Validarea concursurilor pentru ocuparea
posturilor didactice vacante în unitățile de învățământ
preuniversitar din județele-pilot se face prin decizie a
inspectorului școlar general.

10

MONITORUL OFICIAL AL ROMÂNIEI, PARTEA I, Nr. 230/18.III.2005

Art. 27. — Angajarea pe post/catedră se face de către
directorul unității de învățământ, pe baza deciziei de
repartizare semnată de inspectorul școlar general, cu data
de 1 septembrie.
CAPITOLUL IX
Dispoziții finale
Art. 28. — (1) Cheltuielile pentru organizarea și
desfășurarea concursului pentru ocuparea posturilor/
catedrelor didactice vacante în unitățile de învățământ
preuniversitar din județele-pilot, precum și plata cadrelor
didactice care fac parte din comisiile de concurs pentru
ocuparea posturilor/catedrelor didactice vacante în unitățile
de învățământ preuniversitar din județele-pilot se fac de
către Ministerul Educației și Cercetării prin inspectoratele
școlare județene/al municipiului București.
(2) Normarea activității și salarizarea membrilor
comisiilor de concurs se fac în conformitate cu precizările
aprobate prin ordin al ministrului educației și cercetării.
Art. 29. — La organizarea/desfășurarea concursului nu
pot participa persoanele care concurează sau care au în
rândul candidaților rude ori afini până la gradul IV inclusiv.
Art. 30. — Lucrările de concurs și borderourile de
corectare se păstrează în arhiva unităților organizatoare,
timp de un an, iar celelalte documente, conform
normativelor în vigoare.
Art. 31. — Unitățile de învățământ preuniversitar din
județele-pilot, care organizează concursul vor înainta
inspectoratelor școlare tabele nominale cu cadrele didactice

prezentate la concurs, cu rezultatele concursului și dosarele
candidaților admiși, în termen de 5 zile de la finalizarea
acestuia.
Art. 32. — Pentru fiecare cadru didactic care, în urma
concursului, ocupă postul/catedra didactic/didactică
vacant/vacantă, conducerea unității de învățământ
preuniversitar din județele-pilot va menționa în tabelul care
se înaintează la inspectoratul școlar situația încadrării
candidatului.
Art. 33. — Președinții comisiilor de concurs, de
elaborare a subiectelor, a baremelor de corectare, de
evaluare a lucrărilor și de rezolvare a contestațiilor poartă
răspunderea principală pentru corectitudinea desfășurării
concursului, conform atribuțiilor specifice.
Art. 34. — Președintele comisiei de concurs și al celei
de rezolvare a contestațiilor sunt direct răspunzători de
respectarea prezentei metodologii și de corectitudinea
desfășurării concursului pentru ocuparea posturilor/
catedrelor didactice vacante de către candidații cu studii
corespunzătoare, precum și de transmiterea la
inspectoratele școlare județene/al municipiului București a
documentelor.
Art. 35. — Nerespectarea prevederilor legale de către
persoanele implicate în organizarea și desfășurarea
concursului pentru ocuparea posturilor vacante din unitățile
de învățământ preuniversitar din județele-pilot atrage
răspunderea administrativ-disciplinară, civilă sau penală,
după caz.
Art. 36. — Anexele nr. 1—8 fac parte integrantă din
prezentul ordin.
ANEXA Nr. 1
la metodologie

PROBA PRACTICĂ

din cadrul concursului pentru ocuparea posturilor/catedrelor didactice vacante
A. Disciplina Educație muzicală
(pentru absolvenții învățământului superior de scurtă
durată și lungă durată, catedre/posturi din școli și licee de
cultură generală)
a) Elaborarea unei unități de învățare, în funcție de
nivelul de învățământ la care urmează să predea
candidatul și prezentarea orală a acesteia
b) Analiza unei lucrări muzicale din repertoriul pentru
copii și tineret.
Analiza lucrării va consta în:
— descifrarea lucrării din punct de vedere ritmic, ritmicomelodic și intonarea tuturor vocilor cursiv;
— stabilirea liniei dirijorale prin marcarea acesteia pe
partitură și intonarea ei;
— analiza formei prin delimitarea unităților de însușire
după auz (vocal) sau de citire instrumentală (repetate,
contrastante etc.) și stabilirea formei în care se încadrează
lucrarea;
— probleme de interpretare prin precizarea tehnicii
vocale interpretative (respirație, emisie, dicție) și stabilirea
problemelor de frazare și expresivitate a textului muzical
(evidențierea unor cuvinte prin accente etc.), tempoul și
nuanțele potrivite;
— încadrarea lucrării în opera compozitorului și a lucrării
în epoca din care face parte.
Unitatea de învățare se alege de către candidat,
conform programei, anterior probei.

Precizare: Lucrările muzicale vor face parte din oferta
de repertoriu pentru clasele I—XII ale curriculumului de
educație muzicală.
Comisia de concurs va pregăti biletele de examen,
fiecare cuprinzând câte o lucrare muzicală din repertoriul
pentru copii și tineret. Numărul biletelor de examen va fi
egal cu numărul candidaților plus o pătrime din numărul
acestora.
Evaluarea probelor a) și b) se va face pe baza
calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare și
este declarat respins.
B. Educație artistică specializată. Specializările muzică,
coregrafie și arta actorului
(pentru absolvenții învățământului superior de lungă
durată, catedre/posturi din școlile și liceele de artă)
MUZICĂ INSTRUMENTALĂ, ARTĂ VOCALĂ (CANTO), MUZICĂ DE
CAMERĂ, COREGRAFIE, STUDII TEORETICE, ARTA ACTORULUI:

1. Muzică instrumentală/artă vocală/muzică de
cameră*), coregrafie
a) Elaborarea unui proiect de lecție: comisia de concurs
va face public, cu 48 de ore înainte, repertoriul
elevului/elevilor și nivelul de învățământ pe baza căruia
candidatul va concepe proiectul didactic; proiectul va fi
prezentat comisiei de concurs înainte de începerea probei.

*) Proba de recital pentru candidații care optează pentru postul de profesor de muzică de cameră va fi susținută la instrumentul absolvit.

MONITORUL OFICIAL AL ROMÂNIEI, PARTEA I, Nr. 230/18.III.2005
b) Susținerea proiectului de lecție (lecția de
instrument/de muzică de cameră/coregrafie/artă vocală); pe
baza proiectului didactic prezentat, candidații vor susține
ora de instrument/muzică de cameră/coregrafie/artă vocală)
cu elevul/elevii nominalizați de comisie; asigurarea
prezenței elevilor va fi făcută de directorul unității de
învățământ; proba nu va depăși 30 de minute.
c) Probă de recital instrumental/vocal, ce va conține
3 lucrări la alegere: un studiu și două lucrări diferite ca stil,
caracter, formă, cel puțin la nivelul programei de liceu.
Proba de recital pentru coregrafie.
Dans clasic:
• 5 variații clasice, din care comisia de concurs va
indica prezentarea a 3 dintre ele.
Dans contemporan/modern:
• 3 coregrafii la alegere, din 5 coregrafii consacrate
pregătite de candidat.
Proba de recital instrumental, vocal (canto) și coregrafie
nu va depăși 30 de minute.
Evaluarea probelor prevăzute la lit. a), b) și c) se va
face pe baza calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.
2. Studii teoretice (teorie—solfegiu—dicteu, armonie,
istoria muzicii, forme muzicale)
a) Elaborarea unui proiect de lecție care să vizeze
conținuturi ale disciplinelor teoria mucizii, armonie, istoria
muzicii, forme muzicale și prezentarea orală a acestuia.
b) 1. Citirea, la prima vedere a unui solfegiu de
16 măsuri de 3/4, 4/4, 5/4, 5/8, 6/8, 12/8, până la
4 alterații constitutive, în cheile Sol și Fa;
b) 2. Citirea, la prima vedere, la pian a unui dicteu
melodic și a unui dicteu armonic de 12 măsuri de 3/4, 4/4,
5/4, 5/8, 6/8, 12/8, până la 4 alterații constitutive, în cheile
Sol și Fa.
Comisia de concurs va pregăti biletele de examen,
fiecare cuprinzând câte un solfegiu, un dicteu melodic și
un dicteu armonic. Numărul biletelor de examen va fi egal
cu numărul candidaților plus o pătrime din numărul lor.
Proiectul de lecție se elaborează de către candidat,
conform programei, anterior probei.
b) 3. Armonizarea unei teme de 16 măsuri (8 măsuri
sopran și 8 măsuri bas dat, necifrate).
b) 4. Citirea, la prima vedere, la pian, cu analiză
armonică a unor fragmente muzicale de 12—16 măsuri, din
literatura universală și română.
Comisia de concurs va pregăti biletele de examen,
fiecare cuprinzând câte o temă de armonizat și câte un
fragment muzical. Numărul biletelor de examen va fi egal
cu numărul candidaților plus o pătrime din numărul lor.
c) Recunoașterea și comentarea unor lucrări din creația
universală și românească; pe baza audiției, candidaților li
se cere recunoașterea și comentarea a 4 lucrări din epoci
stilistice diferite (cel puțin una va fi din creația
românească), alese de comisie dintr-o listă de 30—40 de
lucrări pusă la dispoziția candidaților de către direcțiunea
unității de învățământ cu cel puțin două săptămâni înainte
de susținerea probei; comentariul va cuprinde elemente
legate de epocă, stil, compozitor, gen, formă, interpretare
etc., precum și aspecte interdisciplinare.
Evaluarea probelor prevăzute la lit. a), b) 1—4 și c) se
va face pe baza calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.

11

3. Arta actorului (pentru absolvenții învățământului
superior de lungă durată, catedre/posturi din școli și licee
de artă)
a) Candidatul va elabora un set de exerciții de inițiere
actoricească în cadrul unei lecții cu 3—5 elevi.
b) Lucrul pe text. Textul va fi la alegerea candidatului,
din literatura (proză/poezie) universală sau română.
Asigurarea prezenței elevilor va fi făcută de directorul
unității de învățământ.
Proba nu va depăși 30 de minute.
Evaluarea probelor prevăzute la lit. a) și b) se va face
pe baza calificativului îadmis“ sau îrespins“.
• La toate probele candidații trebuie să obțină
calificativul îadmis“. Dacă la una dintre probe candidatul nu
este admis, acesta nu mai participă la probele următoare
și este declarat respins.
N O T Ă:

1. Unitățile de învățământ la care candidații vor susține
proba practică vor fi stabilite de inspectoratele școlare
județene/al municipiului București. Pentru susținerea probei
practice inspectoratele școlare și unitățile de învățământ
desemnate să asigure desfășurarea probelor practice vor
pregăti și vor asigura toate condițiile necesare desfășurării
optime a acestora.
2. Prezenta anexă este valabilă pentru absolvenții care
optează pentru un post/catedră din școli generale, licee de
cultură generală, școli și licee de artă, cu specializările
muzică, arta actorului și coregrafie, cu program integrat și
suplimentar de artă.
3. Candidații care optează pentru ocuparea unui/unei
post/catedre prevăzut/prevăzute la pct. 2 — Studii teoretice,
vor susține toate probele prevăzute la acest punct,
indiferent dacă postul/catedra prevede ore numai pentru
una/două dintre cele trei discipline.
4. Candidații absolvenți ai învățământului superior de
lungă durată și care au parcurs și absolvit și un modul de
folclor pot preda și disciplina muzică vocală tradițională
românească (canto popular) din liceele de muzică
(clasele IX—XII). Aceștia vor susține proba practică
prevăzută la Educație muzicală și o probă de recital vocal
ce va consta în interpretarea a trei lucrări diferite, specifice
genului, cu sau fără acompaniament, din zona de
proveniență a candidatului. Pentru această categorie de
candidați, proba scrisă va fi susținută conform programei
de la Educație muzicală.
5. Pentru posturile/catedrele de Ansambluri muzicale
vocale și instrumentale sau orchestrale, respectiv Dirijat
ansamblu coral ori Dirijat ansamblu instrumental sau
orchestral, sunt valabile probele practice de la Educație
muzicală (adaptate după caz). Pentru ansamblu coral,
instrumental sau orchestral, lucrările muzicale vor face
parte din oferta de repertoriu pentru clasele a VII-a—a XII-a
ale programei pentru ansamblu coral, respectiv ansamblu
instrumental sau orchestră — școli și licee de muzică.
Pentru această categorie de candidați proba scrisă va fi
susținută conform programei de la Educație muzicală.
6. Candidații absolvenți ai învățământului superior de
lungă durată, care au studiat și absolvit un instrument sau
au studiat și au absolvit un modul de instrument, pot preda
și instrumentul respectiv la școlile și liceele de artă.
Aceștia vor putea susține probele practice prevăzute la
Educație muzicală specializată — Muzică instrumentală.
Pentru această categorie de candidați proba scrisă va fi
susținută conform programei de la Educație muzicală
specializată — Muzică instrumentală.
7. Prezenta anexă este valabilă și pentru candidații
aparținând minorităților naționale.

12

MONITORUL OFICIAL AL ROMÂNIEI, PARTEA I, Nr. 230/18.III.2005
ANEXA Nr. 2
la metodologie
PROBA PRACTICĂ

din cadrul concursului pentru ocuparea posturilor didactice vacante din liceele cu clasele speciale — limbi străine
cu program intensiv și bilingv
Proba practică va consta dintr-un interviu prin care
comisia de concurs va evalua:
1. competența de receptare și comunicare a
candidatului, în limba străină respectivă;
2. capacitatea de a elabora, pe baza manualelor
aprobate de Ministerul Educației și Cercetării, un proiect
didactic, pe o temă, propusă de comisie, specifică

programei școlare a claselor cu program intensiv și bilingv.
Candidatul trebuie să susțină/să argumenteze obiectivele
propuse, strategiile și tehnicile de predare/învățare
abordate, să justifice alegerea materialelor auxiliare pe
care le va utiliza în desfășurarea lecției.
Evaluarea globală se va face pe baza calificativului
îadmis“ sau îrespins“.
ANEXA Nr. 3
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Informatică
Proba practică va consta din realizarea practică a
subiectelor înscrise pe biletul de examinare.
Biletul de examinare va conține 5 subiecte care
tratează:
• o aplicație în mediul de programare Pascal sau C/C++
(cap. 4* al programei):
— se vor testa abilitățile candidatului în utilizarea
mediului de programare, depanarea programului/aplicației;
• o aplicație de baze de date (cap. 9 al programei):
— se vor verifica abilitățile candidatului în utilizarea
mediului FOX PRO;
• utilizarea unui sistem de operare (cap. 2* al
programei):
— se vor verifica abilitățile candidatului în utilizarea unui SO;
• implementarea unei aplicații de birotică (cap. 10 al
programei):

— se vor testa abilitățile candidatului în utilizarea
editorului de texte sau editorului de foi de calcul ori a
editorului prezentări;
• utilizarea serviciilor rețelei Internet (cap. 11* al
programei):
— se vor testa abilitățile candidatului în utilizarea
serviciilor Internet.
Proba practică nu va depăși 30 de minute pentru
fiecare candidat.
Evaluarea se va face pe baza calificativului îadmis“ sau
îrespins“.
N O T Ă:

1. Unitățile de învățământ și numărul acestora, unde
candidații vor susține proba practică, vor fi stabilite de
inspectoratele școlare județene/al municipiului București.
2. Prevederile prezentei anexe sunt valabile și pentru
candidații care vor opta pentru un post/catedră
vacant/vacantă din palate și cluburi ale elevilor.
ANEXA Nr. 4
la metodologie

PROBA PRACTICĂ

din cadrul concursului pentru ocuparea posturilor didactice vacante
din unitățile cu învățământ sportiv integrat și suplimentar
(licee și clase cu program sportiv/cluburi sportive școlare)
Disciplina Educație fizică și sport
• La concurs participă absolvenții învățământului superior
de specialitate, de lungă și scurtă durată, cu specializare
în disciplina sportivă pentru care s-au înscris.
• Proba practică se desfășoară după cum urmează:
1. subiectele pentru proba practică sunt elaborate de
comisia de examinare în preziua examenului și sunt avizate
de inspectorul școlar de specialitate;
2. explicarea și/sau demonstrarea pașilor metodici de
învățare/consolidare/perfecționare a elementelor/procedeelor
solicitate în biletul de examen extras.
• Durata probei practice nu va depăși 30 de minute/
concurent.

• Concurentul nu poate schimba subiectul.
• Pe parcursul desfășurării probei practice, la solicitarea
comisiei sau la propunerea lor, concurenții pot repeta unele
secvențe.
• Rezultatul probei practice se apreciază prin calificativul
îadmis“ sau îrespins“.
• Pentru susținerea probei practice, în mod obligatoriu,
candidații se prezintă în echipament sportiv adecvat.
• Candidații nu sunt primiți în concurs fără adeverința
medicală eliberată de policlinica teritorială, în care se
menționează îapt pentru susținerea probei practice“.
ANEXA Nr. 5
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Arte plastice
Proba practică va consta dintr-un interviu prin care comisia va evalua:
• pregătirea metodică, pe baza unui proiect didactic, elaborat de candidat în fața comisiei, la alegere, din
conținuturile disciplinei Studiul compoziției, disciplină fundamentală din cadrul curriculumului diferențiat, specific
învățământului de arte vizuale ........................................................................................................................... 50 de puncte;
• activitatea în specialitate, pe baza prezentării unui portofoliu de activitate.

MONITORUL OFICIAL AL ROMÂNIEI, PARTEA I, Nr. 230/18.III.2005

13

Comisia de concurs va puncta fiecare manifestare artistică sau teoretică publicată, de nivel național, internațional
sau local, precum și premiile anuale acordate de uniunile de creație artistică sau filialele acestora din România, premiile
internaționale, inițierea/participarea de/la proiecte naționale sau internaționale, precum și orice contribuție teoretică în
domeniu, după cum urmează:
— premii anuale acordate de uniunile de creație sau filialele acestora, precum și premii internaționale acordate
de instituții culturale omoloage ........................................................................................................................... 40 de puncte;
— participări la expozițiile anuale, bienale, trienale etc., naționale și internaționale, creații scenografice sau de
costum de scenă, lucrări de artă monumentală, proiecte de arhitectură realizate individual sau în colectiv, creații
omologate în diferite domenii ale designului, lucrări de restaurare certificate de comisii de specialitate, literatură de
specialitate publicată etc. .................................................................................................................................... 30 de puncte;
— coordonare de proiecte naționale sau internaționale ..................................................................... 40 de puncte;
— manifestări expoziționale individuale sau de grup:
• în spații administrate de muzee de artă .......................................................................................... 40 de puncte;
• în spații administrate de uniuni de creație ....................................................................................... 30 de puncte;
• în alte locații ......................................................................................................................................... 20 de puncte;
— manifestări expoziționale (jurizate) periodice sau ocazionale ......................................................... 30 de puncte;
— alte manifestări expoziționale ocazionale (nejurizate) ..................................................................... 20 de puncte;
— participare în cadrul unor proiecte naționale sau internaționale ................................................... 20 de puncte;
— contribuții teoretice în domeniu (articole publicate în presă, comunicări științifice, intervenții
în cadrul unor seminarii pe teme de specialitate etc.) ...................................................................................... 10 puncte.
Pentru calificativul îadmis“ candidatul va trebui să obțină minimum 70 de puncte.

ANEXA Nr. 6
la metodologie
PROBA PRACTICĂ

din cadrul concursului pentru ocuparea posturilor didactice vacante
Palatele și cluburile elevilor
Proba practică la palate și cluburi ale copiilor se va
desfășura astfel:
a) pentru ocuparea catedrelor vacante în profilul tehnicoaplicativ și științific, proba practică va consta din:
• construirea unui subansamblu din componența unui
aparat sau model din domeniul cercului;
• întocmirea unei schițe pentru un anumit model ce
urmează să fie construit în domeniul cercului;
• asamblarea unor piese distincte în realizarea unui
aparat sau diferite circuite;
• întocmirea unui proiect de activitate pentru o anumită
temă din domeniul cercului;
• prezentarea unei oferte didactice cu privire la
activitatea cercului (catedrei) pentru care candidează;

b) pentru ocuparea catedrelor vacante în profilul culturalartistic sunt valabile cerințele prezentate la proba practică
din cadrul liceelor vocaționale;
c) pentru ocuparea catedrelor vacante în profilul sportivturistic, proba practică va consta din:
• prezentarea în scris a obiectivelor propuse spre
realizare, specifice cercului pentru care concurează;
• modalități de selecție a copiilor la activitatea de cerc
și de participare în competiții;
• cunoașterea Regulamentului de organizare și
desfășurare a activității din palate și cluburi ale copiilor;
• descrierea modului de realizare a unei teme sau a
unui segment dintr-o activitate specifică cercului (catedrei)
vacante.
ANEXA Nr. 7
la metodologie

PROBA PRACTICĂ

din cadrul concursului pentru ocuparea posturilor didactice vacante
Disciplina Instruire practică — maiștri instructori
1. Proba practică se susține în cabinete, ateliere,
laboratoare de specialitate, săli de demonstrație din unitățile
de învățământ, stabilite de comisia de examinare, sub
supravegherea permanentă a membrilor acesteia.
2. Proba practică constă în executarea unei
lucrări/produs/serviciu/tehnici de îngrijire — conform profilului
postului.
3. Subiectele pentru proba practică se elaborează de
comisia de examinare, în ziua examenului.
4. Durata probei practice variază între 30—180 de minute
pentru fiecare candidat, în funcție de complexitatea lucrării.
5. Evaluarea probei practice se realizează pe baza unei
fișe de observații, elaborată de comisia de examinare.

6. Fișa de observații va cuprinde următoarele criterii de
evaluare:
— amenajarea ergonomică a locului de muncă;
— respectarea normelor de igienă, de protecția muncii
și prevenirea și stingerea incendiilor;
— alegerea materialelor, produselor, instrumentelor și
aparatelor necesare executării lucrării;
— respectarea algoritmului de execuție;
— respectarea procesului tehnologic (operațiilor, fazelor,
trecerilor, mânuirilor, mișcărilor);
— finisarea, aspectul lucrării/produsului/serviciului/tehnici
de îngrijire;
— atitudinea față de client/pacient;
— redactarea unui referat pentru probele de laborator.
7. Evaluarea se face pe baza calificativului îadmis“ sau
îrespins“.

14

MONITORUL OFICIAL AL ROMÂNIEI, PARTEA I, Nr. 230/18.III.2005
ANEXA Nr. 8
la metodologie
PROBA PRACTICĂ

din cadrul concursului pentru ocuparea posturilor didactice vacante
Toate disciplinele
1. Elaborarea unui proiect de lecție
2. Susținerea unei ore de curs.
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare și pentru siguranța alimentelor ce stabilește regulile
pentru prelevare de probe de produse de origine animală pentru examenul de laborator
În temeiul prevederilor art. 10 lit.
veterinare și pentru siguranța alimentelor,
ulterioare,
în baza Hotărârii Guvernului nr.
Veterinare și pentru Siguranța Alimentelor
Guvernului nr. 1.557/2004,
văzând Referatul de aprobare nr.

b) din Ordonanța Guvernului nr. 42/2004 privind organizarea activității sanitaraprobată cu modificări prin Legea nr. 215/2004, cu modificările și completările
308/2004 privind organizarea și funcționarea Autorității Naționale Sanitare
și a unităților din subordinea acesteia, modificată și completată prin Hotărârea
30.198 din 14 ianuarie 2005, întocmit de Direcția generală sanitară veterinară,

președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor ce stabilește regulile pentru
prelevare de probe de produse de origine animală pentru
examenul de laborator, prevăzută în anexa*) care face
parte integrantă din prezentul ordin.
Art. 2. — Institutele veterinare de profil și direcțiile
sanitar-veterinare și pentru siguranța alimentelor județene și

a municipiului București vor duce la îndeplinire prevederile
prezentului ordin.
Art. 3. — Autoritatea Națională Sanitară Veterinară și
pentru Siguranța Alimentelor va controla modul de
îndeplinire a prevederilor prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

p. Președintele Autorității Naționale Sanitare Veterinare și pentru Siguranța Alimentelor,
Gabriel Vasile Drăgan
București, 24 ianuarie 2005.
Nr. 13.
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare și pentru siguranța alimentelor ce stabilește
proceduri pentru efectuarea controalelor sanitare veterinare la posturile de inspecție
și controale veterinare de frontieră ale României, pentru produse importate din țări terțe
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
văzând Referatul de aprobare nr. 50.148 din 27 ianuarie 2005, întocmit de Direcția generală inspecție, control,
inspecție la frontieră și coordonarea institutelor veterinare din structura Autorității Naționale Sanitare Veterinare și pentru
Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară și
pentru siguranța alimentelor ce stabilește proceduri pentru
efectuarea controalelor sanitare veterinare la posturile de
inspecție și controale veterinare de frontieră ale României,
pentru produse importate din țări terțe, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — Prezentul ordin constituie transpunerea oficială
a Regulamentului Comisiei 136/2004/CE ce stabilește
proceduri pentru efectuarea controalelor veterinare la
posturile de inspecție la frontieră, pentru produse importate
din țări terțe, publicat în Jurnalul Oficial al Comunităților
Europene (JOCE) nr. L 21 din 28 ianuarie 2004, p. 11.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
45 de zile de la publicare.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 2 februarie 2005.
Nr. 21.
*) Anexa se publică ulterior în Monitorul Oficial al României, Partea I, nr. 230 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

MONITORUL OFICIAL AL ROMÂNIEI, PARTEA I, Nr. 230/18.III.2005

15

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce menționează unitățile
din rețeaua computerizată ANIMO din Comunitate
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
văzând Referatul de aprobare nr. 50.146 din 27 ianuarie 2005, întocmit de Direcția generală inspecție, control,
inspecție la frontieră și coordonarea institutelor veterinare din structura Autorității Naționale Sanitare Veterinare și pentru
Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
menționează unitățile din rețeaua computerizată ANIMO din
Comunitate, prevăzută în anexa*) care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — Prezentul ordin constituie transpunerea oficială
a Deciziei Comisiei 2002/459/CE ce listează unități din
rețeaua computerizată ANIMO și abrogă Decizia
2000/287/CE, publicată în Jurnalul Oficial al Comunităților
Europene (JOCE) nr. L 159 din 17 iunie 2002, p. 27.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la publicare.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 2 februarie 2005.
Nr. 24.
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce introduce un document
privind declararea și controalele veterinare efectuate asupra animalelor vii provenind
din țări terțe și care intră pe teritoriul României
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
văzând Referatul de aprobare nr. 50.134 din 26 ianuarie 2005, întocmit de Direcția generală inspecție, control,
inspecție la frontieră și coordonarea institutelor veterinare din structura Autorității Naționale Sanitare Veterinare și pentru
Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
introduce un document privind declararea și controalele
veterinare efectuate asupra animalelor vii provenind din țări
terțe și care intră pe teritoriul României, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.

Art. 3. — Prezentul ordin constituie transpunerea oficială
a Regulamentului Comisiei 282/2004 ce introduce un
document pentru declararea și controalele veterinare
efectuate asupra animalelor vii provenind din țări terțe și
care intră în Comunitate, publicat în Jurnalul Oficial al
Comunităților Europene (JOCE) nr. L 49 din 19 februarie
2004, p. 11.
Art. 4. — Prezentul ordin va fi publicat în Monitorul
Oficial al României, Partea I, și va intra în vigoare la 45
de zile de la publicare.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 2 februarie 2005.
Nr. 25.
*) Anexa se publică ulterior în Monitorul Oficial al României, Partea I, nr. 230 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 230/18.III.2005

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind măsurile generale
pentru prevenirea și combaterea bolilor infectocontagioase și parazitare la animale
În baza prevederilor art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004, cu modificările și completările
ulterioare,
văzând Referatul de aprobare nr. 30.486 din 31 ianuarie 2005, întocmit de Direcția generală sanitară veterinară,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
măsurile generale pentru prevenirea și combaterea bolilor
infectocontagioase și parazitare la animale, prevăzută în
anexa*) care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele centrale de profil,
direcțiile sanitar-veterinare și pentru siguranța alimentelor
județene, respectiv a municipiului București, și toți cei
interesați vor duce la îndeplinire prevederile prezentului
ordin.

Art. 3. — La data intrării în vigoare a prevederilor
prezentului ordin se abrogă partea a II-a îMăsuri generale
pentru prevenirea și combaterea bolilor transmisibile la
animale“ și partea a V-a îIndicații pentru efectuarea
anchetei epizootologice și Instrucțiuni privind efectuarea
dezinfecției, dezinsecției și deratizării“ din Ordinul ministrului
agriculturii și industriei alimentare nr. 114/1975, Norme și
măsuri sanitare veterinare, elaborate în baza Legii sanitare
veterinare nr. 60/1974, republicată.
Art. 4. — Prezentul ordin se va publica în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 3 februarie 2005.
Nr. 26.
*) Anexa se publică ulterior în Monitorul Oficial al României, Partea I, nr. 230 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 230/18.III.2005 conține 16 pagini.

Prețul: 10.500 lei vechi/1,05 lei noi

&JUYDGY|013292]
ISSN 1453—4495

