PARTEA

Anul 173 (XVII) — Nr. 729

I

LEGI, DECRETE, HOTĂRÂRI ȘI ALTE ACTE

Joi, 11 august 2005

SUMAR

Nr.

Pagina

Nr.

DECIZII ALE CURȚII CONSTITUȚIONALE
Decizia nr. 349 din 28 iunie 2005 referitoare la excepția
de neconstituționalitate a dispozițiilor art. 101 din
Ordonanța de urgență a Guvernului nr. 221/2000
privind pensiile și alte drepturi de asigurări sociale
ale avocaților .............................................................

Agenției de Compensare pentru Achiziții de
Tehnică Specială .......................................................

1–3

— Decizie pentru aprobarea statului de funcții și a
criteriilor de selecție pentru angajarea personalului

DECIZII

ALE

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE PRIMULUI-MINISTRU
398.

Pagina

CURȚII

764.

— Ordin al ministrului sănătății pentru aprobarea
procedurii de înregistrare la Ministerul Sănătății a
laboratoarelor care efectuează monitorizarea
calității apei potabile în cadrul controlului oficial al
apei potabile ..............................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 349
din 28 iunie 2005

referitoare la excepția de neconstituționalitate a dispozițiilor art. 101 din Ordonanța de urgență
a Guvernului nr. 221/2000 privind pensiile și alte drepturi de asigurări sociale ale avocaților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 101 din Ordonanța de urgență
a Guvernului nr. 221/2000 privind pensiile și alte drepturi
de asigurări sociale ale avocaților, excepție ridicată de Ion
Paltin în Dosarul nr. 9.804/AS/2004 al Tribunalului
București — Secția a VIII-a conflicte de muncă, asigurări
sociale, contencios administrativ și fiscal.
La apelul nominal răspunde autorul excepției. Lipsește
Casa de Asigurări a Avocaților, față de care procedura de
citare este legal îndeplinită.
Având cuvântul, autorul excepției susține excepția, astfel
cum aceasta a fost ridicată în fața instanței de judecată.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 729/11.VIII.2005

Reprezentantul Ministerului Public pune concluzii de
respingere a excepției de neconstituționalitate ca fiind
inadmisibilă, arătând că excepția ridicată nu vizează
aspecte de neconstituționalitate, ci se referă la aplicarea
legii de către Casa de Asigurări a Avocaților.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2005, pronunțată în
Dosarul nr. 9.804/AS/2004, Tribunalul București — Secția
a VIII-a conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 101 din
Ordonanța de urgență a Guvernului nr. 221/2000, excepție
ridicată de Ion Paltin într-o cauză ce are ca obiect o
contestație la decizia de recalculare a pensiei.
În motivarea excepției de neconstituționalitate autorul
acesteia susține că dispozițiile art. 101 din Ordonanța de
urgență a Guvernului nr. 221/2000 sunt neconstituționale,
întrucât au dat naștere la interpretări discriminatorii, ceea
ce a determinat refuzul Casei de Asigurări a Avocaților de
a-i recalcula din oficiu atât pensia ce i se cuvine din
sistemul de asigurări al avocaților, cât și cea cuvenită din
sistemul public de pensii, ambele fiind existente la data
intrării în vigoare a legii de aprobare a ordonanței.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că excepția ridicată este neîntemeiată, având în
vedere că textul de lege criticat nu încalcă prevederile
art. 16 alin. (1) din Constituție. Acest text de lege nu face
distincție între pensii în funcție de plătitorul acestora, ci are
în vedere toate pensiile avocaților aflate în plată la 25 iulie
2001.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția de neconstituționalitate
ridicată este neîntemeiată. Arată în acest sens că
semnatarul excepției de neconstituționalitate critică modul
de interpretare și aplicare a textului de lege în cazuri
concrete. Apreciază că dispozițiile de lege criticate nu fac
nici o distincție între pensii în funcție de plătitorul acestora
și nu creează nici o diferență de tratament juridic între
categorii distincte de pensionari, fiind aplicabile tuturor
persoanelor care, la data intrării în vigoare a legii, se aflau
în ipoteza vizată de text, neavând relevanță în această
situație care era modalitatea de plată a pensiei.
Avocatul Poporului apreciază că dispozițiile legale
criticate sunt constituționale, deoarece nu instituie privilegii
sau discriminări, fiind aplicabile tuturor subiectelor de drept
care se încadrează în ipoteza normei juridice. Arată că
instanța de drept constituțional nu se poate pronunța
asupra modului de interpretare a legii, ci numai asupra
înțelesului său contrar Constituției, interpretarea legii fiind
atributul suveran al instanței de judecată în opera de
înfăptuire a justiției.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, susținerile părții prezente, concluziile
procurorului și dispozițiile de lege criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 101 din Ordonanța de urgență a Guvernului
nr. 221/2000 privind pensiile și alte drepturi de asigurări
sociale ale avocaților, publicată în Monitorul Oficial al
României, Partea I, nr. 610 din 28 noiembrie 2000,
aprobată cu modificări și completări prin Legea
nr. 452/2001, publicată în Monitorul Oficial al României,
Partea I, nr. 413 din 25 iulie 2001, dispoziții potrivit cărora
îPensiile existente la data intrării în vigoare a legii de aprobare
a prezentei ordonanțe de urgență se vor recalcula în termen de
6 luni“.
În opinia autorului excepției dispozițiile legale criticate
încalcă prevederile art. 16 alin. (1) din Constituție, conform
cărora îCetățenii sunt egali în fața legii și a autorităților publice,
fără privilegii și fără discriminări“.
Examinând excepția de neconstituționalitate, Curtea
Constituțională constată următoarele:
Ordonanța de urgență a Guvernului nr. 221/2000 și
Legea nr. 452/2001 de aprobare a acestei ordonanțe au
ca obiect de reglementare exclusiv drepturile de pensie și
alte drepturi de asigurări sociale ale avocaților, acordate în
cadrul sistemului de asigurări sociale ale avocaților.
Art. 131 alin. (1) din ordonanță prevede recunoașterea
reciprocă între sistemul de pensii al avocaților și sistemul
public de pensii a stagiilor de cotizare, respectiv a vechimii
în muncă, în vederea deschiderii dreptului la pensia pentru
limită de vârstă, de retragere definitivă din profesie, de
invaliditate și de urmaș, iar alin. (2) al aceluiași articol
precizează că pensia în sistemul de pensii al avocaților se
stabilește numai pentru stagiul de cotizare realizat în acest
sistem.
Art. 14 alin. (4) din ordonanță prevede stingerea
decontărilor reciproce dintre Casa de Asigurări a Avocaților
și celelalte sisteme de pensii în anul bugetar 2001.
Alin. (3) al aceluiași articol dispune ca reglementările
tranzitorii privind recalcularea pensiilor aflate în plată,
potrivit art. 101, precum și cele privind pensiile de retragere
anticipată din profesie să fie prevăzute în Statutul Casei de
Asigurări a Avocaților.
Nemulțumirile autorului excepției se referă la modul de
interpretare și aplicare de către Casa de Asigurări a
Avocaților a dispozițiilor art. 101 din Ordonanța de urgență
a Guvernului nr. 221/2000, solicitând Curții Constituționale
o altă interpretare ori completarea cu precizări suplimentare
a acestor dispoziții legale, ceea ce excede atribuțiilor Curții,
potrivit dispozițiilor art. 2 alin. (3) din Legea nr. 47/1992,
care prevăd: îCurtea Constituțională se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile
supuse controlului.“
În raport cu aceste prevederi legale, excepția ridicată
apare ca fiind inadmisibilă, fapt ce trebuia să fie constatat
de instanța judecătorească, care, potrivit dispozițiilor art. 29
alin. (6) din Legea nr. 47/1992, avea obligația să respingă
excepția printr-o încheiere motivată, fără a mai sesiza
Curtea Constituțională.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 729/11.VIII.2005

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 101 din Ordonanța de urgență
a Guvernului nr. 221/2000 privind pensiile și alte drepturi de asigurări sociale ale avocaților, excepție ridicată de Ion
Paltin în Dosarul nr. 9.804/AS/2004 al Tribunalului București — Secția a VIII-a conflicte de muncă, asigurări sociale,
contencios administrativ și fiscal.
Definitivă și general obligatorie.
Pronunțată în ședința publică din data de 28 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru aprobarea statului de funcții și a criteriilor de selecție
pentru angajarea personalului Agenției de Compensare
pentru Achiziții de Tehnică Specială
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare,
Primul-ministru emite prezenta decizie.
Articol unic. — Se aprobă statul de funcții al Agenției de Compensare
pentru Achiziții de Tehnică Specială, conform anexei care face parte
integrantă din prezenta decizie. Criteriile de selecție a personalului aplicabile
în cazul angajărilor la Agenția de Compensare pentru Achiziții de Tehnică
Specială sunt cele prevăzute în anexa nr. 12 la Hotărârea Guvernului
nr. 281/1993 cu privire la salarizarea personalului din unitățile bugetare, cu
modificările ulterioare.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 1 august 2005.
Nr. 398.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 729/11.VIII.2005
ANEXĂ*)

Președintele Agenției de Compensare pentru Achiziții de Tehnică Specială,
Cristian Tarara
*) Anexa este reprodusă în facsimil.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru aprobarea procedurii de înregistrare la Ministerul Sănătății a laboratoarelor
care efectuează monitorizarea calității apei potabile în cadrul controlului oficial al apei potabile
Văzând Referatul de aprobare al Direcției de sănătate publică nr. 8.845 din 15 iulie 2005,
în conformitate cu prevederile art. 7 alin. (11), (12), (5), (51) și (6) din Legea nr. 458/2002 privind calitatea apei
potabile, astfel cum a fost modificată prin Legea nr. 311/2004, precum și ale art. 9 alin. (1), art. 15 alin. (1)—(9), art. 16
alin. (1) și (2) și ale art. 20 alin. (6) și (7) din Normele de supraveghere, inspecție sanitară și monitorizare a calității apei
potabile și a Procedurii de autorizare sanitară a producției și distribuției apei potabile, aprobate prin Hotărârea Guvernului
nr. 974/2004,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — (1) Se aprobă procedura de înregistrare a
laboratoarelor care efectuează monitorizarea calității apei
potabile în cadrul controlului oficial al apei potabile.
(2) Procedura prevăzută la alin. (1) conține condițiile
administrative și tehnice în baza cărora laboratoarele
se înregistrează la Direcția de sănătate publică din

cadrul Ministerului Sănătății, denumită în continuare
DSPMS.
(3) Potrivit procedurii prevăzute la alin. (1), Ministerul
Sănătății, prin DSPMS, elaborează și actualizează Registrul
laboratoarelor pentru monitorizarea calității apei potabile,
denumit în continuare Registru.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 729/11.VIII.2005
Art. 2. — În sensul prezentului ordin, următorii termeni
se definesc astfel:
a) înregistrarea — recunoașterea oficială la Ministerul
Sănătății a faptului că un laborator care este competent să
execute anumite teste și anumite tipuri de măsurători face
parte dintre laboratoarele care fac controlul oficial al calității
apei potabile;
b) Registru — lista completă a laboratoarelor
înregistrate la Ministerul Sănătății, care efectuează
prelevarea și analiza probelor de apă potabilă în vederea
realizării programului de monitorizare în cadrul controlului
oficial al calității apei potabile;
c) Direcția de sănătate publică din cadrul Ministerului
Sănătății (DSPMS) — direcția care, în calitate de autoritate
de stat, coordonează domeniul sănătății în relație cu
factorii de mediu;
d) client — orice persoană fizică sau juridică ce solicită
analizarea calității apei potabile în cadrul controlului oficial
al calității apei, definit conform Legii nr. 458/2002 privind
calitatea apei potabile, cu modificările și completările
ulterioare;
e) evaluator — specialistul din institutele de sănătate
publică/centrul de sănătate publică, care elaborează
referatul de evaluare a unui laborator în cadrul procedurii
de înregistrare a acestuia la Ministerul Sănătății;
f) program de monitorizare — monitorizarea de control și
de audit a calității apei potabile la ieșirea din stația de
tratare, la consumator, a apei îmbuteliate în sticle sau în
alte recipiente, a gheții alimentare fabricate din apă
potabilă și a apei folosite în industria alimentară;
g) referat de evaluare — documentul întocmit de către
evaluatorul desemnat, în urma analizării documentației
depuse de solicitant și a vizitei la fața locului, care stă la
baza procesului de înregistrare și care conține
recomandarea în baza căreia Ministerul Sănătății
înregistrează laboratoarele;
h) solicitant — persoana juridică ce face demersurile
necesare prevăzute de legislația în vigoare în vederea
înregistrării laboratorului al cărui reprezentant legal este.
Art. 3. — (1) Înregistrarea laboratoarelor se face în
funcție de tipul de monitorizare, în conformitate cu Legea
nr. 458/2002, cu modificările și completările ulterioare, după
cum urmează:
a) laboratoare care efectuează monitorizarea de control;
b) laboratoare care efectuează monitorizarea de control
și de audit a calității apei potabile.
(2) Monitorizarea de control a calității apei potabile se
poate face de către orice laborator care respectă
prevederile privind analiza calității apei potabile, conform
legislației în vigoare, și este înregistrat în conformitate cu
dispozițiile prezentului ordin.
(3) Monitorizarea de audit a calității apei potabile se
realizează numai de către laboratoarele aparținând
Ministerului Sănătății.
Art. 4. — (1) În situația în care un laborator
subcontractează anumite analize, trebuie să se asigure că
laboratorul subcontractat este la rândul său înregistrat
pentru analizele respective, conform prezentului ordin.
(2) În situația prevăzută la alin. (1) laboratorul care
subcontractează trebuie să aducă la cunoștință în scris
acest fapt atât clientului, cât și autorității teritoriale de
sănătate publică.
Art. 5. — (1) Înregistrarea laboratoarelor pentru
efectuarea monitorizării de control și de audit se face
pentru analiza parametrilor prevăzuți în Legea
nr. 458/2002, cu modificările și completările ulterioare.
(2) Înregistrarea laboratoarelor în vederea prelevării de
probe se realizează numai în condițiile în care laboratorul
realizează analizele parametrilor prevăzuți în Legea
nr. 458/2002, cu modificările și completările ulterioare.
Art. 6. — Înregistrarea este valabilă timp de 2 ani, în
condițiile în care nu apare nici o modificare care să

5

conducă la neconformarea cu datele furnizate la data
înregistrării. În vederea reînnoirii înregistrării se reia
procedura de înregistrare cu cel puțin 90 de zile înainte de
expirarea înregistrării.
Art. 7. — (1) În vederea înregistrării solicitantul depune
la DSPMS următoarele documente:
a) cererea de înregistrare în Registru, conform
modelului prezentat în anexa nr. I;
b) referatul de evaluare, eliberat în conformitate cu
prevederile art. 8.
(2) Laboratorul sau societatea comercială care are mai
multe sedii cu personal diferit va face demersurile
necesare de înregistrare pentru fiecare dintre laboratoarele
sale.
Art. 8. — (1) Referatul de evaluare în vederea
înregistrării laboratoarelor se eliberează de institutele de
sănătate publică București, Iași, Cluj-Napoca și Timișoara.
(2) Formatul standardizat al referatului de evaluare este
prezentat în anexa nr. II.
(3) Referatul de evaluare se eliberează în termen de
30 de zile de la data depunerii documentației, în baza
dosarului de înregistrare întocmit conform documentelor
prezentate în anexa nr. III și a unei vizite de evaluare la
fața locului.
(4) Instituțiile prevăzute la alin. (1) în coordonarea
Institutului de Sănătate Publică București elaborează un
ghid privind criteriile de funcționare a laboratoarelor de
monitorizare a calității apei potabile, în vederea înregistrării
la Ministerul Sănătății, care se va publica pe site-ul propriu
al fiecărei instituții, în termen de 30 de zile de la
publicarea prezentului ordin.
(5) Pentru laboratoarele acreditate din punctul de vedere
al calității, referatul de evaluare se întocmește numai pe
baza dosarului depus, dacă certificatul de acreditare
include în mod detaliat apa potabilă ca matrice analizată și
parametrii prevăzuți de Legea nr. 458/2002, cu modificările
și completările ulterioare.
Art. 9. — (1) Evaluarea dosarului se face de către
evaluatorii desemnați prin decizie a conducătorilor
instituțiilor enumerate la art. 8 alin. (1), în termen de 30 de
zile de la publicarea prezentului ordin.
(2) Evaluatorii trebuie să îndeplinească următoarele
criterii:
a) să posede diplomă universitară și cunoștințe
profesionale de profil;
b) să posede experiență de lucru în laborator de
minimum 5 ani;
c) să posede diploma de absolvire a unui curs de
auditori de la o instituție de profil;
d) să nu se afle în conflict de interese.
Art. 10. — (1) DSPMS, pe baza referatului de evaluare,
eliberează o rezoluție tipizată, conform anexei nr. IV,
efectuează înregistrarea și informează în scris solicitantul în
termen de 90 de zile de la data înregistrării cererii la
sediul său.
(2) Ministerul Sănătății, prin DSPMS, comunică
laboratorului tipul de monitorizare de audit/control, analizele
și metodele de analiză pentru care este înregistrat în
Registru, precum și numărul de cod al acestuia. Comunică
laboratorului, de asemenea, dacă acesta este înregistrat și
pentru prelevare de probe.
Art. 11. — (1) Toate laboratoarele supuse procedurii de
înregistrare la Ministerul Sănătății pot primi cel puțin câte o
vizită de supraveghere.
(2) Vizita de supraveghere este anunțată în prealabil și
este efecutată de către un evaluator desemnat de instituția
care deține dosarul de evaluare a laboratorului în cauză.
(3) Vizita de supraveghere se finalizează cu un referat
care se adaugă la dosarul laboratorului.
Art. 12. — Dacă la vizita de supraveghere laboratorul
nu îndeplinește condițiile impuse de procedura prevăzută
de prezentul ordin, acesta va primi un termen pentru

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 729/11.VIII.2005

punerea în aplicare a acțiunilor corective sau, în caz de
neconformare, este radiat din Registru prin decizie a
directorului DSPMS, în baza unui referat elaborat de către
evaluator.
Art. 13. — În situația în care laboratorul nu este de
acord cu decizia luată de a nu fi înregistrat sau de radiere
din Registru, poate face contestație la DSPMS, care va
desemna o comisie alcătuită din 3 evaluatori care vor
analiza cazul și vor elabora o recomandare finală.
Art. 14. — (1) Laboratoarele înregistrate trebuie să
îndeplinească în mod permanent cerințele și condițiile care
au stat la baza înregistrării lor.
(2) Laboratoarele trebuie să facă cunoscută, în scris,
instituției care a făcut referatul de evaluare orice modificare
pe care intenționează să o facă și care ar putea afecta
îndeplinirea cerințelor și respectarea condițiilor de
înregistrare, cu cel puțin 90 de zile înainte de punerea în
aplicare a modificării. Laboratoarele vor comunica în scris
și data pentru punerea în aplicare a modificării.
(3) În condițiile alin. (2), evaluatorul va face un nou
referat de evaluare pe care îl va adăuga la dosarul
laboratorului și, în cazul în care noile informații presupun
modificări în Registru, informează în scris DSPMS, în
decurs de 10 zile, în vederea operării modificărilor
respective.
Art. 15. — (1) Laboratoarele înregistrate trebuie să
participe la comparări interlaboratoare cel puțin o dată pe
an sau la cererea expresă a directorului DSPMS, pentru
toți parametrii care fac obiectul înregistrării.

(2) Laboratorul Național de Referință din Institutul de
Sănătate Publică București, în colaborare cu laboratoarele
instituțiilor prevăzute la art. 8 alin. (1), este responsabil de
organizarea de programe de comparări interlaboratoare.
Art. 16. — (1) Decizia de retragere a înregistrării unui
laborator determină actualizarea Registrului.
(2) În situația în care un laborator solicită radierea din
Registru, această hotărâre trebuie înaintată DSPMS cu
minimum 90 de zile înainte de încetarea activității.
(3) Radierea din Registru va fi însoțită de retragerea
numărului de cod care nu va mai fi alocat unui alt
laborator.
Art. 17. — (1) Costurile pentru întocmirea referatului de
evaluare se suportă de către solicitant.
(2) Cheltuielile generate de procesul de evaluare, de
evaluare în urma contestației și/sau de supraveghere a
laboratoarelor se suportă de către solicitant.
(3) Cheltuielile de monitorizare a calității apei potabile
se suportă de către client (a se înțelege client în sensul
prezentului ordin), conform devizului întocmit în conformitate
cu prevederile legale între părțile contractante.
Art. 18. — DSPMS, direcțiile de sănătate publică
județene și a municipiului București, institutele de sănătate
publică București, Iași, Cluj-Napoca, Timișoara/Centrul de
Sănătate Publică Târgu Mureș vor duce la îndeplinire
prevederile prezentului ordin.
Art. 19. — Anexele nr. I—IV fac parte integrantă din
prezentul ordin.
Art. 20. — Prezentul ordin se publică în Monitorul
Oficial al României, Partea I.

Ministrul sănătății,
Mircea Cinteză
București, 15 iulie 2005.
Nr. 764.
ANEXA Nr. I
CERERE

pentru solicitarea înregistrării în Registrul laboratoarelor pentru monitorizarea
calității apei potabile al Ministerului Sănătății
Domnule Director,
Subsemnatul .................................................................................................................................,
laborator acreditat ® neacreditat ®, solicit înregistrarea la Ministerul Sănătății — Direcția de
sănătate publică, în vederea prelevării ® analizării ® probelor de apă potabilă, pentru realizarea
programului de monitorizare pe anul ....... .
Solicitant:
Solicitantul este un laborator cu personalitate juridică Da I I / Nu I I
—
—
Denumirea și adresa completă (telefon/fax/e-mail) ..............................................................................................................
.....................................................................................................................................................................................................
................................................................................................................................................................................................
Numărul de înregistrare la registrul comerțului ............................................................. CUI ....................................................

Organizația care are personalitate juridică:
Denumirea și adresa completă (telefon/fax/e-mail) ...............................................................................................................
.....................................................................................................................................................................................................
.....................................................................................................................................................................................................
.....................................................................................................................................................................................................

Numele și adresa completă ale persoanei la care se găsește dosarul tehnic al laboratorului
.....................................................................................................................................................................................................
.....................................................................................................................................................................................................

Ministerul Sănătății
Registrul laboratoarelor pentru monitorizarea calității apei potabile
Domnului/Doamnei Director al Direcției de sănătate publică din cadrul Ministerului Sănătății

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 729/11.VIII.2005
ANEXA Nr. II
REFERAT DE EVALUARE

Instituția: .....................
Evaluator: ...................
Numele: ......................
Telefon: ......................
Activitățile evaluate

Prenumele: ...................
E-mail: ..........................
Referiri la documentele,
încăperile, instrumentele etc.
evaluate

Funcția: .................
Dacă au fost adecvate,
se va scrie DA
Dacă au fost inadecvate,
se va explicita

Organizația/laboratorul și
personalul
Spații
Metode de analiză
Echipamente
Reactivi și consumabile
Modul de manipulare a
probelor
Buletine de analiză:
locul de prelevare, timpul,
data și numărul de identificare
al probei
Pot constitui un suport de
decizie pentru autoritățile de
sănătate publică?
Modul de tratare a reclamațiilor
de la clienți
Evaluarea directă a modului
de efectuare a determinărilor
analitice (în timpul vizitei)
Enumerați parametrii și metodele
de analiză evaluate direct
Alte remarci
Concluziile evaluării:
A. Evaluarea personalului
Calificarea personalului
Evaluarea va evidenția dacă persoana are/nu are cunoștințe adecvate despre metodele de
analiză, instrumentele utilizate, raportarea rezultatelor etc.
B. Evaluarea laboratorului
În concluzie, cerințele sunt/nu sunt îndeplinite.
Lista parametrilor pentru care se solicită înregistrarea: ................................................................
Evaluat de către evaluatorul, data, semnătura .............................................................................
ANEXA Nr. III
DOCUMENTELE

necesare în vederea obținerii referatului de evaluare
În vederea obținerii referatului de evaluare, solicitantul
depune la sediul uneia dintre instituțiile enumerate
la art. 8 alin. (1) din ordin următoarele documente:
I. cererea de înregistrare conform anexei nr. I la ordin;
II. dosarul tehnic pentru înregistrarea laboratorului, care
va conține:
a) organigrama organizației/laboratorului;
b) lista membrilor personalului de laborator și CV-urile
acestora;
c) schița spațiului de laborator și anexele aferente;
d) lista aparaturii din dotare;
e) copii de pe certificatele de etalonare/verificare
metrologică a echipamentelor;
f) dovezi ale existenței sau ale construcției unui sistem
al calității în conformitate cu standardele în vigoare;
g) lista parametrilor chimici, microbiologici și de
radioactivitate pentru care se solicită înregistrarea, incluzând

lista metodelor de analiză utilizate și a metodelor de
prelevare, cu respectarea cerințelor prevăzute în anexa
nr. 3 la Legea nr. 458/2002 privind calitatea apei potabile,
cu modificările și completările aduse prin Legea
nr. 311/2004 (precizia, acuratețea și limita de detecție a
metodei);
h) raportul de activitate (numărul de prelevări de probe
și numărul de analize efectuate pentru parametrii pentru
care se solicită înregistrarea) pentru 12 luni precedente
cererii, pentru laboratoarele cu activitate a cărei durată este
mai mare de un an de zile;
i) dovezi în ceea ce privește controlul intern de calitate
și rezultatele controlului extern de calitate;
j) formatul buletinului de analiză;
k) modalitatea de comunicare electronică a buletinului
de analiză (e-mail);
l) lista tarifelor utilizate;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 729/11.VIII.2005
III. declarația pe propria răspundere:
Subsemnatul/subsemnata ......................................................., identificat/identificată cu B.I./C.I.
seria ... nr. ..., eliberat/eliberată la data de ......................, cu domiciliul în localitatea ....................,
str. ......................... nr. ..., bl. ..., sc. ..., ap. ..., sectorul/județul ......................, având
calitatea/funcția de ..........................., reprezentant al .............................., declar pe propria
răspundere că îndeplinesc următoarele cerințe:
— am întocmit o procedură scrisă de colaborare cu autoritatea de sănătate publică teritorială;
— cunosc și respect procedurile privind eșantionarea, recoltarea, transportul, pregătirea și
analiza probelor și modul de transmitere a rezultatelor obținute;
— întocmesc proceduri privind efectuarea, transmiterea, păstrarea și protecția înregistrărilor
urmărite, conform programului de monitorizare al clientului, care trebuie să fie vizat de autoritatea
de sănătate publică teritorială;
— cunosc și aplic procedurile de acțiune în cazul depășirii valorilor limită specificate, care sunt
stabilite de comun acord cu autoritatea de sănătate publică teritorială și cu clientul;
— dispun de proceduri de verificare a rezultatelor care să asigure corectitudinea datelor
transmise clientului și autorităților de sănătate publică;
— respect și aplic normele sanitare pe baza cărora s-a făcut înregistrarea laboratorului.
Data
.................

Semnătura
.........................

ANEXA Nr. IV
FORMULAR

de confirmare a înregistrării
Laboratorul: ......................................
Codul de înregistrare: .....................
Data evaluării: .................................
Evaluatorul: ......................................
DA/Comentariu

Evaluatorul a efectuat evaluarea conform procedurii
Acțiunile corective recomandate au fost puse în practică
(dacă este cazul)
Alte comentarii
Evaluatorul recomandă înregistrarea și semnează raportul
de evaluare
Concluzie:
Înregistrat pentru monitorizare de control ® de audit ® prelevare de probe ®
Neînregistrat ®
Anexe: 1. Lista parametrilor pentru care s-a solicitat înregistrarea
2. Metodele de analiză pentru care este autorizat
Semnătura directorului Direcției de sănătate publică din cadrul Ministerului Sănătății

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 729/11.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047143]
ISSN 1453—4495

PDF compression, OCR, web-optimization with CVISION's PdfCompressor

