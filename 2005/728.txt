Anul 173 (XVII) — Nr. 728

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 august 2005

SUMAR

Nr.

Pagina

Nr.

Pagina

HOTĂRÂRI ALE GUVERNULUI ROMÂNIEI
815.

816.

ACTE ALE ORGANELOR DE SPECIALITATE

— Hotărâre privind stabilirea criteriilor de acordare
a etichetei ecologice pentru grupul de produse
îtelevizoare“................................................................

ALE ADMINISTRAȚIEI PUBLICE CENTRALE

— Hotărâre privind modificarea Normelor
metodologice pentru punerea în aplicare a
prevederilor Legii nr. 152/1998 privind înființarea
Agenției Naționale pentru Locuințe, aprobate prin
Hotărârea Guvernului nr. 962/2001 .........................

2–4

837.

— Ordin al ministrului sănătății privind modificarea
Ordinului ministrului sănătății nr. 1.004/2000 pentru
aprobarea listelor cuprinzând substanțele prevăzute
la art. 6 din Legea nr. 178/2000 privind produsele

5–7

cosmetice ...................................................................

7–8

2

MONITORUL OFICIAL AL ROMÂNIEI, PARTEA I, Nr. 728/11.VIII.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea criteriilor de acordare a etichetei ecologice
pentru grupul de produse îtelevizoare“
În temeiul art. 108 din Constituția României, republicată, și al art. 8 alin. (1) din Hotărârea Guvernului
nr. 189/2002 privind stabilirea procedurii de acordare a etichetei ecologice,
Guvernul României adoptă prezenta hotărâre.
Art. 1. — Prezenta hotărâre stabilește criteriile de
acordare a etichetei ecologice pentru grupul de produse
îtelevizoare“.
Art. 2. — Prevederile prezentei hotărâri se aplică
grupului de produse îtelevizoare“, care cuprinde
echipamente electronice alimentate de la rețea, proiectate
să recepționeze, să decodeze și să afișeze semnale de
transmisie TV, fie analogice, fie digitale, transmise prin
semnale de satelit, de cablu sau de antenă, și care au o
dimensiune a ecranului de 25 cm (63,5 inch) ori mai mult.
Art. 3. — Performanța de mediu a produselor prevăzute
la art. 2 și compatibilitatea utilizării acestora cu cerințele de
mediu se evaluează pe baza criteriilor de acordare a
etichetei ecologice, prevăzute în anexa care face parte
integrantă din prezenta hotărâre.
Art. 4. — (1) Cerințele specifice de evaluare, verificare
și încercare sunt indicate pentru fiecare criteriu de acordare
a etichetei ecologice pentru grupul de produse îtelevizoare“.
Metodele de evaluare, verificare și încercare, altele decât
cele indicate pentru fiecare criteriu de performanță, se
utilizează cu acceptul autorității competente pentru
acordarea etichetei ecologice — Ministerul Mediului și
Gospodăririi Apelor, denumită în continuare autoritate
competentă.

(2) Operatorul economic care solicită acordarea etichetei
ecologice trebuie să furnizeze declarații, documentații,
analize, rapoarte de încercare sau documentație
suplimentară care să demonstreze conformitatea produsului
cu cerințele criteriilor de acordare a etichetei ecologice.
Acestea trebuie să provină de la operatorul economic —
producător, importator, prestator de servicii sau comerciant
și/sau furnizorul/furnizorii acestuia, după caz.
Art. 5. — Numărul de cod atribuit grupului de produse
îtelevizoare“ în scopuri administrative este î022“.
Art. 6. — (1) Prezenta hotărâre se aplică până la data
de 31 martie 2007.
(2) Criteriile de acordare a etichetei ecologice pentru
grupul de produse îtelevizoare“ se modifică în funcție de
progresul tehnic și se aprobă prin hotărâre a Guvernului.
Art. 7. — Prezenta hotărâre intră în vigoare la 30 de zile
de la data publicării în Monitorul Oficial al României,
Partea I.
Art. 8. — Prezenta hotărâre transpune Decizia Comisiei
Europene 2002/255/CE privind stabilirea criteriilor ecologice
pentru acordarea etichetei ecologice comunitare
televizoarelor, publicată în Jurnalul Oficial al Comunităților
Europene (JOCE) nr. L 87/2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul economiei și comerțului,
Codruț Ioan Șereș
Ministrul integrării europene,
Ene Dinga
București, 14 iulie 2005.
Nr. 815.
ANEXĂ

CRITERII
de acordare a etichetei ecologice pentru grupul de produse îtelevizoare“
Criteriile de acordare a etichetei ecologice pentru grupul
de produse îtelevizoare“ promovează cu precădere:
a) reducerea pagubelor sau a riscurilor asupra mediului,
legate de utilizarea energiei — încălzirea globală,
acidifierea, epuizarea resurselor neregenerabile —, prin
reducerea consumului de energie;
b) reducerea pagubelor asupra mediului, legate de
utilizarea de resurse naturale prin încurajarea refolosirii, a
reciclării și întreținerii unui televizor;

c) reducerea pagubelor asupra mediului sau a riscurilor
determinate de utilizarea substanțelor periculoase, prin
reducerea utilizării acestora.
Prezentele criterii încurajează punerea în aplicare a
celor mai bune practici — folosirea optimă a mediului și
conștientizarea aspectelor de mediu de către consumatori.
Mai mult, marcarea componentelor din plastic încurajează
reciclarea.

MONITORUL OFICIAL AL ROMÂNIEI, PARTEA I, Nr. 728/11.VIII.2005
Prezentele criterii sunt stabilite la niveluri care
promovează etichetarea televizoarelor produse cu impact
redus asupra mediului.
Cerințe de evaluare și verificare
Pentru fiecare criteriu sunt indicate cerințele specifice de
evaluare și verificare.
Dacă este cazul, se pot folosi metode de încercare
diferite de cele indicate pentru fiecare criteriu, dacă
autoritatea competentă care evaluează cererea apreciază
că acestea sunt echivalente.
Dacă este posibil, încercările ar trebui efectuate de
laboratoare acreditate corespunzător sau de laboratoare
care îndeplinesc cerințele din Standardul SR EN ISO CEI
17025:2001 și care au competența de a efectua încercările
relevante.
Dacă este cazul, autoritatea competentă poate solicita
documentație suplimentară care să demonstreze
conformitatea produsului cu cerințele criteriilor de acordare
a etichetei ecologice și poate efectua verificări
independente.
Se recomandă autorității competente să țină seama de
aplicarea sistemelor de management de mediu, conform
Ordinului ministrului agriculturii, pădurilor, apelor și mediului
nr. 50/2004 privind stabilirea procedurii de organizare și
coordonare a schemelor de management de mediu și audit
(EMAS) în vederea participării voluntare a organizațiilor la
aceste scheme sau conform Standardului SR EN ISO
14001:1997, în momentul evaluării cererilor sau al verificării
respectării criteriilor.

3

N O T Ă:

Aplicarea respectivelor sisteme de management nu este
obligatorie.
Criterii
1. Reducerea consumului de energie

a) Televizorul trebuie să aibă un comutator de închidere
plasat în partea din față și foarte vizibil.
b) Consumul pasiv în stand-by al televizorului trebuie să
fie ≤ 1,0 wați.
Consumul pasiv în stand-by reprezintă consumul de
energie când televizorul este conectat la o sursă de
energie, nu produce sunet sau imagine și așteaptă să fie
comutat în modurile îoprit“, îstand-by activ“ sau îpornit“ la
primirea unui semnal direct sau indirect, de exemplu de la
o telecomandă.
c) La televizoarele care au un receptor/decodor digital
integrat (IRD), consumul activ în stand-by al televizorului
trebuie să fie ≤ 9,0 wați.
Consumul activ în stand-by reprezintă consumul de
energie când televizorul este conectat la o sursă de
energie, nu produce nici sunet, nici imagine și
schimbă/receptează date cu/de la o sursă externă.
d) Televizorul trebuie să aibă un indice de randament
energetic în modul pornit (EEIon) sub 65% din consumul în
cazul de bază al unui televizor de același format. Indicele
de randament energetic în modul pornit (EEIon) se obține
din ecuația:

EEIon = Pon/Pon,bc,
în care:
Pon = consumul de energie măsurat al televizorului în modul pornit;
Pon,bc = consumul de energie standard în cazul televizorului în modul pornit. Acesta se
calculează cu formula următoare:
Pon,bc = 16 + 16 x idd + 0,75 x format x scrnsize + digit x 33 + 0,38 x scrnarea,
0,825

în care:
— digit este egal cu 1 dacă televizorul are procesare
digitală pentru scanarea imaginii și 0 dacă nu are
asemenea procesare;
— format este egal cu 0,80 pentru un ecran standard
(raportul dimensiunilor 4:3) și 0,87 pentru ecran lat (raportul
dimensiunilor 16:9);
— scrnsize — diagonala ecranului, în cm;
— scrnarea — suprafața ecranului în dm2, egală cu
scrnsize x scrnsize x 0,48/100 pentru un ecran standard
(raportul dimensiunilor 4:3) și scrnsize x scrnsize x
0,427/100 pentru ecran lat (raportul dimensiunilor 16:9);
— idd este egal cu 1 dacă televizorul are un decodor
digital integrat pentru transmisia de semnale digitale, în
celelalte cazuri fiind egal cu 0.
Evaluare și verificare: Agentul economic care solicită
acordarea etichetei ecologice trebuie să prezinte un raport
de încercare care să ateste că nivelul consumului de
energie, în fiecare dintre aceste moduri, a fost măsurat
utilizându-se procedurile prevăzute în Standardul SR EN
50301:2003 (metode de măsurare la receptoare pentru
transmisie de emisiuni de televiziune). Raportul trebuie să
specifice consumul de energie măsurat în fiecare mod,
consumul calculat în modul pornit în cazul de bază și

procentajul calculat al consumului în modul pornit în cazul
de bază.
2. Durata de utilizare

Producătorul are obligația să ofere un termen de
garanție pentru produs, care să asigure că televizorul va
funcționa cel puțin 2 ani. Această garanție este valabilă de
la data livrării produsului către consumator.
Piesele de schimb electronice compatibile se asigură de
producător, reprezentantul său autorizat sau de importator
o perioadă de cel puțin 7 ani de la data fabricării ultimului
televizor din seria respectivă de fabricație.
Evaluare și verificare: Agentul economic care solicită
acordarea etichetei ecologice trebuie să declare
conformitatea produsului cu aceste cerințe.
3. Preluarea și reciclarea

Producătorul are obligația să preia gratuit pentru
reciclare televizoare și orice componentă care a fost
înlocuită, cu excepția celor care au fost deteriorate de
utilizator.
În plus, produsul trebuie să îndeplinească următoarele
cerințe:
a) producătorul verifică demontarea unității de sistem și
elaborează un raport de demontare care este pus la
dispoziție terților, la cerere. Din raport trebuie să rezulte
următoarele calități ale conexiunilor:

4

MONITORUL OFICIAL AL ROMÂNIEI, PARTEA I, Nr. 728/11.VIII.2005

• sunt ușor de găsit și accesibile;
• sunt standardizate, pe cât posibil;
• sunt accesibile cu instrumente obișnuite;
b) materialele incompatibile și periculoase sunt
separabile;
c) 90% (în volum) din materialele plastice și metalice
din carcasă și șasiu sunt reciclabile din punct de vedere
tehnic;
d) 90% (în greutate) din sticla folosită la tubul catodic
este reciclabilă din punct de vedere tehnic;
e) dacă sunt necesare etichete, acestea trebuie să fie
ușor de dezlipit sau inseparabile de aparat;
f) piesele din material plastic trebuie să îndeplinească
următoarele cerințe:
— să nu conțină plumb sau cadmiu adăugat în mod
intenționat;
— să fie dintr-un singur polimer sau din polimeri
compatibili, cu excepția carcasei, care trebuie să fie făcută
din maximum două tipuri de polimeri separabili;
— să nu conțină elemente încastrate din metal, care să
nu poată fi separate;
g) componentele din material plastic care au o masă
mai mare de 25 g trebuie să îndeplinească următoarele
cerințe:
— nu trebuie să conțină substanțele ignifuge prevăzute
în tabelul următor:
Denumirea

decabromdifenil eter
monobromdifenil eter
dibromdifenil eter
tribromdifenil eter
tetrabromdifenil eter
pentabromdifenil eter
hexibromdifenil eter
heptabromdifenil eter
octabromdifenil eter
nonabromdifenil eter
decabromdifenil eter
clorparafine cu lungimea catenei
de 10—13 atomi de C,
conținut de clor > 50% din greutate

Nr. CAS

13654-09-6
101-55-3
2050-47-7
49690-94-0
40088-47-9
32534-81-9
36483-60-0
68928-80-3
32536-52-0
63936-56-1
1163-19-5

Evaluare și verificare: Agentul economic și/sau furnizorii
care solicită acordarea etichetei ecologice trebuie să
declare conformitatea produsului cu aceste cerințe. Agentul
economic care solicită acordarea etichetei ecologice trebuie
să prezinte autorității competente care evaluează cererea
de acordare a etichetei ecologice o copie a raportului de
demontare.
4. Instrucțiuni pentru utilizator

Produsul se introduce pe piață însoțit de manualul de
utilizare care furnizează informații relevante pentru
consumator, oferind recomandări privind utilizarea sa
corectă din punct de vedere al mediului:
a) informații că televizorul trebuie oprit cu ajutorul
comutatorului de închidere plasat pe aparat, dacă urmează
să nu mai fie folosit un anumit interval de timp, pentru că
astfel se face economie de energie;
b) informații că produsul consumă electricitate în modul
stand-by și cum poate fi micșorat acest consum;
c) informații că energia consumată în timpul folosirii
poate fi redusă semnificativ dacă nivelul de strălucire a
imaginii este redus, scăzându-se astfel și costurile totale
de funcționare;
d) informații despre termenul de garanție și despre
disponibilitatea pieselor de schimb;
e) informații despre faptul că produsul a fost proiectat
pentru a permite reciclarea corespunzătoare și că nu
trebuie aruncat;
f) indicații despre modul în care consumatorul poate
utiliza oferta de preluare a producătorului;
g) informații că produsul a primit eticheta ecologică,
însoțit de o scurtă explicație despre semnificația acestui
fapt, precum și indicația că se pot găsi mai multe informații
despre eticheta ecologică pe pagina web a Ministerului
Mediului și Gospodăririi Apelor: http://www.mappm.ro.
Evaluare și verificare: Agentul economic care solicită
acordarea etichetei ecologice trebuie să declare
conformitatea produsului cu aceste cerințe și să prezinte o
copie a instrucțiunilor de folosire autorității competente care
evaluează solicitarea.
5. Declarația de mediu

85535-84-8

— nu trebuie să conțină substanțe ignifuge sau
preparate ale acestor substanțe, cărora le sunt atribuite
sau le pot fi atribuite, în momentul aplicării, următoarele
fraze de risc: R45 (poate cauza cancer), R46 (poate
provoca modificări genetice ereditare), R50 (foarte toxic
pentru organismele acvatice), R51 (toxic pentru organismele
acvatice), R52 (nociv pentru organismele acvatice),
R53 (poate provoca efecte adverse pe termen lung asupra
mediului acvatic), R60 (poate afecta fertilitatea) sau
R61 (poate provoca în timpul sarcinii efecte adverse
asupra copilului), în conformitate cu Hotărârea Guvernului
nr. 490/2002 pentru aprobarea Normelor metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase;
— trebuie să fie prevăzute cu un marcaj permanent de
identificare a materialului, în conformitate cu Standardul SR ISO
11469:1998. Acest criteriu nu se aplică materialelor plastice
extrudate și ghidului de lumină de ecran de afișare plat.

Produsul trebuie însoțit de o declarație de mediu
disponibilă pentru consumator. Respectivul document
trebuie să fie în conformitate cu recomandările Raportului
tehnic 70 al Asociației Europene a Producătorilor de
Calculatoare ECMA îAtribute ecologice legate de produs“.
Evaluare și verificare: Agentul economic care solicită
acordarea etichetei ecologice trebuie să declare
conformitatea produsului cu această cerință și să prezinte
o copie a declarației de mediu autorității competente care
evaluează solicitarea.
6. Informații care figurează pe eticheta ecologică

Rubrica a 2-a a etichetei ecologice trebuie să conțină
următorul text:
a) consum foarte mic de energie;
b) proiectat să permită reciclarea.
Evaluare și verificare: Agentul economic care solicită
acordarea etichetei ecologice trebuie să declare
conformitatea produsului cu această cerință și să prezinte
o copie a etichetei ecologice, așa cum apare pe ambalaj
și/sau pe produs și/sau pe documentația însoțitoare.

MONITORUL OFICIAL AL ROMÂNIEI, PARTEA I, Nr. 728/11.VIII.2005

5

GUVERNUL ROMÂNIEI

HOTĂRÂRE
privind modificarea Normelor metodologice pentru punerea în aplicare a prevederilor
Legii nr. 152/1998 privind înființarea Agenției Naționale pentru Locuințe,
aprobate prin Hotărârea Guvernului nr. 962/2001
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Normele metodologice pentru punerea
în aplicare a prevederilor Legii nr. 152/1998 privind
înființarea Agenției Naționale pentru Locuințe, aprobate prin
Hotărârea Guvernului nr. 962/2001, publicată în Monitorul
Oficial al României, Partea I, nr. 626 din 4 octombrie 2001,
cu modificările și completările ulterioare, se modifică după
cum urmează:
1. Alineatele (4), (5) și (6) ale articolului 14 vor avea
următorul cuprins:
î(4) Stabilirea solicitanților care au acces la locuințe și a
ordinii de prioritate în soluționarea cererilor înregistrate în
condițiile alin. (1) și (3), precum și repartizarea locuințelor
se realizează, în mod obligatoriu, după criteriile prevăzute
în anexa nr. 11 și cu înscrierea în punctajul aferent
acestora. Adoptarea punctajului aferent criteriilor se face
numai cu avizul Ministerului Transporturilor, Construcțiilor și
Turismului.
(5) Structura pe specialități a membrilor comisiilor
sociale și punctajul aferent criteriilor pentru stabilirea ordinii
de prioritate în soluționarea cererilor se aprobă de consiliile
locale, la propunerea primarilor localităților, respectiv ai
sectoarelor municipiului București, și de consiliile județene,
la propunerea președintelui consiliului județean, cu
respectarea prevederilor prezentelor norme metodologice.
Pentru analizarea cererilor de locuințe destinate închirierii,
efectuate de tineri specialiști din învățământ și sănătate,
comisiile sociale se vor structura majoritar pe specialități
specifice domeniului respectiv și vor cuprinde specialiști
desemnați la propunerea autorităților publice centrale
interesate și/sau a serviciilor descentralizate în teritoriu ale
acestora.
(6) Solicitarea avizului Ministerului Transporturilor,
Construcțiilor și Turismului, prevăzut la alin. (4), se
efectuează de autoritățile prevăzute la alin. (1) și (3), odată
cu transmiterea inventarului locuințelor pentru tineri,
destinate închirierii, propuse a fi finanțate în cadrul
programului aprobat, conform art. 18.“
2. Articolul 15 va avea următorul cuprins:
îArt. 15. — (1) În urma analizării cererilor de locuințe
pentru tineri, destinate închirierii, comisiile sociale vor
prezenta consiliilor locale sau, după caz, consiliilor
județene, lista solicitanților care au acces la locuințele
pentru tineri, destinate închirierii, precum și propuneri
privind ordinea și modul de soluționare a cererilor, luând în
considerare folosirea spațiului locativ existent, precum și
construirea de locuințe noi în condițiile prezentelor norme
metodologice.

(2) Listele privind solicitanții care au acces la locuințe,
hotărârile consiliilor locale sau, după caz, hotărârile
consiliilor județene în legătură cu acordarea priorităților,
precum și criteriile care au stat la baza stabilirii acestora
vor fi date publicității prin afișare la un loc accesibil
publicului.
(3) Contestațiile cu privire la stabilirea accesului la
locuințe, precum și la acordarea priorităților în soluționarea
cererilor vor fi adresate primarului sau, după caz,
președintelui consiliului județean, în termen de 7 zile de la
afișarea listelor prevăzute la alin. (2). Primarul sau, după
caz, președintele consiliului județean va asigura
soluționarea contestațiilor în termen de 15 zile de la
primire, în condițiile legii.
(4) Data la care se poate efectua repartizarea
locuințelor pentru tineri, destinate închirierii, este
condiționată de data intrării acestora în proprietatea unității
administrativ-teritoriale în care sunt amplasate și este
stabilită prin protocolul încheiat conform prevederilor
art. 191 alin. (3). La data repartizării locuințelor solicitanții
acestora au obligația să reconfirme îndeplinirea criteriilor de
acces la locuințele pentru tineri, destinate închirierii.
(5) Lista de repartizare a locuințelor se întocmește prin
preluarea solicitanților înscriși în lista de prioritate stabilită
potrivit alin. (2) și (3), urmărindu-se asigurarea spațiului
locativ la care au dreptul solicitanții de locuință și evitându-se
repartizarea unor spații excedentare. Pentru stabilirea
numărului de camere la care au dreptul solicitanții de
locuință se aplică prevederile Legii locuinței nr. 114/1996,
republicată, cu modificările și completările ulterioare, cu
privire la exigențele minimale în asigurarea spațiului locativ
pe număr de persoane.
(6) Lista de repartizare se supune aprobării consiliului
local sau, după caz, consiliului județean și va fi dată
publicității prin afișare la un loc accesibil publicului; lista
aprobată rămâne definitivă după rezolvarea eventualelor
contestații în condițiile prevăzute la alin. (3).
(7) Repartizarea efectivă a locuințelor se face către
persoanele înscrise în lista rămasă definitivă, urmărindu-se,
după caz, repartizarea prioritară către persoane cu
handicap și asigurarea spațiului locativ la care au dreptul
solicitanții de locuințe, în ordinea descrescătoare a
numerelor de camere.
(8) Administrarea locuințelor pentru tineri, destinate
închirierii, se face în condițiile prevăzute de lege pentru
locuințele din fondul locativ de stat.“
3. Anexa nr. 11 se înlocuiește cu anexa la prezenta
hotărâre.

6

MONITORUL OFICIAL AL ROMÂNIEI, PARTEA I, Nr. 728/11.VIII.2005

4. În tot cuprinsul normelor metodologice, inclusiv în
anexele aferente acestora, denumirile îMinisterul
Lucrărilor Publice și Amenajării Teritoriului“ și îMinisterul

Lucrărilor Publice, Transporturilor și Locuinței“ se
înlocuiesc cu denumirea îMinisterul Transporturilor,
Construcțiilor și Turismului“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice și amenajarea
teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 14 iulie 2005.
Nr. 816.
ANEXĂ
(Anexa nr. 11 la normele metodologice)
CRITERII-CADRU

pentru stabilirea ordinii de prioritate în soluționarea cererilor de locuințe și în repartizarea locuințelor pentru tineri,
destinate închirierii
A. Criterii de acces la locuință:
1. Titularul cererii de locuință, care poate deveni
beneficiar al unei repartiții de locuință pentru tineri,
destinată închirierii, și titular al contractului de închiriere,
trebuie să fie major, în vârstă de până la 35 de ani la
data repartizării locuinței. Cererea de locuință se efectuează
numai individual și în nume propriu.
Acte doveditoare: copie autentificată de pe actul de
naștere și/sau de pe actul de identitate.
2. Titularul cererii de locuință și membrii familiei acestuia —
soț/soție, copii și/sau alte persoane aflate în întreținerea
acestuia —, să nu dețină și să nu fi deținut o altă locuință
în proprietate și/sau să nu fie beneficiarul unei alte locuințe
pentru tineri, destinată închirierii, în localitatea în care a
solicitat locuință (pentru sectoarele municipiului București
această restricție se referă la nedeținerea în proprietate a
unei locuințe în acest municipiu, indiferent în care sector al
acestuia).
Acte doveditoare: declarații autentificate ale titularului
cererii și, după caz, ale soției/soțului și ale celorlalți membri
majori din familia acestuia.
NOTĂ: Restricția nu are în vedere locuințele înstrăinate
în urma unei acțiuni de partaj sau locuințe trecute în
proprietatea statului în mod abuziv și care nu au fost
retrocedate în natură.

3. Titularul cererii de locuință să își desfășoare
activitatea în localitatea în care sunt amplasate locuințele.
Pentru sectoarele municipiului București și comunele din
județul Ilfov, limitrofe acestora, cuprinderea teritorială la
care se referă această cerință se va stabili de consiliile
locale, cu avizul Ministerului Transporturilor, Construcțiilor și
Turismului, pentru fiecare amplasament al locuințelor, și se
vor da publicității conform prevederilor art. 14 alin. (1) din
normele metodologice.
Acte doveditoare: adeverință de la locul de muncă, însoțită
de o copie de pe carnetul de muncă completat la zi.
4. Repartizarea locuințelor se face în limita fondului
disponibil, luându-se în considerare atât locuințele libere din
fondul existent, cât și locuințele ce urmează să fie finalizate
în cadrul unor obiective de investiții aprobate și cuprinse în
programul de construcții de locuințe pentru tineri, destinate
închirierii.
N O T Ă:

— Lista de priorități se stabilește anual.
— Solicitanții înscriși în lista de priorități, cu respectarea
criteriilor prevăzute la pct. 1, 2 și 3, care nu pot beneficia
de repartizarea unei locuințe în limita fondului disponibil în
anul respectiv, pot primi repartiții în anii următori, în limita
fondului disponibil în fiecare an și în noua ordine de
prioritate stabilită.

B. Criterii de ierarhizare stabilite prin punctaj:
1. Situația locativă actuală

1.1. Chiriaș în spațiu din fond locativ privat .................................................................. 10
1.2. Tolerat în spațiu ....................................................................................................... 7
1.3. Suprafața locuibilă deținută (cu chirie, tolerat în spațiu):
— m2/locatar sau membru al familiei solicitantului:
a) mai mare de 15 m2 și până la 18 m2 inclusiv ....................................................... 5
b) mai mare de 12 m2 și până la 15 m2 inclusiv ..................................................... 7
c) 8 m2 și până la 12 m2 inclusiv .................................................................................. 9
d) mai mică de 8 m2 ..................................................................................................... 10

pct.
pct.
pct.
pct.
pct.
pct.

7

MONITORUL OFICIAL AL ROMÂNIEI, PARTEA I, Nr. 728/11.VIII.2005
2. Starea civilă actuală

2.1. Stare civilă:
a) căsătorit ......................................................................................................................... 10 pct.
b) necăsătorit .......................................................................................................................... 8 pct.
2.2. Nr. de persoane în întreținere:
a) copii
• 1 copil ............................................................................................................................... 2 pct.
• 2 copii ............................................................................................................................... 3 pct.
• 3 copii ................................................................................................................................ 4 pct.
• 4 copii ............................................................................................................................... 5 pct.
• > 4 copii ........................................................................... 5 pct. + 1 pct. pentru fiecare copil
b) alte persoane, indiferent de numărul acestora ............................................................ 2 pct.
3. Starea de sănătate actuală

Boala de care suferă solicitantul, un alt membru al familiei sau aflat în întreținere
necesită, potrivit legii, însoțitor sau o cameră în plus ...................................................... 2 pct.
4. Vechimea cererii solicitantului

4.1.
4.2.
4.3.
4.4.
4.5.

până la 1 an ...............................................................................................................
între 1 și 2 ani .............................................................................................................
între 2 și 3 ani ............................................................................................................
între 3 și 4 ani ............................................................................................................
pentru fiecare an peste 4 ani .....................................................................................

1
3
6
9
4

pct.
pct.
pct.
pct.
pct.

5.1. fără studii și fără pregătire profesională ..................................................................... 5
5.2. cu școală generală, fără pregătire profesională ........................................................ 8
5.3. cu studii medii, fără pregătire profesională ............................................................. 10
5.4. cu studii medii sau profesionale de specialitate și/sau cu studii
superioare de scurtă durată ....................................................................................................... 13
5.5. cu studii superioare ..................................................................................................... 15

pct.
pct.
pct.

5. Nivelul de studii și/sau de pregătire profesională

pct.
pct.

6. Situații locative sau sociale deosebite

6.1. tineri proveniți din case de ocrotire socială și care au împlinit 18 ani ................. 15 pct.
6.2. tineri care au adoptat sau adoptă copii ................................................................ 10 pct.
6.3. tineri evacuați din case naționalizate ....................................................................... 5 pct.
N O T Ă:

— Criteriile de ierarhizare stabilite prin punctaj se aplică numai solicitanților de locuință care
au îndeplinit în totalitate criteriile specificate la lit. A de mai sus.
— În cazul înregistrării unor punctaje egale, solicitanții vor fi departajați în funcție de situația
locativă constatată la data efectivă a repartizării locuințelor, având prioritate, numai în acest caz,
solicitanții a căror situație locativă este sau poate deveni, în mod iminent, gravă. Dacă nici acest
criteriu nu este suficient, departajarea se poate face în funcție de vechimea cererii solicitantului,
luându-se în considerație data efectivă a înregistrării cererii (zi/lună/an), având prioritate, în acest
caz, solicitantul a cărui cerere are vechime mai mare. În cazul când departajarea nu se poate
efectua nici în baza acestor criterii, au prioritate solicitanții care au punctajul mai mare acordat pe
baza criteriilor cu caracter de protecție socială (starea civilă + starea de sănătate actuală).

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind modificarea Ordinului ministrului sănătății nr. 1.004/2000 pentru aprobarea listelor
cuprinzând substanțele prevăzute la art. 6 din Legea nr. 178/2000 privind produsele cosmetice
Văzând Referatul de aprobare al Direcției de sănătate publică din cadrul Ministerului Sănătății nr. 9.605/2005,
în conformitate cu prevederile art. 12 din Legea nr. 100/1998 privind asistența de sănătate publică, cu modificările
și completările ulterioare, și ale art. 6 și art. 8 alin. (1) din Legea nr. 178/2000 pentru produsele cosmetice, republicată,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,

8

MONITORUL OFICIAL AL ROMÂNIEI, PARTEA I, Nr. 728/11.VIII.2005
ministrul sănătății emite următorul ordin:

Art. I. — Ordinul ministrului sănătății nr. 1.004/2000
pentru aprobarea listelor cuprinzând substanțele prevăzute
la art. 6 din Legea nr. 178/2000 privind produsele
cosmetice, publicat în Monitorul Oficial al României, Partea I,
nr. 119 bis din 8 martie 2001, cu modificările ulterioare, se
modifică după cum urmează:
— În anexa nr. 2, partea B îColoranții care pot fi folosiți
numai în anumite condiții și limite de admisibilitate“, din
coloana îNumărul de index de culoare“ următorii coloranți
se abrogă: (CI) 12150, 20170, 27290.
Art. II. — Direcția de sănătate publică din cadrul
Ministerului Sănătății și direcțiile de sănătate publică
județene și a municipiului București vor duce la îndeplinire
prevederile prezentului ordin.

Art. III. — Prezentul ordin se publică în Monitorul Oficial
al României, Partea I, și intră în vigoare la data de
1 ianuarie 2007.
Art. IV. — Ordinul ministrului sănătății nr. 1.004/2000
pentru aprobarea listelor cuprinzând substanțele prevăzute
la art. 6 din Legea nr. 178/2000 privind produsele
cosmetice, cu modificările ulterioare, precum și cu cele
aduse prin prezentul ordin, va fi republicat în Monitorul
Oficial al României, Partea I, dându-se textelor o nouă
numerotare.
Art. V. — Prezentul ordin transpune Directiva Comisiei
2005/42/EC pentru amendarea Directivei Consiliului 76/768
în scopul adaptării anexelor II, IV și VI la progresul tehnic
al Comunității Europene în domeniul produselor cosmetice,
publicată în Jurnalul Oficial al Uniunii Europene L 158/19
din 21 iunie 2005.

Ministrul sănătății,
Mircea Cinteză

București, 3 august 2005.
Nr. 837.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 728/11.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047136]
ISSN 1453—4495

