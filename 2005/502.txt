PARTEA

Anul 173 (XVII) — Nr. 502

I

Marți, 14 iunie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.
nr. 23/2005 pentru modificarea și completarea
Legii nr. 371/2004 privind înființarea, organizarea
și funcționarea Poliției Comunitare ..........................

LEGI ȘI DECRETE
177.

— Lege pentru completarea art. 9 din Ordonanța
Guvernului nr. 39/1998 privind activitatea de
standardizare națională .............................................

499.

— Decret privind promulgarea Legii pentru
completarea art. 9 din Ordonanța Guvernului
nr. 39/1998 privind activitatea de standardizare
națională.....................................................................

2

501.

— Lege privind înființarea, organizarea și
funcționarea institutelor de teorie politică și
educație democratică ................................................
— Decret pentru promulgarea Legii privind
înființarea, organizarea și funcționarea institutelor
de teorie politică și educație democratică ..............

502.

— Lege privind aprobarea Ordonanței de urgență
a Guvernului nr. 23/2005 pentru modificarea și
completarea Legii nr. 371/2004 privind înființarea,
organizarea și funcționarea Poliției Comunitare......
— Decret pentru promulgarea Legii privind
aprobarea Ordonanței de urgență a Guvernului

´
6

484.

— Decret privind trecerea în rezervă a unui
general din Ministerul Apărării Naționale ................

6

— Decret privind trecerea în rezervă a unui
general din Ministerul Apărării Naționale ................

7

486.

— Decret privind trecerea în rezervă a unui
general din Ministerul Apărării Naționale ................

7

487.

— Decret privind trecerea în rezervă a unui
contraamiral de flotilă din Ministerul Apărării
Naționale ....................................................................

7–8

503.

3–4

— Decret privind conferirea Ordinului Virtutea
Militară în grad de Cavaler ......................................

485.

2

— Decret privind supunerea spre ratificare
Parlamentului a Acordului dintre România și
Comisia Comunităților Europene care modifică
Acordurile anuale de finanțare 2000, 2001, 2002,
2003 și Acordul multianual de finanțare, semnat la
Bruxelles și, respectiv, la București la
24 decembrie 2004 ...................................................

8

4

´
180.

5

483.

´
179.

Pagina

5

2

MONITORUL OFICIAL AL ROMÂNIEI, PARTEA I, Nr. 502/14.VI.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea art. 9 din Ordonanța Guvernului nr. 39/1998
privind activitatea de standardizare națională
Parlamentul României adoptă prezenta lege.
Art. I. — La articolul 9 din Ordonanța Guvernului
nr. 39/1998 privind activitatea de standardizare națională,
publicată în Monitorul Oficial al României, Partea I, nr. 43
din 30 ianuarie 1998, aprobată cu modificări și completări
prin Legea nr. 355/2002, se introduc trei alineate noi,
alineatele (4), (5) și (6), cu următorul cuprins:
î(4) Autoritățile și instituțiile cu funcție de reglementare
au obligația să consulte Asociația de Standardizare din
România — ASRO atunci când promovează acte normative
care vor cuprinde norme bazate pe standarde naționale
române, europene sau internaționale.
(5) Referirile la standardele naționale, europene sau
internaționale, în actele normative, trebuie să prevadă
explicit că aplicarea standardelor reprezintă o modalitate

recomandată pentru asigurarea conformității cu cerințele din
actele normative respective.
(6) Fac excepție de la prevederile alin. (5) actele
normative în care referirile la standarde naționale, europene
sau internaționale se fac potrivit reglementărilor europene
pe care acestea le transpun, precum și actele normative
care fac referire la aceste standarde din considerentele
prevăzute la art. 6 alin. (2), cu respectarea principiilor și
cerințelor ce decurg din convențiile și acordurile
internaționale la care România este parte.“
Art. II. — Ordonanța Guvernului nr. 39/1998 privind
activitatea de standardizare națională, aprobată cu
modificări și completări prin Legea nr. 355/2002, precum și
cu modificările aduse prin prezenta lege, se va republica
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 177.

PREȘEDINTELE ROMÂNIEI

DECRET
privind promulgarea Legii pentru completarea art. 9
din Ordonanța Guvernului nr. 39/1998 privind activitatea
de standardizare națională
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru completarea art. 9 din
Ordonanța Guvernului nr. 39/1998 privind activitatea de standardizare
națională și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 499.
´

MONITORUL OFICIAL AL ROMÂNIEI, PARTEA I, Nr. 502/14.VI.2005

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind înființarea, organizarea și funcționarea institutelor de teorie politică
și educație democratică
Parlamentul României adoptă prezenta lege.
Art. 1. — (1) Partidele și formațiunile politice cu
reprezentare parlamentară pot înființa în afara structurilor
lor statutare, în condițiile prezentei legi, institute de studii
și cercetări, denumite în continuare institute de teorie
politică.
(2) Partidele și formațiunile politice menționate la alin. (1)
pot înființa, în condițiile prezentei legi, câte un singur
institut de teorie politică fiecare. În cazul în care partidul în
cauză își pierde calitatea de partid parlamentar după
înființarea institutului respectiv, acesta își va putea continua
activitatea beneficiind de toate prevederile prezentei legi, cu
excepția celor vizând subvențiile de la bugetul de stat.
(3) Partidele și formațiunile politice fără reprezentare
parlamentară pot înființa asemenea institute cu condiția de
a fi afiliate la una dintre formațiunile politice reprezentate
în Parlamentul European.
Art. 2. — Institutele de teorie politică au personalitate
juridică proprie și nu înregistrează ori distribuie profit.
Art. 3. — Institutele de teorie politică sunt, din punct de
vedere profesional, autonome în raport cu partidele care
le-au înființat. Ele nu desfășoară activități de organizare
sau propagandă politică.
Art. 4. — Institutele de teorie politică au de la înființare
statutul de fundație de utilitate publică, beneficiind de toate
drepturile prevăzute de lege pentru acestea, completate cu
drepturile care rezultă din dispozițiile prezentei legi.
Art. 5. — Obiectul de activitate al institutelor de teorie
politică constă în:
a) realizarea de cercetări în domeniul teoriei sociale și
politice;
b) elaborarea de programe doctrinare și de planificare
politică;
c) elaborarea de studii asupra guvernării;
d) elaborarea de programe și furnizarea de consultații
pentru susținerea actului de guvernare;
e) proiectarea și organizarea de cursuri adresate
militanților, membrilor și simpatizanților partidelor politice, ca
și personalului salariat al acestora, precum și celor care
aspiră să desfășoare activități cu caracter public, inclusiv
să candideze pentru funcții politice eligibile sau acordate
prin desemnare, în instituțiile statului;
f) desfășurarea de activități publicistice și editoriale
legate de profilul competențelor acordate prin prezenta lege;
g) dezvoltarea de contacte și organizarea de relații de
cooperare cu instituții de același profil din țară și din

străinătate, cu personalități ale vieții publice interne și
internaționale și cu organizații ale societății civile.
Art. 6. — (1) Activitatea institutelor de teorie politică se
bazează pe principiile legalității și transparenței, ea trebuind
să fie orientată către servirea interesului public general, prin
contribuția adusă la profesionalizarea și democratizarea
dezbaterii politice din România, la modernizarea societății
românești și creșterea coeziunii sale, la racordarea gândirii
și practicii politice românești la discursul politic și procesul
de reflecție ideologică contemporane din Europa și din
spațiul euroatlantic.
(2) Institutelor de teorie politică le sunt interzise orice
activități care ar tinde în plan teoretic sau practic către
limitarea libertăților democratice și a pluralismului politic,
către promovarea oricăror forme de intoleranță, naționalism
șovin, xenofobie, rasism sau antisemitism, precum și a
discriminărilor negative indiferent pe ce criteriu.
Art. 7. — (1) Înființarea institutelor de teorie politică se
face prin hotărâre judecătorească pronunțată de judecătoria
în a cărei competență teritorială își au sediul institutele, la
cererea unui partid politic interesat. Instanța sesizată va lua
hotărârea pe baza verificării conformității existente între
dosarul prezentat de petenți și condițiile legale ale creării
institutelor de teorie politică. În acest sens, prezenta lege
se completează cu dispozițiile legale în vigoare privind
înființarea fundațiilor, care nu sunt contrare literei sau
spiritului său.
(2) Hotărârea primei instanțe poate fi atacată cu apel și
recurs, după caz, de către orice persoană care probează
un interes legitim în acest sens.
Art. 8. — În vederea constituirii institutelor de teorie
politică, partidele interesate vor redacta statutul acestora
ținând seama de prevederile legale, precum și de
obiectivele specifice în fiecare caz.
Art. 9. — Reprezentantul institutului de teorie politică
participă de drept la întrunirile tuturor instanțelor de
conducere colectivă a partidului pe lângă care funcționează
institutul. El are statutul de invitat permanent, cu dreptul de
a lua cuvântul, dar fără vot deliberativ.
Art. 10. — După înregistrarea oficială a institutului de
teorie politică se vor întocmi un regulament de ordine
interioară, o organigramă și un stat de funcțiuni, precum și
fișe ale principalelor posturi de execuție.

4

MONITORUL OFICIAL AL ROMÂNIEI, PARTEA I, Nr. 502/14.VI.2005

Art. 11. — Institutele de teorie politică pot încheia, în
limitele fondurilor de care dispun, contracte de colaborare
pentru realizarea unor lucrări sau proiecte concrete din
planul lor de activitate.
Art. 12. — (1) Anual, institutele de teorie politică
întocmesc și aprobă, conform prevederilor statutare, un
buget propriu.
(2) La sfârșitul fiecărui exercițiu bugetar institutele de
teorie politică au obligația de a solicita unei instituții
independente de specialitate realizarea unei verificări
asupra modului în care a fost asigurată gestiunea
bugetară. Raportul rezultat din această verificare se
transmite spre aprobare conducerii institutului și spre
informare partidului care a înființat institutul și Curții de
Conturi.
Art. 13. — Finanțarea institutelor de teorie politică
înființate potrivit prezentei legi se asigură prin:
a) transferuri din bugetele partidelor sau formațiunilor
politice care le-au înființat;

b) sponsorizări și donații obținute de la agenți economici
sau orice alte persoane care, în condițiile legii, pot face
acest lucru;
c) fonduri aferente gestionării unor programe interne sau
internaționale destinate promovării valorilor culturii și
civilizației europene, ale democrației pluraliste, statului de
drept și drepturilor omului;
d) fonduri asigurate prin programele de asistență
nerambursabilă provenite din țară sau străinătate;
e) venituri proprii realizate prin preluarea și executarea
unor proiecte sau servicii de profil, pe bază de contracte
încheiate cu beneficiari din țară și din străinătate; aceste
venituri sunt scutite de orice taxe sau impozite;
f) alte surse, conform legislației în vigoare.
Art. 14. — Statul sprijină institutele de teorie politică în
condițiile legii privind asociațiile și fundațiile. Metodologia
privind acordarea acestui sprijin va fi stabilită prin hotărâre
a Guvernului, în termen de 60 de zile de la intrarea în
vigoare a prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 179.
PREȘEDINTELE ROMÂNIEI

DECRET
pentru promulgarea Legii privind înființarea, organizarea
și funcționarea institutelor de teorie politică
și educație democratică
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind înființarea, organizarea și
funcționarea institutelor de teorie politică și educație democratică și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU

București, 7 iunie 2005.
Nr. 501.
´

5

MONITORUL OFICIAL AL ROMÂNIEI, PARTEA I, Nr. 502/14.VI.2005
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 23/2005
pentru modificarea și completarea Legii nr. 371/2004 privind înființarea, organizarea
și funcționarea Poliției Comunitare
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 23 din 24 martie 2005 pentru modificarea și
completarea Legii nr. 371/2004 privind înființarea,
organizarea și funcționarea Poliției Comunitare, publicată în
Monitorul Oficial al României, Partea I, nr. 256 din
28 martie 2005, cu următoarele modificări:
1. La articolul unic punctul 2, articolul 20 va avea
următorul cuprins:
îArt. 20. — (1) Consiliile județene pot înființa, în
condițiile legii, servicii publice destinate asigurării pazei
obiectivelor de interes județean.
(2) Patrimoniul Corpului gardienilor publici se preia, în
condițiile legii, de consiliile județene, respectiv de Consiliul
General al Municipiului București.

(3) Consiliile județene și Consiliul General al Municipiului
București repartizează până la data de 30 noiembrie 2005
patrimoniul prevăzut la alin. (2) autorităților administrației
publice locale pentru înființarea Poliției Comunitare din
unitatea administrativ-teritorială proprie și serviciilor publice
înființate potrivit alin. (1).“
2. La articolul unic punctul 3, alineatul (1) al articolului 21
va avea următorul cuprins:
îArt. 21. — (1) Drepturile și obligațiile născute din
contractele încheiate de corpurile gardienilor publici se
preiau de Poliția Comunitară sau, după caz, de serviciile
publice prevăzute la art. 20 alin. (1), cu acordul
beneficiarilor activităților prestate de personalul acestor
corpuri.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 9 iunie 2005.
Nr. 180.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 23/2005 pentru modificarea
și completarea Legii nr. 371/2004 privind înființarea,
organizarea și funcționarea Poliției Comunitare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind aprobarea Ordonanței de
urgență a Guvernului nr. 23/2005 pentru modificarea și completarea Legii
nr. 371/2004 privind înființarea, organizarea și funcționarea Poliției
Comunitare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 7 iunie 2005.
Nr. 502.
´

6

MONITORUL OFICIAL AL ROMÂNIEI, PARTEA I, Nr. 502/14.VI.2005
PREȘEDINTELE ROMÂNIEI

DECRET
privind conferirea Ordinului Virtutea Militară
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 8 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului administrației și internelor,
pentru întreaga activitate desfășurată în scopul dezvoltării permanente
a relațiilor de colaborare, întrajutorare, prietenie și încredere reciprocă dintre
Jandarmeria Română și Jandarmeria Națională Franceză, cu prilejul
încheierii misiunii sale în România în calitate de consilier de preaderare la
programul PHARE,
Președintele României

d e c r e t e a z ă:

Articol unic. — Se conferă Ordinul Virtutea Militară în grad de Cavaler,
cu însemn pentru militari, domnului căpitan Despres F. François-PierreAlphonse din Jandarmeria Națională Franceză.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 3 iunie 2005.
Nr. 483.

PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 20 mai 2005 domnul general-maior cu
două stele Barangă Nicolae Petre trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 iunie 2005.
Nr. 484.

MONITORUL OFICIAL AL ROMÂNIEI, PARTEA I, Nr. 502/14.VI.2005
PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 20 mai 2005 domnul general de brigadă
cu o stea Popescu Ion Nicolae trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 iunie 2005.
Nr. 485.

PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 25 iulie 2005 domnul general de brigadă
cu o stea David Tudorache Alexandru trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 iunie 2005.
Nr. 486.
PREȘEDINTELE ROMÂNIEI

DECRET
privind trecerea în rezervă a unui contraamiral de flotilă
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,

7

8

MONITORUL OFICIAL AL ROMÂNIEI, PARTEA I, Nr. 502/14.VI.2005
Președintele României

d e c r e t e a z ă:

Articol unic. — Pe data de 18 mai 2005 domnul contraamiral de flotilă
Laurian Ioan Eugen trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 iunie 2005.
Nr. 487.
PREȘEDINTELE ROMÂNIEI

DECRET
privind supunerea spre ratificare Parlamentului
a Acordului dintre România și Comisia Comunităților
Europene care modifică Acordurile anuale de finanțare 2000,
2001, 2002, 2003 și Acordul multianual de finanțare,
semnat la Bruxelles și, respectiv, la București
la 24 decembrie 2004
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 123 din 19 mai 2005,
Președintele României

d e c r e t e a z ă:

Articol unic. — Se supune spre ratificare Parlamentului Acordul dintre
România și Comisia Comunităților Europene care modifică Acordurile anuale
de finanțare 2000, 2001, 2002, 2003 și Acordul multianual de finanțare,
semnat la Bruxelles și, respectiv, la București la 24 decembrie 2004, și se
dispune publicarea prezentului decret în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 iunie 2005.
Nr. 503.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 502/14.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032279]
ISSN 1453—4495

