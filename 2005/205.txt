PARTEA

Anul 173 (XVII) — Nr. 205

I

Joi, 10 martie 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina
DECIZII ALE CURȚII CONSTITUȚIONALE

Nr.
16.

Decizia nr. 97 din 15 februarie 2005 referitoare la
excepția de neconstituționalitate a dispozițiilor
art. 317 din Codul de procedură penală ................

1–2

ORDONANȚE ALE GUVERNULUI ROMÂNIEI
15.

— Ordonanță de urgență privind unele măsuri
pentru ocuparea prin concurs a funcțiilor publice
vacante din cadrul autorităților și instituțiilor publice
implicate în implementarea angajamentelor
asumate prin negocierile pentru aderarea
României la Uniunea Europeană .............................

DECIZII

ALE

Pagina
— Ordonanță de urgență pentru modificarea lit. h)
a art. 17 din Legea nr. 182/2002 privind protecția
informațiilor clasificate și pentru modificarea și
completarea Legii nr. 333/2002 privind paza
obiectivelor, bunurilor, valorilor și protecția
persoanelor ................................................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
169.
3

CURȚII

— Ordin al ministrului finanțelor publice pentru
aprobarea Metodologiei privind scutirea de la
obligația garantării datoriei vamale ..........................

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 97
din 15 februarie 2005

referitoare la excepția de neconstituționalitate a dispozițiilor art. 317
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 317 din Codul de procedură penală,
excepție ridicată de Zsolt Istvan Imre în Dosarul
nr. 800/2004/P al Curții de Apel Târgu Mureș — Secția
penală.

La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public, făcând referire la
jurisprudența Curții Constituționale în materie, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 27 octombrie 2004, pronunțată în
Dosarul nr. 800/2004/P, Curtea de Apel Târgu Mureș —
Secția penală a sesizat Curtea Constituțională cu excepția
de neconstituționalitate a dispozițiilor art. 317 din Codul de
procedură penală, excepție ridicată de Zsolt Istvan Imre în
dosarul menționat.
În motivarea excepției de neconstituționalitate se
susține că dispozițiile legale criticate sunt neconstituționale

2

MONITORUL OFICIAL AL ROMÂNIEI, PARTEA I, Nr. 205/10.III.2005

în măsura în care sunt interpretate în sensul că instanța
de judecată este sesizată doar cu descrierea faptelor,
respectiv a stării de fapt a făptuitorului. Se consideră că
îasigurarea și garantarea dreptului la apărare presupun
arătarea și în primă fază a stării de fapt și a încadrării
juridice“.
Curtea de Apel Târgu Mureș — Secția penală consideră
că excepția de neconstituționalitate este neîntemeiată. Se
arată că din cuprinsul art. 317 din Codul de procedură
penală nu rezultă o îngrădire a drepturilor procesuale, ci,
dimpotrivă, obligativitatea instanței de judecată de a se
pronunța cu privire la toate faptele care prezintă
elementele constitutive ale unei infracțiuni, ceea ce
echivalează cu atributul exclusiv al instanței de a stabili
încadrarea juridică în drept. Instanța învestită cu judecarea
unei cauze trebuie să se pronunțe asupra tuturor faptelor
cu caracter infracțional arătate în partea expozitivă a
rechizitoriului, chiar dacă unele dintre ele nu au primit o
încadrare juridică și nu au fost menționate în dispozitivul
actului de inculpare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. Se arată că nu se aduce nici o atingere
dreptului la apărare prin limitarea judecății la fapta și la
persoana arătată în actul de sesizare a instanței sau în
actul de extindere a procesului penal, deoarece inculpatul
își poate pregăti apărările în funcție de aceste acte.
Avocatul Poporului consideră că dispozițiile legale
criticate nu încalcă prevederile constituționale care
reglementează dreptul la apărare. Faptul că textul de lege
criticat limitează judecata la fapta și la persoana arătată în
actul de sesizare a instanței sau în cel de extindere a
procesului penal nu este de natură să încalce dreptul
părților de a fi asistate de un avocat ales sau numit din
oficiu, întrucât, cunoscând aceste acte, participanții la
procesul penal au posibilitatea să-și pregătească apărările.
Totodată se arată că dispozițiile art. 317 din Codul de
procedură penală sunt conforme cu art. 126 alin. (2) din
Constituție, potrivit căruia competența instanțelor
judecătorești și procedura de judecată sunt prevăzute
numai prin lege.
În concluzie, Avocatul Poporului apreciază că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), ale art. 2,
3, 10 și 29 din Legea nr. 47/1992, să soluționeze excepția
de neconstituționalitate ridicată.
Obiectul excepției de neconstituționalitate îl constituie
dispozițiile art. 317 din Codul de procedură penală, potrivit
cărora îJudecata se mărginește la fapta și la persoana arătată
în actul de sesizare a instanței, iar în caz de extindere a
procesului penal, și la fapta și persoana la care se referă
extinderea“.
Deși autorul excepției nu indică expres prevederile
constituționale pretins încălcate de norma criticată, din
analiza susținerilor sale rezultă că își raportează criticile de
neconstituționalitate la dispozițiile art. 24 din Constituție
privind dreptul la apărare, precum și la dispozițiile art. 6
din Convenția pentru apărarea drepturilor omului și a
libertăților fundamentale, privind dreptul la un proces
echitabil, din aceeași perspectivă a garantării dreptului la
apărare.
Examinând excepția de neconstituționalitate formulată,
Curtea constată că s-a mai pronunțat în jurisprudența sa
asupra constituționalității art. 317 din Codul de procedură
penală, în raport de normele constituționale care consacră
dreptul la apărare. Astfel, în Decizia nr. 83 din 14 martie
2002, publicată în Monitorul Oficial al României, Partea I,
nr. 242 din 10 aprilie 2002, Curtea, constatând că îtextul
de lege criticat oferă suficiente garanții dreptului la apărare,
întrucât limitează judecata la fapta și la persoana arătate
în actul de sesizare a instanței sau în actul de extindere a
procesului penal, în funcție de aceste acte, cunoscute de
părțile în proces, pregătindu-se apărările“, a reținut că
îobiectul judecății, așa cum acesta este reglementat de
art. 317 din Codul de procedură penală, nu contravine
dreptului la apărare consacrat de art. 24 din Constituție“.
Aceste argumente care au fundamentat soluția de
respingere a excepției de neconstituționalitate a prevederilor
art. 317 din Codul de procedură penală își mențin
valabilitatea și în prezenta cauză, întrucât nu au intervenit
elemente noi care să justifice schimbarea acestei
jurisprudențe a Curții Constituționale.
De altfel, Curtea observă că, deși autorul excepției
critică art. 317 din Codul de procedură penală, privind
obiectul judecății, prin susținerile sale pune în discuție
conținutul actului de sesizare a instanței, în legătură cu
care apreciază că ar trebui să cuprindă arătarea stării de
fapt și încadrarea sa juridică. Or, aceste aspecte nu
reprezintă critici de neconstituționalitate, ci probleme de
aplicare și interpretare a legii, care sunt de competența
instanței de judecată care soluționează cauza.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art.11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 317 din Codul de procedură penală, ridicată de Zsolt
Istvan Imre în Dosarul nr. 800/2004/P al Curții de Apel Târgu Mureș — Secția penală.
Definitivă și general obligatorie.
Pronunțată în ședința publică din data de 15 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 205/10.III.2005

ORDONANȚE

ALE

GUVERNULUI

3

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind unele măsuri pentru ocuparea prin concurs a funcțiilor publice vacante
din cadrul autorităților și instituțiilor publice implicate în implementarea angajamentelor asumate
prin negocierile pentru aderarea României la Uniunea Europeană
Având în vedere necesitatea ocupării de urgență a funcțiilor publice vacante din cadrul autorităților și instituțiilor
publice implicate direct în procesul de implementare a angajamentelor asumate prin negocierile pentru aderarea României
la Uniunea Europeană,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Prezenta ordonanță de urgență se aplică
până la data de 1 iulie 2005 pentru compartimentele
prevăzute la art. 42 alin. (1) lit. c) din Ordonanța de
urgență a Guvernului nr. 92/2004 privind reglementarea
drepturilor salariale și a altor drepturi ale funcționarilor
publici pentru anul 2005, din cadrul următoarelor autorități
și instituții publice:
a) Ministerul Finanțelor Publice;
b) Ministerul Administrației și Internelor;
c) Ministerul Justiției;
d) Ministerul Agriculturii, Pădurilor și Dezvoltării Rurale;
e) Ministerul Integrării Europene;
f) Ministerul Mediului și Gospodăririi Apelor;
g) Ministerul Transporturilor, Construcțiilor și Turismului;
h) Ministerul Muncii, Solidarității Sociale și Familiei;
i) instituțiile publice subordonate, în coordonarea sau
sub autoritatea ministerelor prevăzute la lit. a)—h).
Art. 2. — Prin derogare de la prevederile art. 51
alin. (4) din Legea nr. 188/1999 privind Statutul
funcționarilor publici, republicată, cu modificările ulterioare,
condițiile de desfășurare a concursurilor organizate de
autoritățile și instituțiile publice prevăzute la art. 1 se
publică în Monitorul Oficial al României, Partea a III-a, cu
cel puțin 10 zile înainte de data desfășurării concursului.
Art. 3. — Procedura de organizare și desfășurare a
concursurilor este prevăzută de Hotărârea Guvernului
nr. 1.209/2003 privind organizarea și dezvoltarea carierei
funcționarilor publici, cu modificările ulterioare, cu
următoarele excepții:

a) autoritățile și instituțiile publice prevăzute la art. 1 au
obligația să solicite avizul Agenției Naționale a
Funcționarilor Publici cu cel puțin 15 zile înainte de data
susținerii concursului;
b) Agenția Națională a Funcționarilor Publici are obligația
să emită avizul prevăzut la lit. a) și să transmită numele,
prenumele și funcția deținută de reprezentantul acesteia în
comisia de concurs, în termen de 3 zile lucrătoare de la
data primirii solicitării;
c) autoritatea sau instituția publică organizatoare a
concursului are obligația de a constitui comisia de concurs
și comisia de soluționare a contestațiilor înainte cu cel
puțin 10 zile de la data susținerii concursului;
d) autoritatea sau instituția publică organizatoare a
concursului are obligația de a afișa la sediul său și de a
publica, dacă este cazul, pe pagina de Internet, condițiile
de desfășurare a concursului, condițiile de participare la
concurs, bibliografia și actele solicitate candidaților pentru
dosarul de înscriere înainte cu cel puțin 10 zile de la data
susținerii concursului;
e) candidații depun la secretariatul comisiei de concurs
dosarul de concurs, în termen de 5 zile de la data
publicării anunțului prevăzut la lit. d);
f) comisia de concurs are obligația de a selecta
dosarele de concurs pe baza îndeplinirii condițiilor de
participare la concurs, în termen de maximum 3 zile
lucrătoare de la data expirării termenului prevăzut la lit. e);
g) actul administrativ de numire se emite în termen de
cel mult 3 zile lucrătoare de la data la care candidatul a
fost declarat admis.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Ionel Popescu
Președintele Agenției Naționale a Funcționarilor Publici,
Birtalan József

București, 3 martie 2005.
Nr. 15.

4

MONITORUL OFICIAL AL ROMÂNIEI, PARTEA I, Nr. 205/10.III.2005
GUVERNUL ROMÂNIEI

ORDONANȚĂ DE URGENȚĂ
pentru modificarea lit. h) a art. 17 din Legea nr. 182/2002 privind protecția informațiilor clasificate
și pentru modificarea și completarea Legii nr. 333/2002 privind paza obiectivelor, bunurilor,
valorilor și protecția persoanelor
Având în vedere necesitatea adoptării imediate a unui cadru juridic care să asigure urgentarea măsurătorilor
aerofotogrammetrice necesare realizării de planuri topografice și cadastrale,
ținându-se cont de cerințele Comunității Europene referitoare la realizarea Sistemului de identificare a parcelelor
agricole, subsistem al Sistemului integrat de Administrare și Control, de faptul că acesta trebuie să îndeplinească
condițiile legale de funcționare și autorizare până la data de 1 ianuarie 2007 și pentru a elimina riscul ca, începând cu
această dată, un număr de aproximativ 3.000.000 de agricultori să rămână fără subvențiile comunitare,
în considerarea faptului că toate aceste elemente vizează interesul public și constituie situații extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Litera h) a articolului 17 din Legea
nr. 182/2002 privind protecția informațiilor clasificate,
publicată în Monitorul Oficial al României, Partea I, nr. 248
din 12 aprilie 2002, se modifică și va avea următorul
cuprins:
îh) hărțile, planurile topografice, termogramele și
înregistrările aeriene efectuate la scări de zbor mai mari de
1:20.000, pe care sunt reprezentate elementele de conținut
sau obiective clasificate secrete de stat.“
Art. II. — Legea nr. 333/2003 privind paza obiectivelor,
bunurilor, valorilor și protecția persoanelor, publicată în
Monitorul Oficial al României, Partea I, nr. 525 din 22 iulie
2003, se modifică după cum urmează:
1. Alineatul (10) al articolului 20 va avea următorul
cuprins:
î(10) Unitatea de poliție competentă poate acorda avizul
persoanei prevăzute la alin. (9), care are cetățenie română
sau cetățenia unuia dintre statele membre ale Uniunii
Europene ori ale Spațiului Economic European, a împlinit
vârsta de 21 de ani, posedă pregătire corespunzătoare
atribuțiilor ce îi revin, este cunoscută ca având o bună
conduită cetățenească și nu a suferit condamnări pentru
infracțiuni săvârșite cu intenție.“

2. La articolul 39 litera a) va avea următorul cuprins:
îa) să fie cetățean român sau cetățean al unuia dintre
statele membre ale Uniunii Europene ori ale Spațiului
Economic European și să aibă vârsta de cel puțin 18 ani;“
3. După alineatul (2) al articolului 40 se introduce un
nou alineat, alineatul (3), cu următorul cuprins:
î(3) Pentru cetățenii statelor membre ale Uniunii
Europene sau ale Spațiului Economic European, atestatul
prevăzut la alin. (1) se poate elibera de poliție pe baza
documentelor doveditoare eliberate de autoritățile
competente din statul de origine sau de proveniență.“
4. Articolul 70 va avea următorul cuprins:
îArt. 70. — Societățile specializate de pază și protecție
și cele care desfășoară activități de proiectare, producere,
instalare și întreținere a sistemelor de alarmare împotriva
efracției, înființate până la data intrării în vigoare a
prezentei legi, precum și dispeceratele de monitorizare a
sistemelor de alarmare, înființate până la aceeași dată,
sunt obligate ca, până la data de 10 septembrie 2005, să
obțină licențele și avizele de funcționare, completându-și,
după caz, regulamentele de organizare și funcționare cu
activitățile prevăzute de lege.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
p. Ministrul apărării naționale,
Marius Bălu,
secretar de stat
București, 9 martie 2005.
Nr. 16.

MONITORUL OFICIAL AL ROMÂNIEI, PARTEA I, Nr. 205/10.III.2005

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Metodologiei privind scutirea de la obligația garantării datoriei vamale
În baza prevederilor art. 151 alin. (3) din Legea nr. 141/1997 privind Codul vamal al României, cu modificările și
completările ulterioare, și ale art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Metodologia privind scutirea de la
obligația garantării datoriei vamale, prevăzută în anexa care
face parte integrantă din prezentul ordin.
Art. 2. — Autoritatea Națională a Vămilor, precum și
unitățile sale subordonate vor lua măsuri pentru îndeplinirea
dispozițiilor prezentului ordin.
Art. 3. — Aprobările de scutire de la obligația garantării
datoriei vamale emise de Autoritatea Națională a Vămilor
sau de direcțiile regionale vamale anterior datei de intrare

în vigoare a prezentului ordin își păstrează valabilitatea
pentru perioada menționată.
Art. 4. — La data intrării în vigoare a prezentului ordin
se abrogă Ordinul ministrului finanțelor nr. 977/2000 pentru
aprobarea Metodologiei privind scutirea de la obligația
garantării datoriei vamale, publicat în Monitorul Oficial al
României, Partea I, nr. 375 din 11 august 2000, cu
modificările și completările ulterioare.
Art. 5. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Ionel Popescu
București, 23 februarie 2005.
Nr. 169.
ANEXĂ

METODOLOGIE
privind scutirea de la obligația garantării datoriei vamale
Art. 1. — În baza prevederilor art. 151 alin. (3) din
Legea nr. 141/1997 privind Codul vamal al României, cu
modificările și completările ulterioare, Autoritatea Națională
a Vămilor acordă scutiri de la obligația garantării datoriei
vamale, în cazuri temeinic justificate, pentru următoarele
categorii de bunuri:
a) bunurile care fac obiectul unor acorduri
guvernamentale, plasate într-un regim vamal suspensiv;
b) bunurile plasate în regim vamal de perfecționare
activă cu suspendarea drepturilor de import. În cazul
navelor, aeronavelor, elicopterelor, locomotivelor și
vagoanelor de cale ferată, plasate în regim vamal de
perfecționare activă cu suspendarea drepturilor de import,
în vederea reparării și returnării lor partenerilor externi,
dispozițiile sunt aplicabile și în situația în care acestea se
introduc în țară și/sau se scot din țară în stare demontată
în mai multe transporturi, cu condiția ca produsele
compensatoare menționate în autorizația de perfecționare
activă să reprezinte nave, aeronave, elicoptere sau
vagoane de cale ferată;
c) bunurile plasate în regim vamal de tranzit, dacă
acesta se efectuează sub supravegherea echipelor mobile
din cadrul serviciilor de supraveghere vamală;
d) mașinile și utilajele agricole din Republica Moldova,
plasate în regim vamal de admitere temporară cu

exonerarea parțială de la plata taxelor vamale, în vederea
executării lucrărilor mecanice în campaniile agricole;
e) bunurile pentru care se acordă custodie vamală în
vederea întregirii unor produse (înainte de depunerea
declarației vamale) și care nu pot fi importate în întregime
într-un singur transport;
f) bunurile exceptate de la plata taxelor vamale conform
actelor normative în vigoare, plasate în unul dintre
regimurile vamale de antrepozit, perfecționare activă cu
suspendarea drepturilor de import, transformare sub control
vamal și admitere temporară cu exonerare parțială de la
plata taxelor vamale;
g) bunurile încadrate la pozițiile tarifare 2709, 2710,
2711, 2901, 2902, 2905, 2914, 2523, 2935 00, 2936, 2937,
2938, 2939, 2940 00, 2941, cap. 30, 4014 10, plasate în
regim vamal de antrepozit, precum și produsele catering
destinate servirii mesei în avion, plasate, de asemenea, în
regim vamal de antrepozit de către companiile aeriene,
bunuri pentru care se asigură procedura de supraveghere
vamală de către biroul vamal;
h) bunurile încadrate la poziția tarifară 2711, introduse
în depozit necesar cu caracter temporar, conform art. 38
din Legea nr. 141/1997, cu modificările și completările
ulterioare, pentru care se asigură procedura de
supraveghere vamală de către biroul vamal;

6

MONITORUL OFICIAL AL ROMÂNIEI, PARTEA I, Nr. 205/10.III.2005

i) bunurile introduse în zonele libere, plasate în regim
vamal de perfecționare activă cu suspendarea drepturilor
de import și în regim vamal de transformare sub control
vamal;
j) importurile anticipate de bunuri efectuate în cadrul
operațiunilor de perfecționare pasivă de către companiile
aeriene în vederea reparării și întreținerii aeronavelor civile,
care se derulează în baza prevederilor art. 307 din
Regulamentul de aplicare a Codului vamal al României,
aprobat prin Hotărârea Guvernului nr. 1.114/2001, cu
modificările și completările ulterioare;
k) bunurile plasate în regim vamal de admitere
temporară cu exonerare parțială de la plata taxelor vamale,
de tipul utilajelor și echipamentelor utilizate pentru
realizarea, dezvoltarea și modernizarea rețelei de transport
de interes național și european, potrivit legii.
Art. 2. — Cererea privind acordarea scutirii de la
obligația garantării datoriei vamale pentru situațiile
prevăzute la art. 1, al cărei model este prevăzut în anexa
nr. 1, se depune de către titularii operațiunilor la biroul
vamal în a cărui rază teritorială se derulează formalitățile
de plasare sub regim vamal a bunurilor.
Cererea este însoțită de următoarele documente:
a) acordul guvernamental, pentru bunurile prevăzute la
art. 1 lit. a);
b) contractul/comanda în baza căruia/căreia se
derulează operațiunile (în original și copie) sau factura
comercială/factura pro forma, după caz, pentru bunurile
prevăzute la art. 1 lit. b)—k);
c) autorizația de regim vamal suspensiv emisă de
direcția regională vamală, după caz. Nu este necesară
anexarea la cerere a autorizației de regim vamal suspensiv
eliberată de biroul vamal la care se depune cererea, cu
condiția ca această autorizație să se afle în evidențele
biroului vamal respectiv, în termenul legal de valabilitate
sau depozitare;
d) declarația titularului operațiunii, prin care acesta se
obligă să achite drepturile vamale datorate în cazul în
care operațiunea nu este finalizată în termenul stabilit de
autoritatea vamală, pentru toate categoriile de bunuri
prevăzute la art. 1, al cărei model este prevăzut în anexa
nr. 2, și cuantumul drepturilor de import calculat după
modelul prevăzut în anexa nr. 3, detaliat pentru fiecare tip
de taxă datorată, potrivit legii, în cazul importului bunurilor
în cauză. Declarația se semnează de către reprezentantul
legal al titularului operațiunii, iar formularul ce conține
cuantumul taxelor datorate se semnează de către
reprezentantul legal al titularului operațiunii și de către
responsabilul financiar.
Art. 3. — Cererea privind acordarea scutirii de la
obligația garantării datoriei vamale și documentele care o
însoțesc sunt analizate de către biroul vamal sub toate
aspectele care justifică oportunitatea legală de aprobare a
acesteia.
Cererea se aprobă de către conducătorul biroului vamal
în termen de maximum 5 zile de la data înregistrării.
Aprobarea de scutire de la obligația garantării datoriei
vamale se eliberează în urma avizării operațiunii de către
lucrătorii vamali desemnați să gestioneze operațiunile
financiar-contabile, precum și aspectele legate de regimul
vamal solicitat și reglementările legale aplicabile.

În cazul bunurilor prevăzute la art. 1 lit. c), cererea se
aprobă după ce conducătorul biroului vamal obține avizul
din partea serviciului de supraveghere vamală din cadrul
direcției regionale vamale privind îndeplinirea condițiilor de
însoțire.
Modelul aprobării de scutire de la obligația garantării
datoriei vamale este prevăzut în anexa nr. 4.
Cererea se respinge în situația în care titularul
operațiunii se află în evidențele autorității vamale cu debite
neachitate sau se află în litigiu cu aceasta.
Informații privind situația debitelor și a litigiilor pe care le
înregistrează titularul cererii se obțin în prealabil de către
coducătorul biroului vamal prin consultarea Serviciului
juridic, legislație vamală, urmărire și încasare a creanțelor
bugetare din cadrul Autorității Naționale a Vămilor.
Avizul privind îndeplinirea condițiilor de însoțire în
situația prevăzută la art. 1 lit. c), precum și informațiile cu
privire la debite și litigii se obțin telefonic, prin fax sau prin
e-mail.
Adresa prin care biroul vamal respinge cererea și
motivele legale care au condus la această soluție se
comunică titularului în termen de maximum 5 zile de la
data înregistrării cererii.
Art. 4. — Aprobarea de scutire de la obligația garantării
datoriei vamale se acordă pe un termen stabilit de biroul
vamal, în funcție de solicitarea titularului și de condițiile de
realizare a operațiunilor, și este valabilă pentru toate
operațiunile vamale de plasare sub regim efectuate
corespunzător datelor prevăzute în contract, comandă etc.
până la expirarea acestui termen.
În situația în care titularul operațiunii dorește prelungirea
termenului de valabilitate a aprobării, acesta adresează
biroului vamal, în cadrul termenului acordat, o nouă cerere
al cărei model este prevăzut în anexa nr. 1, care va
conține la pct. 8 referiri la aprobarea pentru care se
solicită prelungirea termenului de valabilitate.
Acordarea unui nou termen se va face prin menționarea
acestuia sub semnătura conducătorului biroului vamal și
ștampila corespunzătoare aplicată pe aprobarea inițială.
Art. 5. — În cazul în care aprobarea de scutire de la
obligația garantării datoriei vamale nu a fost reînnoită, la
expirarea termenului acordat aceasta își pierde valabilitatea.
În această situație biroul vamal încheie regimul vamal
suspensiv din oficiu, procedând la încasarea drepturilor
vamale datorate, potrivit prevederilor art. 95 din Legea
nr. 141/1997, cu modificările și completările ulterioare.
Art. 6. — În situația prevăzută la art. 1 lit. c), pe
declarația vamală de tranzit se menționează în caseta 44:
îTransport însoțit de echipa mobilă din cadrul Serviciului de
supraveghere vamală........................“.
În situația prevăzută la art. 1 lit. g), pe declarația
vamală de antrepozitare se menționează în caseta 44:
îBunuri aflate sub supravegherea și controlul biroului
vamal“.
În situația prevăzută la art. 1 lit. h), pe declarația
sumară se menționează: îBunuri aflate sub supravegherea
și controlul biroului vamal“.
Art. 7. — Anexele nr. 1—4 fac parte integrantă din
prezenta metodologie.

7

MONITORUL OFICIAL AL ROMÂNIEI, PARTEA I, Nr. 205/10.III.2005

ANEXA Nr. 1
la metodologie
CERERE

privind acordarea scutirii de la obligația garantării datoriei vamale nr. ................ data ....................
1.
2.
3.
4.
5.
6.
7.
8.
—
—
—
—
—
—

Denumirea titularului operațiunii ..................................................................................................................................
Adresa ...........................................................................................................................................................................
Codul fiscal ...................................................................................................................................................................
Numărul de cont ...........................................................................................................................................................
Regimul vamal solicitat, art. 1 lit. ....... din metodologie, după caz ........................................................................
Termenul solicitat ..........................................................................................................................................................
Biroul vamal vizat .........................................................................................................................................................
Numărul și data documentelor prevăzute la art. 2 din metodologie, după caz:
acordul guvernamental .................................................................................................................................................
contractul/comanda .......................................................................................................................................................
factura comercială/pro forma .......................................................................................................................................
autorizația de regim vamal suspensiv ........................................................................................................................
declarația nr. ................................................................................................................................................................
cuantumul drepturilor de import nr. ............................................................................................................................

Numele ......................................................................
Prenumele .................................................................
Funcția .......................................................................
Data.............................................................................
.....................................
(semnătura și ștampila)

ANEXA Nr. 2
la metodologie

Societatea comercială ........................................................
Sediul ..................................................................................
Numărul de înmatriculare ..................................................
Codul fiscal .........................................................................
Numărul contului/unitatea bancară ....................................

DECLARAȚIE

Nr. ............ data ............
Titularul ..........................................., cu sediul în ...................................., reprezentat legal prin .............................,
având funcția de .........................................., mă oblig să achit drepturile vamale datorate în cazul în care operațiunea
pentru care solicit scutire de la obligația garantării datoriei vamale nu este finalizată în termenul stabilit de autoritatea
vamală și în condițiile stabilite în Autorizația .......................... nr. ........... din ..................., eliberată de ........................... .
Cuantumul drepturilor vamale, stabilit în baza elementelor de taxare în vigoare la data prezentei declarații, în
sumă de .........................., are numai valoare informativă, cuantumul real al drepturilor vamale pe care mă oblig să le
achit fiind cel stabilit în declarațiile vamale depuse pentru derularea operațiunilor.
De asemenea, mă oblig să comunic imediat orice modificare apărută pe parcursul derulării operațiunilor față de
datele furnizate pentru eliberarea autorizației de regim vamal sau pentru eliberarea aprobării de scutire de la obligația
garantării datoriei vamale.
Numele ......................................................................
Prenumele .................................................................
Funcția .......................................................................
Data.............................................................................
.....................................
(semnătura și ștampila)

8

MONITORUL OFICIAL AL ROMÂNIEI, PARTEA I, Nr. 205/10.III.2005
ANEXA Nr. 3
la metodologie
CUANTUMUL

drepturilor de import
nr. ......... data ..........
Acordul/Contractul/Comanda/Factura nr. ..........................................................................................................................
Partenerul extern ...............................................................................................................................................................
Valoarea în vamă (în valută) ...........................................................................................................................................
Cursul de schimb ..............................................................................................................................................................
1. Taxe vamale .................................................................................................................................................................
2. Comision vamal ............................................................................................................................................................
3. Accize ............................................................................................................................................................................
4. Taxa pe valoarea adăugată ........................................................................................................................................
Total drepturi de import — cifre și litere (lei) ................................................................................................................
Numele ......................................................................
Prenumele .................................................................
Funcția .......................................................................
Data.............................................................................
Responsabil financiar,
.....................................
(semnătura)

.......................................
(semnătura și ștampila)
ANEXA Nr. 4
la metodologie

AGENȚIA NAȚIONALĂ DE ADMINISTRARE FISCALĂ
AUTORITATEA NAȚIONALĂ A VĂMILOR

Biroul vamal .................
Nr. ......... data .............
APROBARE

de scutire de la obligația garantării datoriei vamale
Având în vedere Cererea nr. ........ din ............, înaintată de titularul ..............................., cu sediul în ...................,
cod fiscal ................., și prevederile art. 1 lit. .... din Ordinul ministrului finanțelor publice nr. ........./2005, se aprobă*)
derularea în scutire de la obligația garantării datoriei vamale a operațiunilor ............................................, efectuate în baza
Acordului/Contractului/Comenzii/Facturii nr. ........................................... și a Autorizației de regim vamal suspensiv nr. ..........
având ca obiect bunuri (cantitatea, denumirea comercială, codul tarifar)**)................................................................................
..........................................................................................................................................................................................................
..........................................................................................................................................................................................................
Aprobarea este valabilă până la data***)..................
Șef birou vamal,
......................................
(semnătura și ștampila)

*) Prezenta aprobare de scutire de la obligația garantării datoriei vamale nu exclude necesitatea verificărilor privind aplicarea reglementărilor
în baza cărora se acordă regimul vamal solicitat, pe care trebuie să le efectueze biroul vamal.
**) În cazul în care spațiul nu permite, datele de identificare a bunurilor se menționează în anexa la aprobare.
***) Termenul de valabilitate a aprobării nu poate depăși data limită de 31 decembrie 2006.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 205/10.III.2005 conține 8 pagini.

Prețul: 5.500 lei vechi/0,55 lei noi

&JUYDGY|013049]
ISSN 1453—4495

