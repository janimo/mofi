Anul 173 (XVII) — Nr. 967

PARTEA

I

LEGI, DECRETE, HOTĂRÂRI ȘI ALTE ACTE

Marți, 1 noiembrie 2005

SUMAR

Nr.

Pagina

Nr.

LEGI ȘI DECRETE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

307. — Lege pentru aprobarea Ordonanței Guvernului
nr. 45/2005 privind organizarea pieței produselor
agricole și agroalimentare.........................................

1–2

1.020. — Decret privind promulgarea Legii pentru
aprobarea Ordonanței Guvernului nr. 45/2005
privind organizarea pieței produselor agricole și
agroalimentare ...........................................................

2

LEGI

Pagina

ȘI

274.

— Ordin al președintelui Comisiei Naționale pentru
Controlul Activităților Nucleare pentru aprobarea
Normelor privind controlul și supravegherea
expedierilor internaționale de deșeuri radioactive
implicând teritoriul României.....................................

3–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 45/2005
privind organizarea pieței produselor agricole și agroalimentare
Parlamentul României adoptă prezenta lege.
Articol unic. — Se aprobă Ordonanța Guvernului nr. 45
din 4 august 2005 privind organizarea pieței produselor
agricole și agroalimentare, adoptată în temeiul art. 1
pct. IV.12 din Legea nr. 209/2005 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 754 din 18 august 2005,
cu următoarele modificări și completări:
1. La articolul 2, partea introductivă va avea următorul
cuprins:
îArt. 2. — Mecanismele și instrumentele de
reglementare a piețelor agricole și agroalimentare se
adoptă de către Guvern, la propunerea Ministerului
Agriculturii, Pădurilor și Dezvoltării Rurale, în colaborare cu

Consiliul pe produs, și se pun în aplicare de organismele
instituționale prevăzute de lege cu atribuții în domeniu,
pentru a asigura, în principal, realizarea următoarelor
obiective:“.
2. La articolul 3 alineatul (1), după litera p) se introduce
o literă nouă, litera p1), cu următorul cuprins:
îp1) miere de albine, alte produse apicole și produse
procesate;“.
3. La articolul 12, după alineatul (2) se introduce un
alineat nou, alineatul (3), cu următorul cuprins:
î(3) Reprezentantul autorității publice în Consiliul pe
produs va monitoriza modul de realizare a măsurilor

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 967/1.XI.2005

cuprinse în acordul interprofesional și va depune ministrului
un raport, la sfârșitul anului de piață.“
4. La articolul 15 alineatul (1), litera e) va avea
următorul cuprins:
îe) inițierea, organizarea și declanșarea de intervenții pe
piață, precum și orice alte măsuri similare propuse de
Ministerul Agriculturii, Pădurilor și Dezvoltării Rurale în
cazul perturbării pieței, datorată unui surplus sau deficit de
produse pe piață, conform reglementărilor în vigoare;“.
5. La articolul 15, alineatul (2) va avea următorul
cuprins:
î(2) În cazuri bine justificate, rezultate din necesitatea
organizării piețelor agricole și agroalimentare, a specificului
acestora, schemele, măsurile și instrumentele de
reglementare pot fi adoptate individual sau simultan, până
la dispariția factorilor care au generat adoptarea acestora.“
6. Articolul 16 va avea următorul cuprins:
îArt. 16. — (1) Pentru informarea operatorilor asupra
condițiilor pieței, cu 30 de zile înaintea începerii anului de
piață, partenerii de pe filieră convin în cadrul Consiliului pe
produs asupra prețurilor indicative, prețurilor de bază sau
prețurilor de referință, pentru principalele produse de pe
filieră.

(2) Prețurile convenite conform prevederilor alin. (1) se
aprobă prin ordin al ministrului agriculturii, pădurilor și
dezvoltării rurale.“
7. Articolul 17 va avea următorul cuprins:
îArt. 17. — Corectarea, înregistrarea, stocarea,
consultarea și diseminarea informațiilor de piață privind
stocurile, producția marfă și prețurile sintetice, din baza de
date a filierelor agroalimentare sau pe produs, se asigură
prin Sistemul informatic al piețelor agricole, sistem
informatic integrat, organizat în condițiile legii.“
8. La articolul 18, alineatul (2) va avea următorul
cuprins:
î(2) Susținerea financiară a măsurilor de reglementare a
piețelor agricole și agroalimentare se poate asigura și
din fonduri private, constituite pe filiera produselor, în
condițiile legii.“
9. Articolul 19 va avea următorul cuprins:
îArt. 19. — Ministerul Agriculturii, Pădurilor și Dezvoltării
Rurale, împreună cu celelalte autorități publice implicate și
consiliile pe produs, asigură elaborarea și implementarea
măsurilor de organizare și funcționare a piețelor agricole și
agroalimentare din România.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DAN RADU RUȘANU

NICOLAE VĂCĂROIU

București, 25 octombrie 2005.
Nr. 307.

PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 45/2005
privind organizarea pieței produselor agricole
și agroalimentare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 45/2005 privind organizarea pieței produselor agricole și
agroalimentare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 24 octombrie 2005.
Nr. 1.020.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind controlul și supravegherea expedierilor internaționale
de deșeuri radioactive implicând teritoriul României
În conformitate cu prevederile Legii nr. 111/1996 privind desfășurarea în siguranță a activităților nucleare,
republicată, cu modificările și completările ulterioare, și ale Hotărârii Guvernului nr. 1.627/2003 privind aprobarea
Regulamentului de organizare și funcționare a Comisiei Naționale pentru Controlul Activităților Nucleare, cu modificările
ulterioare,
președintele Comisiei Naționale pentru Controlul Activităților Nucleare emite următorul ordin:
Art. 1. — Începând cu data prezentului ordin se aprobă
Normele privind controlul și supravegherea expedierilor
internaționale de deșeuri radioactive implicând teritoriul
României, prevăzute în anexa care face parte integrantă
din prezentul ordin.
Art. 2. — Normele prevăzute la art. 1 intră în vigoare la
data aderării României la Uniunea Europeană.
Art. 3. — (1) Comisia Națională pentru Controlul
Activităților Nucleare (CNCAN) va comunica Comisiei
Europene, la data aderării României la Uniunea Europeană,
adresa sa și toate celelalte informații necesare în vederea
comunicării rapide cu autoritățile competente din țările
membre ale Uniunii Europene, neacceptarea procedurii de
aprobare automată a expedierii internaționale de deșeuri
radioactive, precum și cerințele suplimentare față de
prevederile Directivei 92/3/Euratom transpuse în normele
prevăzute la art. 1.
(2) Totodată CNCAN va solicita Comisiei Europene
transmiterea adreselor autorităților competente din țările

membre ale Uniunii Europene și a tuturor informațiilor
necesare în vederea comunicării rapide cu aceste autorități.
(3) Până la aceeași dată CNCAN va solicita Comisiei
Europene sprijin pentru obținerea acelorași date și pentru
alte țări din afara Uniunii Europene, dar care au transmis
datele respective Comisiei Europene.
Art. 4. — La data intrării în vigoare a prezentelor norme
se abrogă Ordinul președintelui CNCAN nr. 183/2002
pentru aprobarea Normelor pentru expedieri internaționale
de deșeuri radioactive implicând teritoriul României, publicat
în Monitorul Oficial al României, Partea I, nr. 913 din
14 decembrie 2002.
Art. 5. — Prezentul ordin va fi publicat în Monitorul
Oficial al României, Partea I.
Art. 6. — Direcția radioprotecție și deșeuri radioactive și
Direcția relații internaționale vor duce la îndeplinire
prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 26 septembrie 2005.
Nr. 274.
ANEXĂ

NORME
privind controlul și supravegherea expedierilor internaționale de deșeuri radioactive implicând teritoriul României
CAPITOLUL I
Scopul și domeniul de aplicare
Art. 1. — (1) Prezentele norme sunt emise în temeiul
art. 5 din Legea nr. 111/1996 privind desfășurarea în
siguranță a activităților nucleare, republicată, cu modificările
și completările ulterioare, de către Comisia Națională pentru
Controlul Activităților Nucleare ca autoritate competentă în
domeniul nuclear, denumită în continuare CNCAN.
(2) CNCAN va acționa ca autoritate competentă a țării
de origine, de destinație sau de tranzit, după cum România
este țară de origine, țară de destinație sau țară de tranzit.
(3) Prezentele norme de aplică la expedierile
internaționale de deșeuri radioactive a căror desfășurare
implică teritoriul României, în cazul în care nu sunt
îndeplinite cerințele de exceptare prevăzute în anexa nr. 2
la Normele fundamentale de securitate radiologică, aprobate
prin Ordinul președintelui CNCAN nr. 14/2000 și publicate

în Monitorul Oficial al României, Partea I, nr. 404 și
nr. 404 bis din 29 august 2000.
(4) Prevederile specifice privind reexpedierea deșeurilor
radioactive sunt stabilite în cap. IV.
(5) Prezentele norme reprezintă transpunerea Directivei
92/3/Euratom privind controlul și supravegherea expedițiilor
internaționale de deșeuri radioactive implicând teritoriul
României.
Art. 2. — În cuprinsul prezentelor norme se definesc
următorii termeni:
a) deșeu radioactiv — orice material care conține sau
este contaminat cu radionuclizi și pentru care nu este
prevăzută nici o utilizare;
b) expediere — operațiile de transport de la locul de
origine la locul de destinație al deșeurilor radioactive,
inclusiv încărcarea și descărcarea acestora;
c) deținător de deșeuri radioactive — orice persoană
fizică sau juridică care, înainte de desfășurarea expedierii,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 967/1.XI.2005

are răspunderea legală pentru asemenea materiale și
intenționează să desfășoare o expediere către un
destinatar;
d) destinatar de deșeuri radioactive — orice persoană
fizică sau juridică către care sunt expediate asemenea
materiale;
e) loc de origine și loc de destinație — locuri situate în
două țări diferite, atât în țările membre ale Comunității
Europene, cât și în țări terțe, numite țară de origine,
respectiv țară de destinație;
f) autorități competente — orice autoritate care, potrivit
legii sau reglementărilor țării de origine, de tranzit ori de
destinație, este împuternicită să implementeze sistemul de
supraveghere și control definit la cap. I—IV; aceste autorități
competente vor fi desemnate în conformitate cu art. 17;
g) sursă închisă — o sursă radioactivă a cărei structură
este astfel încât să prevină, în condiții normale de utilizare,
orice dispersie a substanțelor radioactive în mediu.
Art. 3. — Operațiile de transport necesare pentru orice
expediere internațională de deșeuri radioactive a căror
desfășurare implică teritoriul României trebuie să respecte
integral prevederile legislației române, ale reglementărilor
emise de CNCAN și ale convențiilor și acordurilor
internaționale privind transportul materialelor radioactive la
care România este parte.
CAPITOLUL II
Expedieri internaționale de deșeuri radioactive
între țările membre
Art. 4. — (1) Un deținător de deșeuri radioactive care
intenționează să realizeze o expediere de astfel de deșeuri
sau să facă aranjamentele pentru o astfel de expediere
trebuie să trimită o cerere de autorizare la autoritățile
competente din țara de origine.
(2) Autoritățile competente din țara de origine trebuie să
trimită cereri pentru aprobare la autoritățile competente din
țara de destinație și din țara sau țările de tranzit, dacă
aceasta/acestea există.
(3) Pentru cererile menționate la alin. (1) și (2) trebuie
utilizat documentul standard menționat la art. 20.
(4) Transmiterea cererii menționate la alin. (1) și (2)
trebuie să nu afecteze deciziile ulterioare menționate la
art. 7.
Art. 5. — (1) O cerere poate acoperi în principiu mai
mult de o singură expediere, dacă sunt îndeplinite
cumulativ următoarele condiții:
a) deșeurile radioactive menționate în cerere au, în
esență, pentru fiecare expediere, aceleași caracteristici
fizice, chimice și radioactive;
b) expedierile au loc de la același deținător către
același destinatar și implică aceleași autorități competente;
c) în cazul în care expedierile implică țări terțe, tranzitul
are loc prin aceleași puncte de frontieră de intrare și/sau
de ieșire din Comunitatea Europeană și prin aceleași
puncte de frontieră ale țării terțe sau ale țărilor implicate,
cu excepția cazului în care există alte aranjamente între
autoritățile competente.
(2) Autorizația de expediere de deșeuri radioactive
poate fi acordată pentru o perioadă nu mai mare de 3 ani.
Art. 6. — (1) Nu mai târziu de două luni de la primirea
cererii completate în mod corespunzător, autoritatea
competentă din țara de destinație și din orice țară de
tranzit trebuie să notifice autoritatea competentă din țara
de origine asupra acceptării sau asupra condițiilor pe care
le consideră necesare ori asupra refuzului de acordare a
aprobării. Pentru acest scop trebuie utilizat documentul
standard menționat la art. 20.

(2) Orice condiție cerută de autoritățile competente din
statele membre, dacă acestea sunt țări de tranzit sau țări
de destinație, nu trebuie să fie mai severă decât condițiile
pentru expedieri similare pe teritoriul acelor state și trebuie
să fie în conformitate cu acordurile internaționale existente.
Pentru orice refuz de acordare a aprobării sau pentru
condițiile menționate în aprobare trebuie precizate motivele,
în conformitate cu art. 3.
(3) Autoritatea competentă din țara de destinație sau
din orice țară de tranzit poate solicita în plus o perioadă
nu mai mare de o lună față de perioada menționată la
alin. (1) pentru a-și face cunoscută poziția.
(4) Dacă până la expirarea perioadei menționate la
alin. (1) și (3), după caz, nu s-a primit nici un răspuns de
la autoritățile competente ale țării de destinație și/sau ale
țărilor de tranzit, atunci țările solicitante consideră acordul
dat la solicitarea de expediere numai dacă aceste țări au
informat Comisia Europeană, în conformitate cu art. 17, că
nu acceptă procedura de acceptare tacită.
Art. 7. — (1) Dacă toate aprobările necesare pentru
expediere au fost acordate, autoritățile competente din țara
de origine trebuie să autorizeze deținătorul de deșeuri
radioactive să expedieze și trebuie să informeze despre
aceasta autoritățile competente din țara de destinație și din
țările de tranzit, dacă acestea există.
(2) În acest scop trebuie utilizat documentul standard
menționat la art. 20. Orice cerință suplimentară pentru
astfel de expedieri trebuie atașată la acest document.
(3) Această autorizație trebuie să nu afecteze în nici un
fel responsabilitățile deținătorului, transportatorului,
proprietarului, destinatarului sau ale oricărei persoane fizice
ori juridice implicate în expediere.
Art. 8. — (1) Documentele menționate la art. 4 și 6
trebuie să însoțească fiecare expediere de deșeuri
radioactive, inclusiv în cazul aprobării mai multor expedieri,
prevăzute la art. 5.
(2) Documentele prevăzute la alin. (1) nu exclud ca
orice alt document cerut de reglementările în vigoare să
însoțească expedierea.
(3) Când expedierea are loc pe calea ferată,
documentele prevăzute la alin. (1) trebuie să fie disponibile
la toate autoritățile competente din domeniul feroviar al
țărilor implicate în expediere.
Art. 9 — (1) În termen de 15 zile de la primire,
destinatarul deșeurilor radioactive trebuie să trimită
autorităților competente din propria țară o înștiințare de
primire, utilizând documentul standard menționat la art. 20.
(2) Autoritatea competentă din țara de destinație trebuie
să trimită copii ale înștiințării de primire la celelalte țări
implicate în expediere. Autoritatea competentă a țării de
origine trebuie să trimită înștiințarea de primire la
deținătorul original.
CAPITOLUL III
Importul și exportul în/din Comunitatea Europeană
Art. 10. — (1) În cazul în care deșeurile radioactive
intră în Comunitatea Europeană dintr-o țară terță și țara de
destinație este țară membră a Comunității Europene,
destinatarul trebuie să trimită o cerere de autorizare la
autoritatea competentă din acea țară membră, utilizând
documentul standard prevăzut la art. 20. Destinatarul
trebuie să acționeze ca deținător și autoritatea competentă
a țării de destinație trebuie să acționeze ca și cum ar fi
autoritatea competentă a țării de origine, așa cum aceasta
este prevăzută la cap. II, în relație cu țara sau cu țările
de tranzit.
(2) În cazul în care deșeurile intră în Comunitate dintr-o
țară terță și țara de destinație nu este țară membră a
Comunității Europene, atunci țara membră al cărei teritoriu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005
este primul la intrarea deșeurilor în Comunitatea Europeană
va fi considerată țara de origine pentru scopul expedierii.
(3) Pentru expedierile prevăzute la alin. (1) destinatarul
expedierii din Comunitatea Europeană trebuie să informeze
autoritatea competentă din țara sa în scopul inițierii
procedurilor corespunzătoare.
(4) Pentru expedierile prevăzute la alin. (2) persoana
care are responsabilitatea expedierii din țara membră pe al
cărei teritoriu deșeurile intră prima dată în Comunitatea
Europeană trebuie să informeze autoritatea competentă din
țara sa în scopul inițierii procedurilor corespunzătoare.
(5) Importul de deșeuri radioactive în România este
interzis, cu excepția cazului prevăzut la art. 7 din Legea
nr. 111/1996, republicată, cu modificările și completările
ulterioare.
Art. 11. — CNCAN nu va autoriza expedieri de deșeuri
radioactive:
a) spre o destinație situată la sud de paralela de 60ș
latitudine sudică;
b) spre un stat parte al celei de-a patra Convenții
ACP—CEE, care nu este membru al Uniunii Europene,
ținând seama totuși de prevederile art. 14;
c) spre o țară terță care, în opinia autorității competente
din țara de origine, nu are resurse tehnice, legislative sau
administrative pentru a gospodări în siguranță deșeurile
radioactive.
Art. 12. — (1) În cazul în care deșeurile sunt exportate
din Comunitatea Europeană într-o țară terță, autoritățile
competente din țara membră de origine trebuie să
contacteze autoritățile din țara de destinație cu privire la
aceste expedieri.
(2) Dacă toate condițiile pentru expediere sunt
îndeplinite, autoritățile competente ale țării membre de
origine trebuie să autorizeze deținătorul deșeurilor
radioactive să efectueze expedierea și să informeze
autoritățile din țara de destinație despre această expediere.
(3) Această autorizație trebuie să nu afecteze în nici un
fel responsabilitățile deținătorului, transportatorului,
proprietarului, destinatarului sau ale oricărei persoane fizice
ori juridice implicate în expediere.
(4) Pentru expedierile prevăzute la alin. (1) trebuie
utilizat documentul standard prevăzut la art. 20.
(5) Deținătorul de deșeuri radioactive trebuie să notifice
autorităților competente din țara de origine că deșeurile au
ajuns la destinația lor în țara terță, în termen de două
săptămâni de la data sosirii și trebuie să precizeze ultimul
punct de frontieră din Comunitatea Europeană prin care a
trecut.
(6) Această notificare trebuie să fie justificată printr-o
declarație sau certificare a destinatarului de deșeuri
radioactive că deșeurile au ajuns la destinația
corespunzătoare, indicând și punctul de frontieră la intrarea
în țara terță.
CAPITOLUL IV
Operații de reexpediere
Art. 13. — (1) Prezentele norme nu se aplică la
returnarea surselor închise de către utilizator la furnizorul
surselor din altă țară.
(2) Prin excepție de la prevederile alin. (1), prezentele
norme se aplică la reexpedierile de surse închise cu
conținut de materiale fisile.
Art. 14. — (1) Prezentele norme nu afectează dreptul
unei țări membre sau al unei instituții dintr-o țară membră,
unde urmează să fie exportate deșeuri în scopul
reprocesării lor, de a returna deșeurile în țara de origine
după tratarea acestora.
(2) Prezentele norme nu afectează dreptul unei țări
membre sau al unei instituții dintr-o țară membră, unde

5

urmează să fie exportat combustibil nuclear ars în scopul
reprocesării lui, de a returna în țara de origine deșeurile
și/sau alte produse rezultate din operația de reprocesare.
Art. 15. — (1) În cazul în care o expediere de deșeuri
radioactive nu poate avea loc sau condițiile pentru
efectuarea expedierii nu sunt în conformitate cu prevederile
cap. II, autoritățile competente din țara membră de
expediere trebuie să se asigure că deșeurile radioactive în
cauză sunt luate înapoi de către deținătorul deșeurilor.
(2) În cazul expedierilor de deșeuri radioactive dintr-o
țară terță la o destinație din Comunitata Europeană,
autoritățile competente din țara membră de destinație
trebuie să se asigure că destinatarul acelor deșeuri
negociază o clauză cu deținătorul de deșeuri, prin care se
stabilește că țara terță se obligă ca deținătorul să ia înapoi
deșeurile în cazul în care expedierea nu a avut loc.
Art. 16. — Țările membre sau țările care aprobă un
tranzit pentru expedierea inițială nu pot refuza aprobarea
reexpedierii în următoarele cazuri:
— cele menționate la art. 14, dacă reexpedierea
privește aceleași materiale după tratare sau reprocesare și
dacă toată legislația relevantă este respectată;
— cele menționate la art. 15, dacă reexpedierea este
realizată în aceleași condiții și cu aceleași specificații.
CAPITOLUL V
Prevederi procedurale
Art. 17. — (1) CNCAN va transmite Comisiei Europene
adresa sa și adresa celorlalte autorități competente, toate
informațiile necesare pentru comunicarea rapidă, precum și
informațiile privind neacceptarea posibilă a procedurii de
aprobare automată menționată la art. 6 alin. (4).
(2) CNCAN trebuie să transmită în mod regulat orice
informație privind modificarea acestor date.
Art. 18. — La fiecare 2 ani CNCAN va transmite
Comisiei Europene rapoarte despre expedierile efectuate pe
teritoriul României.
Art. 19. — CNCAN poate solicita Comisiei europene
sprijin în implementarea directivei ori de câte ori este
necesar.
Art. 20. — (1) Documentul standard folosit la expedierile
internaționale de deșeuri radioactive este prezentat în
anexă.
(2) Documentul standard trebuie completat în limba
engleză și în conformitate cu notele conținute în diversele
sale secțiuni.
(3) Documentul standard trebuie să fie tipărit cu
cerneală neagră pe hârtie albă, cântărind cel puțin 40 g/m2,
iar rezistența hârtiei trebuie să fie suficientă pentru ca la
folosire normală aceasta să nu se rupă sau să nu se
șifoneze.
(4) Documentul standard va avea dimensiunile de
210 x 297 mm (A4), cu o toleranță maximă a fiecărei
dimensiuni de –5 și +8 mm.
CAPITOLUL VI
Prevederi finale
Art. 21. — Anexa face parte integrantă din prezentele
norme.
Art. 22. — Prezentele norme intră în vigoare la data
aderării României la Uniunea Europeană.
Art. 23. — La data intrării în vigoare a prezentelor
norme se abrogă Ordinul președintelui CNCAN
nr. 183/2002 pentru aprobarea Normelor pentru expedieri
internaționale de deșeuri radioactive implicând teritoriul
României, publicat în Monitorul Oficial al României,
Partea I, nr. 913 din 14 decembrie 2002.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 967/1.XI.2005
ANEXĂ*)
la norme

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 967/1.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 967/1.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 967/1.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 967/1.XI.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 967/1.XI.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 967/1.XI.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 967/1.XI.2005 conține 16 pagini.

Prețul: 1,05 lei noi/10.500 lei vechi

&JUYDGY|063792]
ISSN 1453—4495

PDF compression, OCR, web-optimization with CVISION's PdfCompressor

