PARTEA

Anul 173 (XVII) — Nr. 158

I

LEGI, DECRETE, HOTĂRÂRI ȘI ALTE ACTE

Marți, 22 februarie 2005

SUMAR
Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 28 din 25 ianuarie 2005 referitoare la

144.

excepția de neconstituționalitate a dispozițiilor
art. 506 alin. 2 din Codul de procedură penală ....

1–3

Decizia nr. 35 din 25 ianuarie 2005 referitoare la excepția
de neconstituționalitate a dispozițiilor art. 3851 alin. 1
lit. e) din Codul de procedură penală.....................

DECIZII

ALE

Pagina

3–5

CURȚII

— Ordin al ministrului finanțelor publice privind
aprobarea Precizărilor pentru determinarea sumelor
care fac obiectul repartizării profitului conform
Ordonanței Guvernului nr. 64/2001 privind
repartizarea profitului la societățile naționale,
companiile naționale și societățile comerciale cu
capital integral sau majoritar de stat, precum și la
regiile autonome, aprobată cu modificări prin
Legea nr. 769/2001, cu modificările și completările
ulterioare ....................................................................

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 28
din 25 ianuarie 2005

referitoare la excepția de neconstituționalitate a dispozițiilor art. 506 alin. 2
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
magistrat-asistent

Pe rol se află soluționarea excepției de neconstituționalitate a dispozițiilor art. 506 alin. 2 din Codul de
procedură penală, ridicată de Marina Predică în Dosarul
nr. 282/2003 al Înaltei Curți de Casație și Justiție — Secția
civilă.
La apelul nominal este prezentă autoarea excepției,
personal și asistată de avocat J. Friedmann-Nicolescu,

lipsind celelalte părți, față de care procedura de citare a
fost legal îndeplinită.
Autoarea excepției, prin avocat, solicită admiterea
excepției astfel cum a fost formulată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textul de lege criticat nu încalcă
prevederile constituționale invocate de autoarea excepției.
C U R T E A,

având în vedere actele și lucrările dosarului, reține
următoarele:
Prin Încheierea din 8 iunie 2004, pronunțată în Dosarul
nr. 282/2003, Înalta Curte de Casație și Justiție — Secția
civilă a sesizat Curtea Constituțională cu excepția de
neconstituționalitate a dispozițiilor îart. 505 alin. 2 din
Codul de procedură penală, devenit în noua redactare
art. 506 alin. 2“. Excepția a fost ridicată de Marina Predică
în cadrul recursului formulat împotriva deciziei de

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 158/22.II.2005

respingere a apelului declarat împotriva sentinței
Tribunalului București — Secția a III-a civilă, prin care s-a
respins acțiunea acesteia de reparare a pagubei,
întemeiată pe dispozițiile art. 504—506 din Codul de
procedură penală, constatându-se prescris dreptul la
acțiune.
În motivarea excepției de neconstituționalitate se
susține că dispozițiile art. 506 alin. 2 din Codul de
procedură penală încalcă dreptul de proprietate privată,
precum și dreptul la un proces echitabil, întrucât instituie,
pentru acțiunea în repararea de către stat a pagubei
suferite, un termen de prescripție mai scurt decât cel
general de 3 ani, aplicabil raporturilor patrimoniale dintre
cetățeni, ceea ce face ca statul să fie mai presus de
cetățenii săi și, prin urmare, mai presus de lege. În opinia
autoarei excepției, îeste constituțional ca pentru toți —
inclusiv pentru stat — termenul de prescripție să fie cel
general de 3 ani“.
Înalta Curte de Casație și Justiție — Secția civilă,
exprimându-și opinia asupra excepției, consideră că
aceasta este neîntemeiată. Se arată că termenul special
de prescripție reglementat de prevederile criticate nu
instituie nici o discriminare în raporturile patrimoniale ale
cetățenilor cu statul.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, întrucât textul de lege criticat nu încalcă
prevederile constituționale și nici pe cele din Convenția
pentru apărarea drepturilor omului și a libertăților
fundamentale, invocate de autoarea excepției. Precizează
în acest sens că termenul de prescripție prevăzut de
art. 506 alin. 2 din Codul de procedură penală înu
îngrădește egalitatea în drepturi și nici accesul liber la
justiție, ci, dimpotrivă, lărgește sfera persoanelor îndreptățite
a introduce acțiuni pentru repararea pagubei și cu privire
la persoanele împotriva cărora s-a luat o măsură
preventivă, iar ulterior au fost scoase de sub urmărire
penală, prin ordonanța procurorului, ordonanță rămasă
definitivă prin neatacarea ei la instanță“.
Avocatul Poporului consideră că dispozițiile legale
criticate nu încală prevederile constituționale ale art. 16
alin. (2), întrucât acestea se aplică în mod egal tuturor
persoanelor îndreptățite la repararea pagubei materiale sau
a daunei morale în cazul condamnării pe nedrept sau al
privării ori restrângerii de libertate în mod nelegal, fără a
face nici o diferență în cadrul acestei categorii. Se arată
totodată că art. 506 alin. 2 din Codul de procedură penală
nu încalcă dispozițiile constituționale ale art. 11, 20, art. 21
alin. (3) și nici prevederile art. 6 din Convenția pentru
apărarea drepturilor omului și a libertăților fundamentale,
deoarece termenul de prescripție instituit de acest text
legal are caracter rezonabil și asigură condiții optime
pentru a exercita acțiunea în justiție în scopul obținerii
reparațiilor legale. Referitor la dispozițiile art. 44 alin. (1) și
(2) din Constituție, se apreciază că acestea nu au
incidență în cauză.
În concluzie, Avocatul Poporului consideră că excepția
este neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autoarei excepției, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 506 alin. 2 din Codul de procedură penală,
în redactarea dată prin Legea nr. 281/2003 privind
modificarea și completarea Codului de procedură penală și
a unor legi speciale, având următorul conținut: îAcțiunea
poate fi introdusă în termen de 18 luni de la data rămânerii
definitive, după caz, a hotărârilor instanței de judecată sau a
ordonanțelor procurorului, prevăzute în art. 504.“
Autoarea excepției consideră că aceste dispoziții sunt
contrare prevederilor constituționale ale art. 11, art. 16
alin. (2), art. 20, art. 21 alin. (3) și ale art. 41 alin. (1)
teza întâi și alin. (2) teza întâi [devenit art. 44 alin. (1)
teza întâi și alin. (2) teza întâi ca urmare a revizuirii și
republicării Constituției, cu renumerotarea textelor], având
următorul conținut:
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 16 alin. (2): îNimeni nu este mai presus de lege.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 44 alin. (1) teza întâi și alin. (2) teza întâi:
î(1) Dreptul de proprietate, precum și creanțele asupra
statului, sunt garantate. [...]
(2) Proprietatea privată este garantată și ocrotită în mod
egal de lege, indiferent de titular.[...]“
De asemenea, autoarea excepției consideră că textul
criticat contravine și prevederilor art. 6 din Convenția
pentru apărarea drepturilor omului și a libertăților
fundamentale, privind dreptul la un proces echitabil.
Se susține, în esență, că termenul de prescripție special
instituit de textul de lege criticat, diferit de termenul general
de prescripție de 3 ani, aplicabil acțiunilor personale, care
însoțesc drepturile subiective civile de creanță, este
discriminatoriu, în sensul situării statului mai presus de
cetățenii săi și, prin aceasta, mai presus de lege, în
contradicție cu dispozițiile constituționale invocate.
Examinând excepția de neconstituționalitate formulată,
Curtea constată că aceasta este neîntemeiată și, în
consecință, urmează să fie respinsă.
Curtea reține că dispozițiile constituționale invocate de
autoarea excepției sau alte norme cuprinse în Constituție,
în pacte ori tratate internaționale la care România este
parte, nu prevăd imprescriptibilitatea dreptului persoanelor
prejudiciate prin condamnarea pe nedrept sau prin privarea
ori restrângerea de libertate în mod nelegal, de a porni
acțiune în repararea pagubei, și nici un termen limită în
care acest drept poate fi exercitat. Art. 52 alin. (3) din
Constituție, care consacră răspunderea patrimonială a
statului pentru prejudiciile cauzate prin erorile judiciare,
stipulează că î[...] Răspunderea statului este stabilită în
condițiile legii [...]“. Legea fundamentală lasă, așadar, la
opțiunea legiuitorului stabilirea condițiilor procedurale,
inclusiv a termenelor în care dreptul la reparații poate fi

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 158/22.II.2005
exercitat. Aceeași idee se regăsește și în dispozițiile art. 3
din Protocolul nr. 7 la Convenția pentru apărarea
drepturilor omului și a libertăților fundamentale, potrivit
cărora îAtunci când o condamnare penală definitivă este
ulterior anulată sau când este acordată grațierea, pentru că un
fapt nou sau recent descoperit dovedește că s-a produs o
eroare judiciară, persoana care a suferit o pedeapsă din cauza
acestei condamnări este despăgubită conform legii ori practicii
în vigoare în statul respectiv, cu excepția cazului în care se
dovedește că nedescoperirea în timp util a faptului necunoscut
îi este imputabilă în tot sau în parte“.
Așa fiind, stabilirea de către legiuitor a unui termen
special de prescripție, în ceea ce privește acțiunea pentru
repararea de către stat a pagubei suferite în cazul
condamnării pe nedrept sau al privării ori restrângerii de
libertate în mod nelegal, constituie expresia rolului
constituțional al acestuia, consfințit și de prevederile
art. 126 alin. (2) din Legea fundamentală, potrivit cărora
îcompetența instanțelor judecătorești și procedura de judecată
sunt prevăzute numai prin lege“, și nu este de natură să
aducă atingere prevederilor constituționale invocate de
autoarea excepției.
Astfel, termenul special de prescripție de 18 luni,
reglementat de textul de lege criticat în prezenta cauză,
este un termen de prescripție a dreptului la acțiune
rezonabil, care asigură condițiile optime celui prejudiciat
pentru a exercita acțiune în justiție în scopul obținerii
reparațiilor legale, în concordanță cu prevederile art. 6 din

3

Convenția pentru apărarea drepturilor omului și a libertăților
fundamentale (așadar, implicit cu dispozițiile art. 11 și 20
din Constituție), precum și cu cele cuprinse în art. 21
alin. (3) din Legea fundamentală, care consacră dreptul la
un proces echitabil. De altfel, Curtea Europeană a
Drepturilor Omului a subliniat în jurisprudența sa faptul că
dreptul la un proces echitabil nu este un drept absolut și
că acesta îpoate fi supus la restricții legitime, cum ar fi
termenele legale de prescripție sau ordonanțele care impun
depunerea unei cauțiuni judicatum solvi [...]“ (Cauza Z și alții
împotriva Marii Britanii, 2001).
Câtă vreme prevederile criticate se aplică deopotrivă
tuturor persoanelor aflate în ipoteza acestei norme, nu
poate fi primită nici critica potrivit căreia prin dispozițiile
art. 506 alin. 2 din Codul de procedură penală s-ar crea o
discriminare între stat și cetățenii săi, în sensul îsituării“
statului mai presus de lege.
Întrucât acțiunea întemeiată pe dispozițiile art. 506
alin. 2 din Codul de procedură penală vizează repararea
unor pagube în cazul condamnării pe nedrept sau al
privării ori restrângerii de libertate în mod nelegal, iar nu
apărarea dreptului de proprietate sau valorificarea unui
drept de creanță, dispozițiile art. 44 alin. (1) și (2) din
Constituție, care garantează dreptul de proprietate privată
și creanțele asupra statului, nu sunt incidente în cauză.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 506 alin. 2 din Codul de procedură penală, ridicată
de Marina Predică în Dosarul nr. 282/2003 al Înaltei Curți de Casație și Justiție — Secția civilă.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
CURTEA CONSTITUȚIONALĂ

D E C I Z I A Nr. 35
din 25 ianuarie 2005

referitoare la excepția de neconstituționalitate a dispozițiilor art. 3851 alin. 1 lit. e)
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3851 alin. 1 lit. e) din Codul
de procedură penală, excepție ridicată de Virgil Guran și
Elena Clinci în Dosarul nr. 11.189/RG/2004 al Curții de
Apel Cluj — Secția penală.

La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca nefondată, invocând în acest
sens jurisprudența Curții Constituționale în materie.
C U R T E A,

având în vedere actele și lucrările dosarului, constată
următoarele:
Prin Încheierea din 13 octombrie 2004, pronunțată în
Dosarul nr. 11.189/RG/2004, Curtea de Apel Cluj — Secția
penală a sesizat Curtea Constituțională cu excepția de
neconstituționalitate a prevederilor art. 3851 alin. 1 lit. e)
din Codul de procedură penală.
Excepția a fost ridicată de inculpații Virgil Guran și
Elena Clinci (fostă Rîșnovean) în dosarul cu numărul de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 158/22.II.2005

mai sus, având drept obiect soluționarea unei cauze
penale în recurs.
În motivarea excepției de neconstituționalitate autorii
acesteia susțin că textul legal criticat exclude folosirea căii
de atac a recursului în cazul deciziilor pronunțate în apel,
prin care s-a dispus rejudecarea cauzelor. Această situație
este, în opinia lor, de natură a lipsi de eficiență dispozițiile
art. 3851 alin. 2 și 3 din Codul de procedură penală,
deoarece partea interesată este în imposibilitate de a
exercita dreptul la apărare și de acces liber la justiție în
cazul unor excepții ridicate în calea de atac a apelului.
Limitarea
exercitării recursului împotriva deciziilor
pronunțate în apel, prin care s-a dispus rejudecarea cauzei,
apare ca neconstituțională în raport cu art. 21 din Legea
fundamentală, deoarece limitează și posibilitatea de a ataca
încheierile premergătoare soluționării apelului, ajungându-se
la situația ca justițiabilul să nu se bucure de nici un mijloc
eficient de a-și apăra drepturile și interesele legitime vizate
de excepțiile ridicate în prima cale de atac. Pe cale de
consecință, este îngrădit nu numai dreptul liberului acces la
justiție, ci și dreptul la apărare, care presupune, în mod
necesar, existența posibilității justițiabilului de a invoca
nelegalitatea unei dispoziții a instanței de judecată,
neacordarea sau încălcarea unui drept procesual ori
nesoluționarea unei excepții ridicate, context în care
dreptul la apărare nu poate fi privit disociat de dreptul la
un proces echitabil și de dreptul de petiționare în vederea
apărării celorlalte drepturi și interese legitime.
Curtea de Apel Cluj — Secția penală opinează că
excepția este neîntemeiată, deoarece textul legal criticat
este în deplină concordanță cu dispozițiile art. 21 alin. (1),
(2) și (3) și ale art. 24 alin. (1) din Legea fundamentală.
Prevederile legale criticate reglementează folosirea căii de
atac a recursului. Or, stabilirea căilor de atac și a
condițiilor în care ele pot fi exercitate intră în competența
exclusivă a legiuitorului.
Faptul că împotriva deciziilor prin care s-a dispus
rejudecarea cauzei nu se poate folosi calea de atac a
recursului nu afectează dreptul la apărare al persoanelor,
deoarece la rejudecarea fondului instanța de trimitere este
obligată să examineze cauza sub toate aspectele, inclusiv
cererile și excepțiile invocate de părți în cursul procesului.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României arată că dispozițiile art. 3851 alin. 1
lit. e) din Codul de procedură penală constituie norme de
procedură, or, potrivit prevederilor art. 126 alin. (2) din
Constituție, procedura de judecată este prevăzută numai de
lege. Textul legal criticat, stabilind regula generală potrivit
căreia deciziile pronunțate în apel pot fi atacate cu recurs,
exceptează de la această regulă situațiile în care, prin
deciziile instanțelor de apel, s-a dispus rejudecarea
cauzelor. Rațiunea este aceea că procesul penal se reia
de la faza judecății în primă instanță.
Prin urmare, dispozițiile legale contestate nu ridică
probleme de constituționalitate, ci de interpretare și de
aplicare a legii. Așa fiind, accesul liber la justiție nu
înseamnă accesul, în toate cazurile, la toate structurile
judecătorești și la toate căile de atac. Părțile procesului
penal își pot exercita dreptul la apărare în tot cursul
procesului, fără nici o încălcare, deoarece dispozițiile
art. 3851 alin. 1 lit. e) din Codul de procedură penală nu
îngrădesc dreptul părților de a fi asistate de un avocat ales
sau numit din oficiu.
Avocatul Poporului consideră că excepția de
neconstituționalitate este neîntemeiată, cu următoarea
motivare:
Legiuitorul poate institui, în considerarea unor situații
deosebite, reguli speciale de procedură, cum sunt și cele
referitoare la hotărârile judecătorești supuse recursului,

astfel încât accesul la justiție nu înseamnă accesul, în
toate cazurile, la toate structurile judecătorești și la toate
căile de atac. Noțiunea de proces echitabil nu implică
imperios existența mai multor grade de jurisdicție, a unor
căi de atac împotriva hotărârilor judecătorești, nici, pe cale
de consecință, posibilitatea exercitării acestor căi de atac
de către toate părțile din proces.
În ceea ce privește critica de neconstituționalitate a
art. 3851 alin. 1 lit. e) din Codul de procedură penală față
de art. 24 din Legea fundamentală. Avocatul Poporului
consideră că aceasta nu poate fi reținută. Faptul că nu se
poate folosi calea de atac a recursului împotriva hotărârilor
judecătorești prin care s-a dispus rejudecarea cauzei nu
afectează drepturile procesuale ale inculpatului, avându-se
în vedere că, la rejudecarea fondului, instanța este obligată
să examineze întreaga cauză sub toate aspectele.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 3851 alin. 1 lit. e) din Codul de procedură
penală, care au următorul conținut: îPot fi atacate cu recurs:
[...]
e) deciziile pronunțate, ca instanțe de apel, de tribunale,
tribunale militare teritoriale, curți de apel și Curtea Militară de
Apel, cu excepția deciziilor prin care s-a dispus rejudecarea
cauzelor.“
Autorii excepției de neconstituționalitate susțin că prin
dispozițiile legale criticate sunt încălcate dispozițiile
constituționale ale art. 21 alin. (1), (2) și (3), referitoare la
accesul liber la justiție și dreptul la un proces echitabil,
precum și cele ale art. 24 alin. (1), referitoare la garantarea
dreptului la apărare.
Examinând excepția de neconstituționalitate, Curtea
constată că, asupra constituționalității dispozițiilor art. 3851
alin. 1 lit. e) din Codul de procedură penală, s-a mai
pronunțat, statuând că acestea sunt constituționale. Astfel,
prin Decizia nr. 481 din 9 noiembrie 2004, publicată în
Monitorul Oficial al României, Partea I, nr. 1.143 din
2 decembrie 2004, pronunțându-se în legătură cu critica
potrivit căreia art. 385 1 alin. 1 lit. e) din Codul de
procedură penală încalcă dispozițiile constituționale
referitoare la garantarea dreptului la apărare, Curtea a
constatat că textul legal criticat este în deplină concordanță
cu art. 24 alin. (1) din Legea fundamentală. Faptul că
împotriva hotărârilor judecătorești prin care s-a dispus
rejudecarea cauzei nu se poate folosi calea de atac a
recursului nu afectează drepturile procesuale ale
inculpatului, referitoare la garantarea dreptului la apărare,
avându-se în vedere că la rejudecarea fondului instanța
este obligată să examineze întreaga cauză sub toate
aspectele.
De asemenea, nu poate fi primită critica autorului
excepției privitoare la încălcarea liberului acces la justiție și
dreptului la un proces echitabil, întrucât, potrivit prevederilor
constituționale ale art. 126 alin. (2), legiuitorul este unica
autoritate competentă să reglementeze procedura de
judecată. Ca urmare, prin instituirea caracterului irevocabil al
deciziilor prin care s-a dispus rejudecarea cauzelor nu se
aduce atingere în nici un fel dreptului la un proces echitabil,
ci, dimpotrivă, se oferă tuturor părților interesate exercitarea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 158/22.II.2005
acestui drept în condiții de echitate, întrucât, de vreme ce
se procedează la o nouă judecată asupra fondului, partea
interesată are posibilitatea să-și valorifice toate drepturile și
interesele sale legitime fără nici un fel de limitări.

5

Cele statuate prin decizia menționată își mențin
valabilitatea și în prezenta cauză, întrucât nu au intervenit
elemente noi care să justifice schimbarea acestei
jurisprudențe.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3851 alin. 1 lit. e) din Codul de procedură penală,
excepție ridicată de Virgil Guran și Elena Clinci în Dosarul nr. 11.189/RG/2004 al Curții de Apel Cluj — Secția penală.
Definitivă și general obligatorie.
Pronunțată în ședința publică din data de 25 ianuarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Precizărilor pentru determinarea sumelor care fac obiectul repartizării profitului
conform Ordonanței Guvernului nr. 64/2001 privind repartizarea profitului la societățile naționale,
companiile naționale și societățile comerciale cu capital integral sau majoritar de stat,
precum și la regiile autonome, aprobată cu modificări prin Legea nr. 769/2001,
cu modificările și completările ulterioare
În baza prevederilor Hotărârii Guvernului nr. 1.574/2003 privind organizarea și funcționarea Ministerului Finanțelor
Publice și a Agenției Naționale de Administrare Fiscală, cu modificările și completările ulterioare, și ale art. 4 din
Ordonanța Guvernului nr. 64/2001 privind repartizarea profitului la societățile naționale, companiile naționale și societățile
comerciale cu capital integral sau majoritar de stat, precum și la regiile autonome, aprobată cu modificări prin Legea
nr. 769/2001, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Precizările pentru determinarea
sumelor care fac obiectul repartizării profitului conform
Ordonanței Guvernului nr. 64/2001 privind repartizarea
profitului la societățile naționale, companiile naționale și
societățile comerciale cu capital integral sau majoritar de
stat, precum și la regiile autonome, aprobată cu modificări
prin Legea nr. 769/2001 cu modificările și completările
ulterioare, prevăzute în anexa care face parte integrantă
din prezentul ordin.
Art. 2. — Societățile naționale, companiile naționale și
societățile comerciale cu capital integral sau majoritar de
stat, precum și regiile autonome au obligația respectării

acestor precizări la repartizarea profitului contabil, începând
cu situațiile financiare ale anului 2004.
Art. 3. — La data intrării în vigoare a prezentului ordin
se abrogă Ordinul ministrului finanțelor publice nr. 298/2002
pentru aprobarea Precizărilor privind determinarea sumelor
care fac obiectul repartizării profitului conform Ordonanței
Guvernului nr. 64/2001 și reflectarea în contabilitate a
acestora, publicat în Monitorul Oficial al României, Partea I,
nr. 157 din 5 martie 2002.
Art. 4. — Prezentul ordin se publică în Monitorul Oficial
al României, Partea I.

Ministrul finanțelor publice,
Ionel Popescu
București, 15 februarie 2005.
Nr. 144.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 158/22.II.2005
ANEXĂ

PRECIZĂRI
pentru determinarea sumelor care fac obiectul repartizării profitului conform Ordonanței Guvernului nr. 64/2001
privind repartizarea profitului la societățile naționale, companiile naționale și societățile comerciale
cu capital integral sau majoritar de stat, precum și la regiile autonome, aprobată cu modificări prin Legea nr. 769/2001,
cu modificările și completările ulterioare
1. Potrivit art. 1 alin. (1) din Ordonanța Guvernului
nr. 64/2001 privind repartizarea profitului la societățile
naționale, companiile naționale și societățile comerciale cu
capital integral sau majoritar de stat, precum și la regiile
autonome, aprobată cu modificări prin Legea nr. 769/2001,
cu modificările și completările ulterioare, începând cu
exercițiul financiar al anului 2004, la societățile naționale,
companiile naționale și societățile comerciale cu capital
integral sau majoritar de stat, precum și la regiile
autonome, profitul contabil rămas după deducerea
impozitului pe profit se repartizează pe următoarele
destinații, dacă prin legi speciale nu se prevede altfel:
îArt. 1. — (1) Începând cu exercițiul financiar al anului 2004,
la societățile naționale, companiile naționale și societățile
comerciale cu capital integral sau majoritar de stat, precum și
la regiile autonome, profitul contabil rămas după deducerea
impozitului pe profit se repartizează pe următoarele destinații,
dacă prin legi speciale nu se prevede altfel:
a) rezerve legale;
b) alte rezerve reprezentând facilități fiscale prevăzute de
lege;
c) acoperirea pierderilor contabile din anii precedenți;
c 1 ) constituirea surselor proprii de finanțare pentru
proiectele cofinanțate din împrumuturi externe, precum și
pentru constituirea surselor necesare rambursării ratelor de
capital, plății dobânzilor, comisioanelor și a altor costuri
aferente acestor împrumuturi externe;
d) alte repartizări prevăzute de lege;
e) participarea salariaților la profit; societățile naționale,
companiile naționale și societățile comerciale cu capital integral
sau majoritar de stat, precum și regiile autonome care s-au
angajat și au stabilit prin bugetele de venituri și cheltuieli
obligația de participare la profit, ca urmare a serviciilor
angajaților lor în relație cu acestea, pot acorda aceste drepturi
în limita a 10% din profitul net, dar nu mai mult de nivelul unui
salariu de bază mediu lunar realizat la nivelul agentului
economic, în exercițiul financiar de referință;
f) minimum 50% vărsăminte la bugetul de stat sau local, în
cazul regiilor autonome, ori dividende, în cazul societăților
naționale, companiilor naționale și societăților comerciale cu
capital integral sau majoritar de stat;
g) profitul nerepartizat pe destinațiile prevăzute la lit. a)—f)
se repartizează la alte rezerve și constituie sursa proprie de
finanțare.“
Potrivit art. 1 alin. (5) din Ordonanța Guvernului
nr. 64/2001, aprobată cu modificări prin Legea
nr. 769/2001, cu modificările și completările ulterioare, îSunt
exceptate de la obligația repartizării profitului pentru destinația
și în cuantumul prevăzut la alin. (1) lit. (f) societățile naționale,
companiile naționale și societățile comerciale cu capital integral
sau majoritar de stat, care se angajează prin împrumuturi
externe contractate fără garanția statului să nu distribuie
dividende în situația neîndeplinirii anumitor parametri de
performanță financiară sau a altor angajamente prevăzute în
aceste împrumuturi.“
2. Determinarea sumelor ce fac obiectul repartizării
Nu fac obiectul repartizării sumele regăsite în rezultatul
curent al exercițiului, reprezentând venituri rezultate din
înlesniri la plata creanțelor bugetare, potrivit actelor

normative în vigoare (art. 24 din Ordonanța Guvernului
nr. 94/2004 privind reglementarea unor măsuri financiare,
aprobată cu modificări prin Legea nr. 507/2004, și alte
prevederi legale în vigoare, după caz).
După aprobarea situațiilor financiare anuale, sumele
respective vor fi preluate în rezultatul reportat.
La determinarea sumelor care fac obiectul repartizării
vor fi avute în vedere următoarele:
a) rezerve legale
În cazul societăților naționale, companiilor naționale și
societăților comerciale cu capital integral sau majoritar de
stat, rezervele legale reprezintă sumele calculate din profitul
contabil anual prin aplicarea unui procent de 5% asupra
profitului contabil, înainte de determinarea impozitului pe
profit, din care se scad veniturile neimpozabile și se
adaugă cheltuielile aferente acestor venituri neimpozabile,
până ce rezervele legale vor atinge a cincea parte din
capitalul social subscris și vărsat potrivit prevederilor Legii
nr. 31/1990 privind societățile comerciale, republicată.
În cazul regiilor autonome, rezervele legale reprezintă
sumele calculate din profitul contabil anual prin aplicarea
unui procent de 5% asupra profitului contabil, înainte de
determinarea impozitului pe profit, din care se scad
veniturile neimpozabile și se adaugă cheltuielile aferente
acestor venituri neimpozabile, până ce rezervele legale vor
atinge a cincea parte din patrimoniul regiei autonome,
exclusiv patrimoniul public, potrivit prevederilor art. 2 din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare;
b) alte rezerve reprezentând facilități fiscale prevăzute de
lege
Astfel de rezerve se constituie în măsura în care profitul
de repartizat a fost obținut pe baza facilităților fiscale și ca
urmare a acestora există obligația legală de repartizare a
profiturilor obținute ca sursă proprie de finanțare;
c) acoperirea pierderilor contabile din anii precedenți
În situația în care există pierderi contabile din anii
precedenți, înregistrate în rezultatul reportat, acestea se
recuperează potrivit prevederilor art. 19 alin. (4) din Legea
contabilității nr. 82/1991, republicată. Potrivit acestui articol,
o sursă de acoperire a pierderilor reportate din anii
precedenți este și profitul curent ce urmează a fi repartizat;
c 1 ) constituirea surselor proprii de finanțare pentru
proiectele cofinanțate din împrumuturi externe, precum și
pentru constituirea surselor necesare rambursării ratelor de
capital, plății dobânzilor, comisioanelor și a altor costuri
aferente acestor împrumuturi externe
Sursele proprii de finanțare pentru proiectele de
împrumuturi externe includ contribuția părții române la
realizarea proiectului, precum și sumele necesare pentru
plata taxelor și impozitelor percepute pe teritoriul țării și
contravaloarea altor costuri locale, care nu se pot plăti din
împrumutul extern.
Societățile naționale, companiile naționale și societățile
comerciale cu capital majoritar sau integral de stat, precum
și regiile autonome beneficiare de împrumuturi externe vor
repartiza profitul contabil rămas după deducerea impozitului
pe profit pe destinațiile menționate la art. 1 alin. (1) lit. c1)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 158/22.II.2005
din Ordonanța Guvernului nr. 64/2001, aprobată cu
modificări prin Legea nr. 769/2001, cu modificările și
completările ulterioare, numai în situația în care nu dispun
de alte fonduri necesare asigurării surselor proprii de
finanțare pentru proiectele cofinanțate din împrumuturi
externe și pentru constituirea surselor necesare rambursării
ratelor de capital, plății dobânzilor, comisioanelor și a altor
costuri aferente împrumuturilor externe;
d) alte repartizări prevăzute de lege
La această poziție sunt repartizate sumele cu această
destinație prevăzută prin legi speciale.
Exemplificăm în acest sens: Ordonanța de urgență a
Guvernului nr. 69/1998 privind regimul de autorizare a
activităților din domeniul jocurilor de noroc, aprobată și
modificată prin Legea nr. 166/1999, cu modificările și
completările ulterioare; Ordonanța de urgență a Guvernului
nr. 195/2001 privind asigurarea unor fonduri pentru
finanțarea construcției de locuințe pentru tineret și săli de
sport, aprobată prin Legea nr. 195/2002 etc.;
e) participarea salariaților la profit; societățile naționale,
companiile naționale și societățile comerciale cu capital integral
sau majoritar de stat, precum și regiile autonome care s-au
angajat și au stabilit prin bugetele de venituri și cheltuieli
obligația de participare la profit, ca urmare a serviciilor
angajaților lor în relație cu acestea, pot acorda aceste drepturi
în limita a 10% din profitul net, dar nu mai mult de nivelul unui
salariu de bază mediu lunar realizat la nivelul agentului
economic, în exercițiul financiar de referință
Societățile naționale, companiile naționale și societățile
comerciale cu capital integral sau majoritar de stat, precum
și regiile autonome pot acorda salariaților drepturi în limita
a 10% din profitul net rămas după deducerea sumelor
repartizate la lit. a)—d), potrivit art. 1 alin. (2) din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare, dar nu mai mult de nivelul unui salariu de bază
mediu lunar realizat la nivelul agentului economic în
exercițiul financiar de referință.
Aceste prevederi reglementează modalitatea de calcul al
fondului de participare a salariaților la profit, repartizarea
făcându-se cu aprobarea consiliului de administrație, acesta
având posibilitatea de decizie asupra nivelului participării la
profit a fiecărui salariat, în funcție de rezultatele și eficiența
muncii fiecăruia, pe baza unor criterii stabilite în acest
sens, cu încadrarea în fondul de participare astfel stabilit.
Exemplul 1 în care profitul net rămas după deducerea
sumelor repartizate la lit. a)—d) potrivit art. 1 alin. (2) din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare, este de 12.000 milioane lei.
— Număr mediu de personal
250 de salariați
— Salariu de bază
mediu lunar realizat la nivelul
agentului economic
4.000.000 lei/salariat
— Fond maxim de participare
a salariaților la profit:
1.000 milioane lei
250 x 4.000.000 = 1.000 milioane lei
— 10% din profitul net rămas
după deducerea sumelor
repartizate la lit. a—d) potrivit
art. 1 alin. (2) din Ordonanța
Guvernului nr. 64/2001, aprobată
cu modificări prin Legea
nr. 769/2001, cu modificările
și completările ulterioare
1.200 milioane lei
În acest caz, avându-se în vedere că nivelul fondului
maxim de participare a salariaților la profit, respectiv

7

1.000 milioane lei, al cărui calcul a avut în vedere salariul
de bază mediu lunar realizat, este sub nivelul cotei de
10% din profitul net rămas după deducerea sumelor
repartizate la lit. a)—d) potrivit art. 1 alin. (2) din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare, respectiv 1.200 milioane lei, fondul de participare
a salariaților la profit este de maximum 1.000 milioane lei.
Această sumă (1.000 milioane lei) se acordă celor
250 de salariați sau numai unora dintre aceștia, în mod
egal sau diferențiat, în funcție de rezultatele și de eficiența
muncii fiecăruia, în baza deciziei consiliului de administrație
al agentului economic sau a adunării generale a
acționarilor, după caz.
Exemplul 2 în care profitul net rămas după deducerea
sumelor repartizate la lit. a)—d) potrivit art. 1 alin. (2) din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare, este de 700 milioane lei.
— Număr mediu de personal
250 de salariați
— Salariu de bază mediu
lunar realizat la nivelul
agentului economic
4.000.000 lei/salariat
— Fond maxim
de participare a salariaților
la profit:
1.000 milioane lei
250 x 4.000.000 = 1.000 milioane lei
— 10% din profitul net rămas
după deducerea sumelor
repartizate la lit. a)—d) potrivit
art. 1 alin. (2) din Ordonanța
Guvernului nr. 64/2001, aprobată
cu modificări prin Legea
nr. 769/2001, cu modificările
și completările ulterioare
70 milioane lei
În acest caz, avându-se în vedere că nivelul fondului
maxim de participare a salariaților la profit, respectiv
1.000 milioane lei, al cărui calcul a avut în vedere salariul
de bază mediu lunar realizat, este mai mare decât nivelul
cotei de 10% din profitul net rămas după deducerea
sumelor repartizate la lit. a)—d) potrivit art. 1 alin. (2) din
Ordonanța Guvernului nr. 64/2001, aprobată cu modificări
prin Legea nr. 769/2001, cu modificările și completările
ulterioare, respectiv 70 milioane lei, fondul de participare a
salariaților la profit este de maximum 70 milioane lei.
Această sumă (70 milioane lei) se acordă celor 250 de
salariați sau numai unora dintre aceștia, în mod egal ori
diferențiat, în funcție de rezultatele și de eficiența muncii
fiecăruia, în baza deciziei consiliului de administrație al
agentului economic sau a adunării generale a acționarilor,
după caz;
f) minimum 50% vărsăminte la bugetul de stat sau local, în
cazul regiilor autonome, ori dividende, în cazul societăților
naționale, companiilor naționale și societăților comerciale cu
capital integral sau majoritar de stat
Societățile naționale, companiile naționale și societățile
comerciale cu capital integral sau majoritar de stat au
obligația să vireze dividendele la instituția publică implicată,
așa cum este definită aceasta la art. 3 lit. g) din
Ordonanța de urgență a Guvernului nr. 88/1997 privind
privatizarea societăților comerciale, aprobată prin Legea
nr. 44/1998, astfel cum a fost modificată prin Legea
nr. 99/1999, minimum 50% din profitul contabil rămas după
deducerea impozitului pe profit și acoperirea destinațiilor
prevăzute la lit. a)—d).
În cazul regiilor autonome, minimum 50% din profitul
contabil rămas după deducerea impozitului pe profit și

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 158/22.II.2005

acoperirea destinațiilor prevăzute la lit. a)—d) se varsă la
bugetul de stat sau local, după caz.
Sunt exceptate de la obligația repartizării profitului
pentru destinația și în cuantumul prevăzute la art. 1
alin. (1) lit. f) din Ordonanța Guvernului nr. 64/2001,
aprobată cu modificări prin Legea nr. 769/2001, cu
modificările și completările ulterioare, societățile naționale,
companiile naționale și societățile comerciale cu capital
integral sau majoritar de stat, care se angajează, prin
împrumuturi externe contractate fără garanția statului, să nu
distribuie dividende în situația neîndeplinirii anumitor
parametri de performanță financiară ori a altor angajamente
prevăzute în aceste împrumuturi, așa cum se precizează la
art. 1 alin. (5) din Ordonanța Guvernului nr. 64/2001,
aprobată cu modificări prin Legea nr. 769/2001, cu
modificările și completările ulterioare;
g) profitul nerepartizat pe destinațiile prevăzute la lit. a)—f)
se repartizează la alte rezerve și constituie sursa proprie de
finanțare.
Exemplificăm mai jos modul de determinare a sumelor
reprezentând destinațiile profitului contabil prevăzute la
art. 1 alin. (1) din Ordonanța Guvernului nr. 64/2001,
aprobată cu modificări prin Legea nr. 769/2001, cu
modificările și completările ulterioare, astfel:
Considerăm că un agent economic și-a încheiat
exercițiul financiar cu un profit contabil rămas după
deducerea impozitului pe profit în sumă de 3.500 milioane
lei, din care 500 milioane lei reprezintă venituri rezultate
din înlesniri la plata creanțelor bugetare care nu fac
obiectul repartizării, potrivit actelor normative în vigoare.
În această situație profitul contabil rămas după
deducerea impozitului pe profit și a sumelor aferente
amânării la plată a creanțelor bugetare, în sumă de
3.000 milioane lei, se repartizează astfel:
a) rezerve legale (determinate
conform precizărilor de la lit. a)
de mai sus)
500 milioane lei
b) alte rezerve reprezentând
facilități fiscale prevăzute
de lege
0 milioane lei
c) acoperirea pierderilor contabile
din anii precedenți
100 milioane lei
[determinate conform precizărilor
de la lit. c) de mai sus]
c1) constituirea surselor proprii
de finanțare pentru proiectele
cofinanțate din împrumuturi

externe, precum și pentru
constituirea surselor necesare
rambursării ratelor de capital,
plății dobânzilor, comisioanelor
și altor costuri aferente acestor
împrumuturi externe
0 milioane lei
d) alte repartizări prevăzute
prin legi speciale
285 milioane lei
Profit net rămas după deducerea
sumelor repartizate la lit. a), b),
c) c1) și d), potrivit art. 1 alin. (2)
din Ordonanța Guvernului
nr. 64/2001, aprobată cu modificări
prin Legea nr. 769/2001,
cu modificările și completările
ulterioare
2.115 milioane lei
3.000 milioane lei —
(500 milioane lei + 100 milioane lei +
285 milioane lei) = 2.115 milioane lei,
din care:
e) până la 10% pentru participarea
salariaților la profit
212 milioane lei
2.115 milioane lei x 10% = 212 milioane lei
Aceasta în condițiile în care s-a considerat un fond
maxim de participare a salariaților la profit, calculat în
funcție de numărul mediu de salariați și salariul de bază
mediu lunar realizat pe salariat, ca fiind în sumă de
500 milioane lei;
f) minimum 50% vărsăminte
la bugetul de stat sau local,
în cazul regiilor autonome,
ori dividende, în cazul
societăților naționale,
companiilor naționale
și societăților comerciale
cu capital integral
sau majoritar de stat
1.058 milioane lei
2.115 milioane lei x 50%=1.058 milioane lei
g) profitul nerepartizat
pe destinațiile prevăzute
la lit. a)—f)
845 milioane lei
[3.000 milioane lei — lit. a) (500 milioane lei) — lit. b)
(0 milioane lei) — lit. c) (100 milioane lei) — lit. c 1
(0 milioane lei) — lit. d) (285 milioane lei) — lit. e)
(212 milioane lei) — lit. f) (1.058 milioane lei)] =
845 milioane lei.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 158/22.II.2005 conține 8 pagini.

Prețul de vânzare 5.500 lei

&JUYDGY|005303]
ISSN 1453—4495

PDF compression, OCR, web-optimization with CVISION's PdfCompressor

