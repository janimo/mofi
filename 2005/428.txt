PARTEA

Anul 173 (XVII) — Nr. 428

I

LEGI, DECRETE, HOTĂRÂRI ȘI ALTE ACTE

Vineri, 20 mai 2005

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 214 din 14 aprilie 2005 referitoare la excepția
de neconstituționalitate a dispozițiilor art. III
alin. (2) din Ordonanța de urgență a Guvernului
nr. 33/2001 privind unele măsuri referitoare la
salarizarea funcționarilor publici și a altor categorii
de personal din sectorul bugetar, precum și a
personalului din organele autorității judecătorești,
ale art. 12 alin. (4) din Legea bugetului de stat pe
anul 2002 nr. 743/2001, ale art. 10 alin. (3) din
Legea bugetului de stat pe anul 2003
nr. 631/2002, ale art. 9 alin. (7) din Legea
bugetului de stat pe anul 2004 nr. 507/2003,

DECIZII

ALE

CURȚII

precum și ale art. 8 alin. (7) din Legea bugetului
de stat pe anul 2005 nr. 511/2004 .......................
351.

194.

1–7

HOTĂRÂRI ALE GUVERNULUI ROMÂNIEI
— Hotărâre privind aprobarea Programului de
eliminare treptată a evacuărilor, emisiilor și
pierderilor de substanțe prioritar periculoase ........

7–31

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Reglementării
tehnice îGhid de execuție privind protecția
împotriva coroziunii a construcțiilor din oțel“,
indicativ GE 053-04 ..................................................

32

CONSTITUȚIONALE

CURTEA CONSTITUȚIONALĂ

D E C I Z I A Nr. 214
din 14 aprilie 2005

referitoare la excepția de neconstituționalitate a dispozițiilor art. III alin. (2)
din Ordonanța de urgență a Guvernului nr. 33/2001 privind unele măsuri referitoare
la salarizarea funcționarilor publici și a altor categorii de personal din sectorul bugetar,
precum și a personalului din organele autorității judecătorești, ale art. 12 alin. (4)
din Legea bugetului de stat pe anul 2002 nr. 743/2001, ale art. 10 alin. (3)
din Legea bugetului de stat pe anul 2003 nr. 631/2002, ale art. 9 alin. (7)
din Legea bugetului de stat pe anul 2004 nr. 507/2003, precum și ale art. 8 alin. (7)
din Legea bugetului de stat pe anul 2005 nr. 511/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Florentina Baltă
Claudia Margareta Niță

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. III alin. (2) din Ordonanța de urgență a
Guvernului nr. 33/2001 privind unele măsuri referitoare la

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 428/20.V.2005

salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești și ale art. 12 alin. (4) din
Legea bugetului de stat pe anul 2002 nr. 743/2001,
excepție ridicată de Magdalena Muscă, Liliana Chiriță și
alții în Dosarul nr. 933/C/2004 al Tribunalului Vrancea —
Secția civilă, înregistrată la Curtea Constituțională sub
nr. 73D/2005.
La apelul nominal răspunde Ministerul Justiției, prin
consilier juridic Adriana Mehedinți, cu delegație depusă la
dosarul cauzei, lipsind celelalte părți, față de care
procedura de citare a fost legal îndeplinită.
Curtea dispune a se face apelul și în dosarele
nr. 74D/2005, nr. 117D/2005 și nr. 118D/2005, având ca
obiect aceeași excepție de neconstituționalitate, ridicată de
Niculina Tuchiluș, Tudorița Branea și alții în Dosarul
nr. 1.006/C/2004 al Tribunalului Vrancea — Secția civilă,
de Ion Lefter, Vasile Caștu și alții în Dosarul nr. 974/C/2004
al Tribunalului Vrancea — Secția civilă, respectiv de Liviu
Gătej, Ioana Albiței și alții în Dosarul nr. 990/C/2004 al
aceleiași instanțe. De asemenea, Curtea dispune a se face
apelul și în dosarele nr. 76D/2005, nr. 78D/2005 și
nr.
79D/2005,
având
ca
obiect
excepția
de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind
unele măsuri referitoare la salarizarea funcționarilor publici
și a altor categorii de personal din sectorul bugetar,
precum și a personalului din organele autorității
judecătorești, ale art. 12 alin. (4) din Legea bugetului de
stat pe anul 2002 nr. 743/2001, ale art. 10 alin. (3) din
Legea bugetului de stat pe anul 2003 nr. 631/2002,
precum și ale art. 9 alin. (7) din Legea bugetului de stat
pe anul 2004 nr. 507/2003, excepție ridicată de Marcela
Comșa, Ioan Busuioc și alții în Dosarul nr. 6/M/2005 al
Tribunalului Brașov — Secția civilă, de Aurica Voinescu,
Laura Achten și alții în Dosarul nr. 10/M/2005 al aceleiași
instanței, respectiv de Gheorghe Achim, Lidia Adam și alții
în Dosarul nr. 6/2005 al Tribunalului Covasna.
La apelul nominal răspunde Ministerul Justiției, prin
același consilier juridic, care depune delegație în dosarele
nr. 74D/2005, nr. 76D/2005 și nr. 78D/2005, lipsind
celelalte părți, față de care procedura de citare a fost legal
îndeplinită. Magistratul-asistent referă faptul că, în dosarele
nr. 73D/2005, nr. 74D/2005, nr. 76D/2005 și nr. 78D/2005,
Ministerul Justiției, în calitate de parte în proces, a
transmis prin Serviciul de registratură al Curții
Constituționale note scrise prin care apreciază, pe de o
parte, că excepția de neconstituționalitate a dispozițiilor
art. III alin. (2) din Ordonanța de urgență a Guvernului
nr. 33/2001 este întemeiată și, pe de altă parte, că
excepția de neconstituționalitate a dispozițiilor art. 12
alin. (4) din Legea nr. 743/2001, ale art. 10 alin. (3) din
Legea nr. 631/2002 și ale art. 9 alin. (7) din Legea
nr. 507/2003 este inadmisibilă.
Curtea, având în vedere că obiectul excepțiilor de
neconstituționalitate ridicate în dosarele sus-menționate

este, în totalitate sau în parte, identic, pune în discuție, din
oficiu, problema conexării cauzelor.
Atât reprezentantul Ministerului Justiției, cât și cel al
Ministerului Public sunt de acord cu conexarea dosarelor.
Curtea, în temeiul art. 53 alin. (5) din Legea
nr. 47/1992, dispune conexarea dosarelor nr. 118D/2005,
nr. 117D/2005, nr. 79D/2005, nr. 78D/2005, nr. 76D/2005
și nr. 74D/2005 la Dosarul nr. 73D/2005, care a fost primul
înregistrat.
Cauza fiind în stare de judecată, reprezentantul
Ministerului Justiției solicită admiterea excepției de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001, precum și
respingerea ca inadmisibilă a excepției referitoare la
celelalte texte de lege criticate de către autorii acesteia. În
acest sens, face referire la argumentația expusă pe larg în
notele depuse de Ministerul Justiției în dosarele
nr. 73D/2005, nr. 74D/2005, nr. 76D/2005 și nr. 78D/2005.
Reprezentantul Ministerului Public arată că dispozițiile de
lege criticate au mai fost supuse controlului de
constituționalitate, Curtea reținând, de exemplu prin deciziile
nr. 38 din 25 ianuarie 2005 și nr. 56 din 1 februarie 2005,
că acestea au avut un caracter temporar. Apreciază că nu
au intervenit elemente noi de natură să impună schimbarea
jurisprudenței Curții Constituționale, astfel că solicită
respingerea excepției ca inadmisibilă.
C U R T E A,

având în vedere actele și lucrările dosarelor, constată
următoarele:
Prin încheierile din 14, 25, 27 și 28 ianuarie 2005,
pronunțate în dosarele nr. 933/C/2004, nr. 1.006/C/2004,
nr. 6/M/2004, nr. 10/M/2004, nr. 6/2005, nr. 974/C/2004 și
nr. 990/C/2004, Tribunalul Vrancea — Secția civilă,
Tribunalul Brașov — Secția civilă și Tribunalul Covasna au
sesizat Curtea Constituțională cu excepția de
neconstituționalitate a dispozițiilor art. III alin. (2) din
Ordonanța de urgență a Guvernului nr. 33/2001 privind
unele măsuri referitoare la salarizarea funcționarilor
publici și a altor categorii de personal din sectorul
bugetar, precum și a personalului din organele autorității
judecătorești, ale art. 12 alin. (4) din Legea bugetului de
stat pe anul 2002 nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002, precum și ale
art. 9 alin. (7) din Legea bugetului de stat pe anul 2004
nr. 507/2003. Excepția a fost ridicată de Magdalena Muscă
și alții, de Niculina Tuchiluș și alții, de Marcela Comșa și
alții, de Aurica Voinescu și alții, de Gheorghe Achim și
alții, de Ion Lefter și alții, respectiv de Liviu Gătej și alții în
cadrul unor cauze având ca obiect plata primei de
concediu.
În motivarea excepției, având un conținut asemănător,
autorii acesteia arată că prin textele de lege criticate a fost
suspendat în mod succesiv, mai întâi până la data de
1 ianuarie 2002, apoi până la data de 31 decembrie 2002,
31 decembrie 2003, respectiv 31 decembrie 2004, exercițiul
dreptului la prima de concediu prevăzut de art. 41 1

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005
alin. (1) din Legea nr. 50/1996, introdus prin Ordonanța
Guvernului nr. 83/2000. Autorii consideră că îsuspendarea
aplicării unei legi prin care se recunoaște un drept
echivalează cu restrângerea exercițiului acelui drept“, astfel
că textele de lege criticate contravin art. 53 din Constituție,
ale cărui condiții strict și limitativ prevăzute pentru
restrângerea exercițiului unui drept prin lege nu sunt
respectate.
În plus, în dosarele nr. 76D/2005 și nr. 78D/2005,
autorii excepției de neconstituționalitate apreciază că art. 41
alin. (2) din Constituție, reglementând dreptul la muncă și
protecția socială a muncii, se referă și la concediul de
odihnă plătit, prin care se înțelege cumulul dintre
indemnizația de concediu și prima de vacanță. Se susține
că Legea fundamentală a României nu prevede
posibilitatea suspendării unor drepturi constituționale, ci
doar restrângerea prin lege a exercițiului unor drepturi sau
libertăți, în condiții stricte care impun o astfel de măsură,
astfel că încălcarea art. 53 din Constituție este cu atât mai
evidentă. Se mai arată că prevederile art. III alin. (2) din
Ordonanța de urgență a Guvernului nr. 33/2001 încalcă și
art. 115 alin. (4) din Constituție, întrucât măsura dispusă
prin ordonanța criticată înu a fost justificată de o situație
excepțională“, așa cum impune norma constituțională
invocată. În acest sens se amintesc decizii ale Curții
Constituționale prin care texte de lege reglementate cu
încălcarea condiției urgenței au fost declarate
neconstituționale (deciziile nr. 65/1995 și nr. 83/1998). În
final, se invocă prevederile art. 1 alin. (3) din Constituție,
referitoare la caracterul de stat de drept, democratic și
social al României, precum și la garantarea, ca valori
supreme în stat, a drepturilor și libertăților cetățenilor.
În plus, în Dosarul nr. 79D/2005, autorii excepției de
neconstituționalitate solicită ca îîn baza principiului egalității
în drepturi“ să se aibă în vedere îcă salarizarea
personalului din autoritatea judecătorească se întemeiază
pe raporturi de autoritate, nu pe principii contractuale“,
ceea ce creează îo inechitate față de personalul
contractual al societăților comerciale care în baza negocierii
beneficiază de asemenea prime de vacanțe, precum și de
primele reglementate de Codul fiscal“.
Tribunalul Vrancea — Secția civilă, exprimându-și opinia
în dosarele nr. 73D/2005, nr. 74D/2005, nr. 117D/2005 și
nr. 118D/2005, apreciază că excepția de neconstituționalitate
este întemeiată, deoarece suspendarea succesivă a unui
drept recunoscut de lege echivalează cu o restrângere a
exercițiului acestui drept, care nu se înscrie însă printre
situațiile expres și limitativ reglementate de art. 53 din
Constituție. Deși menționează că revine instanței de
judecată competența de a constata abrogarea art. 411 din
Legea nr. 50/1996, aceasta consideră, totuși, necesară
intervenția Curții Constituționale, îca autoritate publică
specializată.“
Tribunalul Brașov — Secția civilă, exprimându-și opinia
în dosarele nr. 76D/2005 și nr. 78D/2005, consideră că
îprima de vacanță prevăzută de Ordonanța Guvernului
nr. 83/2000 se încadrează în sintagma «alte condiții

3

specifice, stabilite de lege», prevăzută de art. 41 alin. (2)
din Constituție, având în vedere că aceasta este distinctă
de concediul de odihnă plătit, însă este specifică categoriei
profesionale a magistraților și a personalului auxiliar din
autoritatea judecătorească și este prevăzută prin lege
specială“. În consecință, suspendarea primei de vacanță,
îchiar dacă ar fi considerată o restrângere temporară“, nu
este justificată din prisma prevederilor art. 53 din
Constituție, deoarece nu se încadrează în nici una dintre
situațiile prevăzute limitativ de norma constituțională
invocată, nu este necesară într-o societate democratică și
are ca efect atingerea dreptului în substanța sa. Se mai
menționează că actele normative ce conțin dispozițiile de
lege criticate nu cuprind nici o expunere de motive care să
justifice luarea acestei măsuri, măsură ce îeste de natură
a conduce la discriminarea autorității judecătorești față de
celelalte puteri ale statului“.
Tribunalul Covasna, exprimându-și opinia în Dosarul
nr. 79D/2005, apreciază că îactele normative invocate de
autorii excepției ca fiind neconstituționale nu sunt în
contradicție cu prevederile Legii fundamentale, întrucât în
cauză nu este vorba de suspendarea unui drept
constituțional“ cuprins între drepturile și libertățile
fundamentale reglementate de Capitolul II din Constituție,
așa cum este dreptul la un salariu minim brut pe țară.
Dreptul la prima de vacanță este un drept instituit printr-o
lege specială, astfel că art. 53 din Constituție nu poate fi
invocat.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, prin punctul său de vedere transmis în dosarele
nr. 73D/2005, nr. 74D/2005, nr. 76D/2005, nr. 78D/2005 și
nr. 79D/2005, consideră că excepția de neconstituționalitate
a dispozițiilor art. 3 alin. (2) din Ordonanța de urgență a
Guvernului nr. 33/2001 este întemeiată, pentru următoarele
argumente: concediul de odihnă plătit este un drept al
salariaților garantat de art. 41 alin. (2) din Constituție,
referitor la măsurile de protecție socială a muncii; din
îinterpretarea coroborată a dispozițiilor Codului muncii și
ale Legii nr. 188/1999“ rezultă că dreptul la concediul de
odihnă are două componente, care nu se pot disocia: una
nepatrimonială, constând în însăși efectuarea concediului
prin suspendarea obligației salariatului de a presta munca,
iar cealaltă de natură patrimonială, care acoperă drepturile
cuvenite salariatului în perioada concediului de odihnă; îa
admite posibilitatea suspendării aplicabilității prevederilor
legale care consacră dreptul la prima de concediu
echivaleză cu recunoașterea implicită a posibilității de
suspendare a exercițiului oricărei componente a dreptului la
concediu plătit, inclusiv sub aspectul laturii nepatrimoniale“;
art. 139 alin. (2) din Codul muncii prevede că dreptul la
concediu de odihnă anual nu poate forma obiectul vreunei
cesiuni, renunțări sau limitări. În consecință, se apreciază

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 428/20.V.2005

că suspendarea acordării dreptului la prima de concediu
reprezintă, în fapt, o suspendare a unui drept constituțional
fundamental consacrat de art. 41 alin. (2) din Constituție“,
iar această suspendare îechivalează cu restrângerea
nejustificată a acestui drept, fără a fi incidentă vreuna
dintre situațiile de excepție prevăzute de art. 53 din
Constituție, care să permită o astfel de restrângere“. Mai
mult, se susține că îrestrângerea adusă de legiuitor prin
măsura suspendării care, în fapt, anulează aplicarea unei
componente esențiale a dreptului constituțional în discuție
aduce atingere înseși existenței dreptului“, încălcând
flagrant, și sub acest aspect, dispozițiile art. 53 din Legea
fundamentală.
În ceea ce privește excepția de neconstituționalitate a
dispozițiilor art. 12 alin. (4) din Legea bugetului de stat pe
anul 2002 nr. 743/2001, ale art. 10 alin. (3) din Legea
bugetului de stat pe anul 2003 nr. 631/2002 și ale art. 9
alin. (7) din Legea bugetului de stat pe anul 2004
nr. 507/2003, se arată că, potrivit Deciziei Curții
Constituționale nr. 283/2004, alin. (2) al art. 138 din
Constituție consacră principiul anualității bugetului de stat,
astfel că, legile criticate nemaifiind în vigoare și
aplicându-se dispozițiile art. 29 alin. (1) din Legea
nr. 47/1992, excepția este inadmisibilă.
Totodată, în punctul de vedere transmis în dosarele
nr. 117D/2005 și nr. 118D/2005, al căror obiect îl constituie
excepția de neconstituționalitate a dispozițiilor art. III
alin. (2) din Ordonanța de urgență a Guvernului
nr. 33/2001, precum și ale art. 12 alin. (4) din Legea
bugetului de stat pe anul 2002 nr. 743/2001, Guvernul
apreciază că textele de lege criticate au caracter temporar,
fiind înorme juridice cuprinse în legi ale bugetului de stat
cu aplicare în timp limitată la anii la care se referă“ și, în
consecință, înu pot constitui obiect al controlului
constituțional“. Conform art. 147 alin. (1) din Constituție și
art. 29 alin. (1) din Legea nr. 47/1992, Curtea
Constituțională decide numai asupra îunei legi sau
ordonanțe ori a unei dispoziții dintr-o lege sau dintr-o
ordonanță în vigoare“, astfel că excepția de
neconstituționalitate îurmează a fi respinsă.“
Avocatul Poporului a transmis punctul său de vedere,
prin care arată următoarele:
În ceea ce privește critica de neconstituționalitate a
dispozițiilor art. 3 alin. (2) din Ordonanța de urgență a
Guvernului nr. 33/2001 față de prevederile art. 53 din
Constituție, se arată că îaceasta nu poate fi reținută,
întrucât textul legal atacat nu pune în discuție restrângeri
ale exercițiului unor drepturi sau libertăți fundamentale“. De
asemenea, textele de lege criticate nu contravin nici art. 41
alin. (2) din Constituție, deoarece măsurile de protecție
socială — printre care și dreptul la prima ce se acordă cu
ocazia plecării în concediu — sunt cele îstabilite prin lege“,
așa cum prevede chiar norma constituțională invocată de
autorii excepției.
În ceea ce privește critica de neconstituționalitate a
textelor din legile bugetului de stat pe anii 2002, 2003 și
2004, se arată că, potrivit principiului anualității bugetului

de stat, acestea nu mai sunt în vigoare. În consecință,
sunt incidente prevederile art. 29 alin. (1) din Legea
nr. 47/1992, conform cărora Curtea Constituțională se
pronunță numai asupra excepțiilor de neconstituționalitate
având ca obiect dispoziții legale în vigoare.
În concluzie, Avocatul Poporului consideră că
prevederile art. III alin. (2) din Ordonanța de urgență a
Guvernului nr. 33/2001 sunt constituționale, iar excepția de
neconstituționalitate referitoare la dispozițiile art. 12 alin. (4)
din Legea nr. 743/2001, ale art. 10 alin. (3) din Legea
nr. 631/2002, precum și cele ale art. 9 alin. (7) din Legea
nr. 507/2003 este inadmisibilă.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că este legal sesizată și
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constituie
dispozițiile art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești, publicată în Monitorul
Oficial al României, Partea I, nr. 108 din 2 martie 2001,
aprobată prin Legea nr. 386/2001, publicată în Monitorul
Oficial al României, Partea I, nr. 390 din 17 iulie 2001, ale
art. 12 alin. (4) din Legea bugetului de stat pe anul 2002
nr. 743/2001, ale art. 10 alin. (3) din Legea bugetului de
stat pe anul 2003 nr. 631/2002, precum și ale art. 9
alin. (7) din Legea bugetului de stat pe anul 2004
nr. 507/2003. Acestea au următorul cuprins:
— Art. III alin. (2) din Ordonanța de urgență a
Guvernului nr. 33/2001 privind unele măsuri referitoare la
salarizarea funcționarilor publici și a altor categorii de
personal din sectorul bugetar, precum și a personalului din
organele autorității judecătorești: îDe asemenea, se
suspendă până la data de 1 ianuarie 2002 aplicarea
prevederilor art. 411 alin. (1) care cuprind dispoziții referitoare
la acordarea primei pentru concediul de odihnă și ale art. 45
alin. (1) referitoare la cuantumul sporului cu care se plătesc
orele lucrate peste durata normală a timpului de muncă din
Legea nr. 50/1996 privind salarizarea și alte drepturi ale
personalului din organele autorității judecătorești, republicată în
Monitorul Oficial al României, Partea I, nr. 563 din
18 noiembrie 1999, modificată și completată prin Ordonanța
Guvernului nr. 83/2000 pentru modificarea și completarea Legii

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005
nr. 50/1996 privind salarizarea și alte drepturi ale personalului
din organele autorității judecătorești, publicată în Monitorul
Oficial al României, Partea I, nr. 425 din 1 septembrie 2000,
precum și aplicarea prevederilor art. IV referitoare la acordarea
primei cu ocazia plecării în concediul de odihnă din Ordonanța
de urgență a Guvernului nr. 237/2000 pentru modificarea Legii
nr. 21/1999 pentru prevenirea și sancționarea spălării banilor,
publicată în Monitorul Oficial al României, Partea I, nr. 614 din
29 noiembrie 2000.“;
— Art. 12 alin. (4) din Legea bugetului de stat pe
anul 2002 nr. 743/2001: îTermenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată și
modificată prin Legea nr. 386/2001, se prelungesc până la data
de 31 decembrie 2002.“;
— Art. 10 alin. (3) din Legea bugetului de stat pe
anul 2003 nr. 631/2002: îTermenele prevăzute la art. III din
Ordonanța de urgență a Guvernului nr. 33/2001 privind unele
măsuri referitoare la salarizarea funcționarilor publici și a altor
categorii de personal din sectorul bugetar, precum și a
personalului din organele autorității judecătorești, aprobată cu
modificări prin Legea nr. 386/2001, cu modificările ulterioare,
se prelungesc până la data de 31 decembrie 2003.“;
— Art. 9 alin. (7) din Legea bugetului de stat pe
anul 2004 nr. 507/2003: îAplicarea prevederilor din actele
normative în vigoare referitoare la primele ce se acordă cu
ocazia plecării în concediul de odihnă, precum și a celor ale
art. 32 alin. (2) din Legea nr. 188/1999 privind Statutul
funcționarilor publici, cu modificările și completările ulterioare,
se suspendă până la data de 31 decembrie 2004.“
Aplicarea dispozițiilor art. 41 1 alin. (1) din Legea
nr. 50/1996, referitoare la acordarea primei pentru concediul
de odihnă, a fost suspendată și prin Legea bugetului de
stat pe anul 2005 nr. 511/2004, publicată în Monitorul
Oficial al României, Partea I, nr. 1.121 din 29 noiembrie
2004, care la art. 8 alin. (7) prevede că: îAplicarea
prevederilor din actele normative în vigoare referitoare la
primele ce se acordă cu ocazia plecării în concediul de odihnă,
precum și a celor ale art. 32 alin. (2) din Legea nr. 188/1999
privind Statutul funcționarilor publici, republicată, cu
modificările ulterioare, se suspendă până la data de
31 decembrie 2005.“ În consecință, Curtea Constituțională
urmează a se pronunța și asupra acestui text de lege, în
contextul criticilor formulate cu privire la măsurile de
suspendare referitoare la acordarea primelor de concediu
în anii 2002, 2003 și 2004, stabilită prin legile bugetare
adoptate pentru acești ani.
În motivarea excepției ridicate, autorii invocă încălcarea
art. 1 alin. (3), a art. 16 alin. (1), a art. 41 alin. (2), a
art. 53, precum și a art. 115 alin. (4) din Constituție.
Aceste prevederi au următorul cuprins:

5

— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 41 alin. (2): îSalariații au dreptul la măsuri de
protecție socială. Acestea privesc securitatea și sănătatea
salariaților, regimul de muncă al femeilor și al tinerilor,
instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 115 alin. (4): îGuvernul poate adopta ordonanțe
de urgență numai în situații extraordinare a căror reglementare
nu poate fi amânată, având obligația de a motiva urgența în
cuprinsul acestora.“
Examinând dispozițiile de lege criticate, raportate la
normele constituționale invocate, Curtea Constituțională
constată că excepția urmează a fi respinsă pentru
următoarele considerente:
Dispozițiile de lege atacate au mai fost supuse, în
repetate rânduri, examenului de constituționalitate, prin
raportare la aceleași prevederi constituționale, ca și cele
invocate de autorii prezentei excepții de neconstituționalitate.
De exemplu, prin Decizia nr. 69 din 3 februarie 2005,
publicată în Monitorul Oficial al României, Partea I, nr. 211
din 14 martie 2005, sau prin Decizia nr. 96 din
15 februarie 2005, publicată în Monitorul Oficial al
României, Partea I, nr. 227 din 18 martie 2005, Curtea a
reținut că art. III alin. (2) din Ordonanța de urgență a
Guvernului nr. 33/2001 prevede suspendarea aplicării
dispozițiilor art. 411 alin. (1) și ale art. 45 alin. (1) din
Legea nr. 50/1996 privind salarizarea și alte drepturi ale
personalului din organele autorității judecătorești,
republicată, până la data de 1 ianuarie 2002. Acest termen
a fost prelungit prin art. 12 alin. (4) din Legea bugetului de
stat pe anul 2002 nr. 743/2001, precum și prin legile
bugetare pentru anii 2003, 2004 și 2005, până la data de
31 decembrie 2005.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 428/20.V.2005

În ceea ce privește critica de neconstituționalitate a
dispozițiilor art. III alin. (2) din Ordonanța de urgență a
Guvernului nr. 33/2001, Curtea constată că și acestea au
avut aplicabilitate temporară, ele fiind în vigoare între
2 martie 2001 și 1 ianuarie 2002. Or, potrivit dispozițiilor
art. 29 alin. (1) din Legea nr. 47/1992, Curtea
Constituțională decide numai asupra excepțiilor privind
neconstituționalitatea unei legi sau a unei ordonanțe sau a
unei dispoziții dintr-o lege sau ordonanță în vigoare. În
consecință, excepția de neconstituționalitate a dispozițiilor
art. III alin. (2) din Ordonanța de urgență a Guvernului
nr. 33/2001 urmează a fi respinsă ca inadmisibilă.
Curtea constată că și excepția de neconstituționalitate a
dispozițiilor din legile bugetului de stat pe anii 2002, 2003
și 2004 urmează a fi respinsă ca inadmisibilă, întrucât, în
virtutea principiului anualității bugetului de stat, aceste acte
normative și-au încetat aplicabilitatea o dată cu încheierea
exercițiului anului bugetar corespunzător perioadei de
reglementare.
În ceea ce privește dispozițiile art. 8 alin. (7) din Legea
nr. 511/2004, Curtea observă că textul de lege este în
vigoare și prevede suspendarea aplicării acelor dispoziții
din actele normative care se referă la acordarea primelor
pentru concediul de odihnă, până la data de 31 decembrie
2005. În ce privește dreptul la prima de concediu a
magistraților, prevăzut de art. 41 1 alin. (1) din Legea
nr. 50/1996 privind salarizarea și alte drepturi ale
personalului din autoritățile judecătorești, Curtea constată
că textul de lege menționat a fost abrogat prin art. 50
alin. (2) din Ordonanța de urgență a Guvernului
nr. 177/2002 privind salarizarea și alte drepturi ale
magistraților, publicată în Monitorul Oficial al României,
Partea I, nr. 924 din 18 decembrie 2002. Aceste dispoziții
au următorul conținut: îPe data intrării în vigoare a prezentei
ordonanțe de urgență se abrogă art. 11, precum și celelalte
dispoziții referitoare la salarizarea și alte drepturi ale
magistraților și personalului de specialitate juridică asimilat,
potrivit legii, acestora, din Legea nr. 50/1996 (...).“ Ca atare,
prevederile art. 411 alin. (1) din Legea nr. 50/1996 și-au
încetat aplicarea cu privire la aceste categorii de personal
de la data intrării în vigoare a Ordonanței de urgență a
Guvernului nr. 177/2002. În consecință, art. 8 alin. (7) din
Legea nr. 511/2004 suspendă dreptul la acordarea primei
pentru concediul de odihnă doar în ceea ce privește
personalul auxiliar din organele autorității judecătorești,
astfel că, numai sub acest aspect, Curtea va efectua
controlul de constituționalitate prin raportare la normele din
Constituție invocate ca fiind încălcate.
Astfel, în ceea ce privește critica de neconstituționalitate
a acestui text de lege față de art. 53 din Legea
fundamentală, Curtea a reținut prin deciziile menționate că
dreptul la prima pentru concediu de odihnă nu este un
drept de natură constituțională,
ci este un drept
suplimentar, instituit de o lege specială. Prin urmare, acest

drept excede cadrului instituit de art. 41 alin. (2) din
Constituție și nu poate fi înscris între îdrepturile și
libertățile fundamentale“ avute în vedere de către aceasta,
astfel că, atât prevederile art. 1 alin. (3), cât și cele ale
art. 53 din Legea fundamentală, nu sunt aplicabile.
Nu poate fi reținută nici critica referitoare la nesocotirea
principiului egalității în drepturi, consacrat de art. 16
alin. (1) din Constituție, întrucât între cele două categorii
de salariați pe care autorii excepției le amintesc, personalul
contractual al societăților comerciale și personalul din
autoritatea judecătorească, există diferențe în ceea ce
privește natura raporturilor de muncă și condițiile specifice
de încheiere ale contractului de muncă, astfel că și regimul
juridic aplicabil fiecărei categorii este diferit. Or, Curtea a
statuat în mod constant în jurisprudența sa că principiul
egalității impune aplicarea aceluiași regim juridic unor
situații identice și, per a contrario, presupune ca, în situații
de fapt diferite, să se aplice un regim juridic diferit.
În sfârșit, referitor la critica de neconstituționalitate a
art. III alin. (2) din Ordonanța de urgență a Guvernului
nr. 33/2001 față de art. 115 alin. (4) din Constituție, care
se referă la caracterul excepțional al ordonanței de
urgență, precum și la necesitatea motivării unei astfel de
reglementări, Curtea reține că, potrivit expunerii de motive
ce însoțește proiectul de lege pentru aprobarea ordonanței
criticate, îse suspendă până la data de 1 ianuarie 2002
prevederile referitoare la (...) acordarea primei cu ocazia
plecării în concediu de odihnă (...) din Legea nr. 188/1999
privind Statutul funcționarilor publici, precum și prevederile
care reglementează aceleași drepturi cuprinse în Ordonanța
Guvernului nr. 83/2000 (...)“, întrucât îcreșterea prevăzută
a nivelurilor de salarizare cu până la 80% conduce la
influențe semnificative asupra bugetului general consolidat
și produce un decalaj substanțial între salariile diplomaților,
ale funcționarilor publici și celorlalte categorii de personal
din sectorul bugetar“. În continuare, se mai arată că îpână
la finele semestrului I 2001 va fi elaborat un proiect de
lege prin care să se asigure revizuirea sistemului de
salarizare în sectorul bugetar și care va asigura o politică
unitară prin stabilirea salariilor în funcție de importanța
domeniului de activitate și de performanțele profesionale
individuale (...)“. Așadar, elaborarea Ordonanței de urgență
a Guvernului nr. 33/2001 a avut în vedere rațiuni de
politică financiară și bugetară a statului, considerate a se
constitui într-o urgență a momentului, ceea ce corespunde
art. 114 alin. (4) din Constituție, în forma nerevizuită. De
altfel, planificarea bugetului statului și concretizarea
politicilor și măsurilor financiare și bugetare ale statului în
plan legislativ sunt aspecte ce nu privesc controlul de
constituționalitate exercitat de Curtea Constituțională, în caz
contrar realizându-se o ingerință a acestei instanțe în
atributele puterilor legislativă și executivă ale statului, ceea
ce ar contraveni principiului separației și echilibrului
puterilor în stat, consfințit de art. 1 alin. (4) din Constituție.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

7

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca inadmisibilă, excepția de neconstituționalitate a dispozițiilor art. III alin. (2) din Ordonanța de
urgență a Guvernului nr. 33/2001 privind unele măsuri referitoare la salarizarea funcționarilor publici și a altor categorii de
personal din sectorul bugetar, precum și a personalului din organele autorității judecătorești, ale art. 12 alin. (4) din
Legea bugetului de stat pe anul 2002 nr. 743/2001, ale art. 10 alin. (3) din Legea bugetului de stat pe anul 2003
nr. 631/2002, precum și cele ale art. 9 alin. (7) din Legea bugetului de stat pe anul 2004 nr. 507/2003, excepție ridicată
de Magdalena Muscă, Liliana Chiriță și alții în Dosarul nr. 933/C/2004 al Tribunalului Vrancea — Secția civilă, de Niculina
Tuchiluș, Emil Dediu Borza și alții în Dosarul nr. 1.006/C/2004 al Tribunalului Vrancea — Secția civilă, de Marcela
Comșa, Ioan Busuioc și alții în Dosarul nr. 6/M/2004 al Tribunalului Brașov — Secția civilă, de Aurica Voinescu, Laura
Achten și alții în Dosarul nr. 10/M/2005 al Tribunalului Brașov — Secția civilă, de Gheorghe Achim, Lidia Adam și alții în
Dosarul nr. 6/2005 al Tribunalului Covasna, de Ion Lefter, Vasile Caștu și alții în Dosarul nr. 974/C/2004 al Tribunalului
Vrancea — Secția civilă, respectiv de Liviu Gătej, Ioana Albiței și alții în Dosarul nr. 990/C/2004 al Tribunalului
Vrancea — Secția civilă.
II. Respinge, ca neîntemeiată, excepția de neconstituționalitate a dispozițiilor art. 8 alin. (7) din Legea bugetului
de stat pe anul 2005 nr. 511/2004.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Programului de eliminare treptată a evacuărilor, emisiilor
și pierderilor de substanțe prioritar periculoase
În temeiul art. 108 din Constituția României, republicată, și al art. 17 lit. a1) din Legea apelor nr. 107/1996, cu
modificările și completările ulterioare,
Guvernul României

adoptă prezenta hotărâre.

Art. 1. — Se aprobă Programul de eliminare treptată a
evacuărilor, emisiilor și pierderilor de substanțe prioritar
periculoase, prevăzut în anexa care face parte integrantă
din prezenta hotărâre.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 118/2002 privind

aprobarea Programului de acțiune pentru reducerea poluării
mediului acvatic și a apelor subterane, cauzată de
evacuarea unor substanțe periculoase, publicată în
Monitorul Oficial al României, Partea I, nr. 132 din
20 februarie 2002.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul integrării europene,
Ene Dinga
București, 21 aprilie 2005.
Nr. 351.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 428/20.V.2005
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 428/20.V.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 428/20.V.2005

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 428/20.V.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhid de execuție
privind protecția împotriva coroziunii a construcțiilor din oțel“, indicativ GE 053-04
În conformitate cu art. 38 alin. 2 din Legea nr. 10/1995 privind calitatea în construcții, cu modificările ulterioare,
în temeiul art. 2 pct. 45 și al art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului, cu modificările și completările ulterioare,
având în vedere Procesul-verbal de avizare nr. 14 din 12 august 2004 al Comitetului tehnic de specialitate —
CTS 12 și Procesul-verbal de avizare nr. 48 din 15 octombrie 2004 al Comitetului tehnic de coordonare generală,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid de
execuție privind protecția împotriva coroziunii a construcțiilor
din oțel“, indicativ GE 053-04, elaborată de Institutul
Național de Cercetare-Dezvoltare în Construcții și Economia
Construcțiilor — INCERC București, prevăzută în anexa*)
care face parte integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare în termen de
30 de zile de la data publicării.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.

Ministrul transporturilor, construcțiilor și turismului,
Gheorghe Dobre
București, 15 februarie 2005.
Nr. 194.
*) Anexa se publică ulterior în Monitorul Oficial al României, Partea I, nr. ... bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 428/20.V.2005 conține 32 de pagini.

Prețul: 21.500 lei vechi/2,15 lei noi

&JUYDGY|016811]
ISSN 1453—4495

PDF compression, OCR, web-optimization with CVISION's PdfCompressor

