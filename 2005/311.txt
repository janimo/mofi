Anul 173 (XVII) — Nr. 311

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 13 aprilie 2005

SUMAR

Nr.

Pagina
LEGI ȘI DECRETE

86.

— Lege pentru ratificarea Acordului dintre
Guvernul României și Guvernul Republicii
Azerbaidjan privind cooperarea în combaterea
traficului ilicit de stupefiante, substanțe psihotrope
și precursori, semnat la București la 11 octombrie
2004 ...........................................................................

Acord între Guvernul României și Guvernul Republicii
Azerbaidjan privind cooperarea în combaterea
traficului ilicit de stupefiante, substanțe psihotrope
și precursori ...............................................................
208.

— Decret privind promulgarea Legii pentru
ratificarea Acordului dintre Guvernul României și
Guvernul Republicii Azerbaidjan privind cooperarea
în combaterea traficului ilicit de stupefiante,
substanțe psihotrope și precursori, semnat la
București la 11 octombrie 2004...............................

Nr.
235.

Pagina
— Decret pentru eliberarea din funcție a unui
magistrat.....................................................................

5

— Decret pentru eliberarea din funcție a unui
magistrat.....................................................................

5

— Decret pentru eliberarea din funcție a unui
magistrat.....................................................................

6

238.

— Decret privind încetarea raporturilor de serviciu
ale unui chestor de poliție din Ministerul
Administrației și Internelor ........................................

6

239.

— Decret privind trecerea în rezervă a unui
general din Ministerul Apărării Naționale ................

6

240.

— Decret privind trecerea în rezervă a unui
general din Serviciul de Informații Externe.............

7

241.

— Decret privind trecerea în rezervă a unui
general din Ministerul Apărării Naționale ................

7

236.
237.
2

2–4

4

ORDONANȚE ALE GUVERNULUI ROMÂNIEI
233.
234.

— Decret pentru eliberarea din funcție a unui
magistrat.....................................................................

4

— Decret pentru eliberarea din funcție a unui
magistrat.....................................................................

5

27.

— Ordonanță de urgență pentru modificarea art. 7
din Ordonanța Guvernului nr. 59/2004 privind
măsuri de întărire a disciplinei financiar-economice
în sistemul sanitar.....................................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 311/13.IV.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului dintre Guvernul României
și Guvernul Republicii Azerbaidjan privind cooperarea
în combaterea traficului ilicit de stupefiante,
substanțe psihotrope și precursori, semnat la București
la 11 octombrie 2004
Parlamentul României adoptă prezenta lege.
Articol unic. — Se ratifică Acordul dintre Guvernul României și
Guvernul Republicii Azerbaidjan privind cooperarea în combaterea traficului
ilicit de stupefiante, substanțe psihotrope și precursori, semnat la București
la 11 octombrie 2004.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

ADRIAN NĂSTASE

RADU MIRCEA BERCEANU

București, 7 aprilie 2005.
Nr. 86.

ACORD
între Guvernul României și Guvernul Republicii Azerbaidjan privind cooperarea în combaterea traficului ilicit
de stupefiante, substanțe psihotrope și precursori
Guvernul României și Guvernul Republicii Azerbaidjan, denumite în continuare părți,
îngrijorate de creșterea traficului ilicit de stupefiante, substanțe psihotrope și precursori și a consumului acestora,
conștiente de pericolul pe care îl reprezintă traficul ilicit de stupefiante și precursori la adresa sănătății și a stării
de bunăstare a persoanelor din statele părților,
având în vedere prevederile Convenției unice asupra stupefiantelor din 1961, cu modificările introduse prin
Protocolul din 1972, ale Convenției asupra substanțelor psihotrope din 1971, precum și ale Convenției Națiunilor Unite
contra traficului ilicit de stupefiante și substanțe psihotrope din 1988,
conștiente de interesul comun în luarea unor măsuri eficiente împotriva traficului ilicit de stupefiante și precursori,
în conformitate cu legislațiile naționale ale statelor părților și cu normele prevăzute de dreptul internațional,
au convenit următoarele:
ARTICOLUL 1

Prezentul acord va constitui cadrul legal pentru
cooperarea părților în combaterea traficului ilicit de
stupefiante, precursori și a controlului traficului ilicit al
acestora, precum și în prevenirea, tratamentul și reabilitarea
socială a dependenților de droguri.
ARTICOLUL 2

Cooperarea prevăzută de prezentul acord va fi realizată
prin intermediul contactelor directe stabilite între autoritățile
competente ale părților, reprezentanții autorizați ai acestora
sau pe cale diplomatică.
Autoritățile competente din România:
Ministerul Administrației și Internelor, prin:
— Inspectoratul General al Poliției Române — Direcția
Generală de Combatere a Criminalității Organizate și
Antidrog;
— Agenția Națională Antidrog.

Autoritățile competente din Republica Azerbaidjan:
1. Ministerul Afacerilor Interne;
2. Comisia de Stat pentru Controlul Stupefiantelor.
ARTICOLUL 3

Părțile vor coopera în următoarele domenii:
a) schimbul de informații privind combaterea traficului
ilicit de stupefiante și precursori, incluzând:
— toate infracțiunile comise sau presupuse a fi comise, care
implică traficul ilicit de stupefiante pe teritoriile statelor părților;
— persoane suspecte de implicare în traficul ilicit de
stupefiante;
— detalii sau evenimente concrete referitoare la traficul
ilicit de stupefiante ori intenții privind efectuarea traficului
ilicit de stupefiante de pe teritoriul uneia dintre părți pe
teritoriul celeilalte părți sau de pe teritoriul unui stat terț pe
teritoriul oricăreia dintre cele două părți;
— structuri, personal, domenii de activitate, organizații
de management și contacte stabilite de către grupurile

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 311/13.IV.2005
infracționale organizate, implicate în traficul ilicit de
stupefiante și precursori, cu activitate de tip transnațional;
— contacte care au avut loc sau care se presupune că
au avut loc între unele persoane ori grupuri infracționale,
care au legături cu traficul ilicit de stupefiante și precursori
și care lucrează în statele părților;
— forme și modalități de comitere a infracțiunii de trafic
ilicit de stupefiante și precursori;
— activități cu scopul de legalizare a veniturilor rezultate
în urma traficului de stupefiante și precursori;
— forme și metode pentru dezvăluirea surselor de
stupefiante și precursori, introducerea acestora în traficul
ilegal, inclusiv măsuri pentru întreruperea unui astfel de
trafic ilicit;
— metode folosite în vederea ascunderii și tăinuirii
stupefiantelor și a precursorilor acestora în timpul cultivării,
producerii, transportului și vânzării acestora;
— alte aspecte privind domenii de interes comun;
b) desfășurarea unor cercetări operative și luarea de
măsuri împotriva acțiunilor care implică traficul ilicit de
stupefiante și a precursorilor de către una dintre părți, la
solicitarea celeilalte părți;
c) cooperarea și acordarea de asistență reciprocă în
vederea combaterii traficului ilicit de stupefiante și a
precursorilor, inclusiv prin verificarea transporturilor și
depistarea traficului ilicit;
d) schimbul de experiență, prin organizarea de reuniuni,
conferințe și seminarii;
e) schimbul de acte normative și alte documente
relevante, informații care nu mai sunt secrete, date
statistice și recomandări referitoare la traficul ilicit de
stupefiante și precursori, precum și controlul acestora;
f) pregătirea profesională a specialiștilor, precum și
îmbunătățirea performanței acestora;
g) acordarea de asistență tehnică și cu scop consultativ,
precum și asistență pentru analiză;
h) desfășurarea unor activități comune de cercetare
științifică în domeniul combaterii traficului de stupefiante și
precursori, în concordanță cu legislațiile naționale ale
părților;
i) schimbul de mostre și rezultate ale analizelor
efectuate, privind traficul ilicit, în conformitate cu legislațiile
naționale ale statelor părților;
j) coordonarea activităților care privesc problemele
apărute pe parcursul cooperării, inclusiv organizarea unor
reuniuni de lucru și schimburi de experți.
ARTICOLUL 4

Acordarea de asistență în conformitate cu prezentul
acord va fi realizată în baza unei solicitări sau la inițiativa
uneia dintre părți.
Solicitarea pentru acordarea asistenței va fi trimisă în
scris sau prin mijloace tehnice de transmisie a textului.
În situațiile de urgență se poate accepta și o solicitare
verbală comunicată telefonic, cu condiția confirmării
ulterioare, în scris sau prin mijloace tehnice de transmisie
a textului, într-un interval de 3 zile.
Dacă se constată suspiciuni privind autenticitatea sau
conținutul cererii adresate, precum și în cazul folosirii
mijloacelor tehnice de transmisie a textului, partea solicitată
poate solicita confirmare în scris părții solicitante.
Solicitarea pentru asistență va cuprinde:
a) numele autorității competente a părții solicitante;
b) numele autorității competente a părții solicitate;
c) o declarație succintă privind temeiul solicitării;
d) alte informații suplimentare necesare îndeplinirii
acesteia.

3

ARTICOLUL 5

Partea solicitată va întreprinde toate măsurile necesare
în vederea îndeplinirii cererii, în întregime dacă este posibil
și fără întârziere. De regulă, o solicitare va fi îndeplinită în
30 de zile de la data la care a fost primită.
Partea solicitată va permite prezența reprezentanților
autorizați ai părții solicitante în cursul procesului de
soluționare a cererii pe teritoriul statului părții solicitate,
dacă acest fapt nu contravine legislației statului respectiv.
ARTICOLUL 6

Dacă o solicitare de asistență nu poate fi îndeplinită
sau în caz de refuz, partea solicitată va informa fără
întârziere partea solicitantă prin notificare scrisă, indicând
motivele pentru care nu a putut fi soluționată, și o va
înapoia părții solicitante împreună cu toate anexele.
Partea solicitată poate refuza parțial sau în totalitate
acordarea asistenței pentru soluționarea cererii de asistență
în cazul în care consideră că prin îndeplinirea acesteia ar
fi periclitate suveranitatea, securitatea sau orice interes
important al statului părții solicitate ori este în contradicție
cu legislația sa națională.
Dacă partea solicitată consideră că o soluționare
imediată a cererii presupune o împiedicare a urmăririi
penale sau a executării altor proceduri legale desfășurate
pe teritoriul propriului stat, aceasta poate amâna
îndeplinirea solicitării sau să o condiționeze, în conformitate
cu criteriile convenite împreună cu partea solicitantă. Dacă
partea solicitantă este de acord cu impunerea acestor
condiții, în vederea soluționării cererii, aceste condiții
trebuie îndeplinite.
ARTICOLUL 7

Părțile vor asigura protecția tuturor informațiilor primite
în baza prezentului acord, precum și a conținutului
documentelor și a materialelor referitoare la traficul ilicit de
stupefiante și precursori, care constituie obiectul schimbului
dintre părți.
Informațiile primite în cadrul prezentului acord nu pot fi
transmise unei terțe părți fără consimțământul scris al părții
care a transmis informațiile.
ARTICOLUL 8

Părțile vor suporta cheltuielile aferente îndeplinirii
prevederilor prezentului acord pe teritoriile statelor acestora.
Costurile aferente vizitelor oficiale și șederii
reprezentanților părților vor fi suportate, pe teritoriul țării
gazdă, de către părțile respective.
Vizitele oficiale ale reprezentanților părții solicitante vor fi
efectuate după exprimarea consimțământului părții solicitate.
ARTICOLUL 9

Părțile vor organiza grupuri de lucru și ședințe de
consultări comune, în vederea implementării prezentului
acord.
ARTICOLUL 10

Modalitățile concrete de cooperare stipulate de art. 3
lit. g), h), i) și j), precum și modul de finanțare vor fi
convenite de comun acord.
ARTICOLUL 11

Prevederile prezentului acord nu aduc atingere
drepturilor și obligațiilor asumate de părți în cadrul altor
acorduri internaționale.
ARTICOLUL 12

Orice diferende cu privire la interpretarea și aplicarea
prezentului acord vor fi reglementate pe cale diplomatică.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 311/13.IV.2005
ARTICOLUL 13

Prezentul acord intră în vigoare la data primirii ultimei
notificări prin care se comunică celeilalte părți îndeplinirea
procedurilor interne necesare pentru intrarea sa în vigoare.
Prezentul acord se încheie pentru o perioadă
nedeterminată și va rămâne în vigoare pe o perioadă de
6 luni de la data la care una dintre părți a primit o
notificare, pe cale diplomatică, privind intenția celeilalte părți
de a-l denunța.

Prezentul acord poate fi modificat de comun acord,
modificările urmând să intre în vigoare conform procedurii
prevăzute la alin. 1.
Semnat la București la 11 octombrie 2004, în două
exemplare originale, fiecare exemplar în limbile română,
azeră și engleză, toate textele fiind egal autentice. În cazul
diferendelor de interpretare, va prevala textul în limba
engleză.

Pentru Guvernul României,
Marian Florian Săniuță

Pentru Guvernul Republicii Azerbaidjan,
Elmar Mammedyrov

PREȘEDINTELE ROMÂNIEI

DECRET
privind promulgarea Legii pentru ratificarea Acordului
dintre Guvernul României și Guvernul Republicii Azerbaidjan
privind cooperarea în combaterea traficului ilicit
de stupefiante, substanțe psihotrope și precursori,
semnat la București la 11 octombrie 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Acordului dintre
Guvernul României și Guvernul Republicii Azerbaidjan privind cooperarea în
combaterea traficului ilicit de stupefiante, substanțe psihotrope și precursori,
semnat la București la 11 octombrie 2004, și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 aprilie 2005.
Nr. 208.

PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. a) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 72
din 9 martie 2005,
Președintele României d e c r e t e a z ă:
Articol unic. — Domnul Alexandru Ioan Octavian, judecător la
Judecătoria Buftea, se eliberează din funcția de magistrat ca urmare a
demisiei.
PREȘEDINTELE ROMÂNIEI

TRAIAN BĂSESCU
București, 6 aprilie 2005.
Nr. 233.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 311/13.IV.2005

5

PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 72
din 9 martie 2005,
Președintele României d e c r e t e a z ă:
Articol unic. — Doamna Zota Lidia, judecător la Tribunalul Tulcea, se
eliberează din funcția de magistrat ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 aprilie 2005.
Nr. 234.
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 72
din 9 martie 2005,
Președintele României

d e c r e t e a z ă:

Articol unic. — Domnul Alexandru Alecu, procuror șef la Secția
maritimă și fluvială a Parchetului de pe lângă Curtea de Apel Constanța, se
eliberează din funcția de magistrat ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 aprilie 2005.
Nr. 235.
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 72
din 9 martie 2005,
Președintele României

d e c r e t e a z ă:

Articol unic. — Doamna Guruiță Ileana, procuror la Parchetul de pe
lângă Înalta Curte de Casație și Justiție, se eliberează din funcția de
magistrat ca urmare a pensionării.
PREȘEDINTELE ROMÂNIEI

TRAIAN BĂSESCU
București, 6 aprilie 2005.
Nr. 236.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 311/13.IV.2005
PREȘEDINTELE ROMÂNIEI

DECRET
pentru eliberarea din funcție a unui magistrat
În temeiul prevederilor art. 94 lit. c), art. 100 alin. (1), art. 125 alin. (2)
și ale art. 134 alin. (1) din Constituția României, republicată, ale art. 63
alin. (1) lit. b) și alin. (2) din Legea nr. 303/2004 privind statutul
magistraților, precum și ale art. 36 alin. (1) lit. a) din Legea nr. 317/2004
privind Consiliul Superior al Magistraturii,
având în vedere Hotărârea Consiliului Superior al Magistraturii nr. 72
din 9 martie 2005,
Președintele României

d e c r e t e a z ă:

Articol unic. — Domnul Idriceanu Tudor Adrian, procuror șef al
Serviciului Teritorial Iași din cadrul Direcției de investigare a infracțiunilor de
criminalitate organizată și terorism a Parchetului de pe lângă Înalta Curte
de Casație și Justiție, se eliberează din funcția de magistrat ca urmare a
pensionării.
PREȘEDINTELE ROMÂNIEI

TRAIAN BĂSESCU
București, 6 aprilie 2005.
Nr. 237.
PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 360/2002 privind Statutul
polițistului, cu modificările și completările ulterioare,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 31 martie 2005, domnului chestor de
poliție Ciocan-Maior Ioan Vasile îi încetează raporturile de serviciu cu
Ministerul Administrației și Internelor.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 aprilie 2005.
Nr. 238.
PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, și ale Legii nr. 80/1995 privind Statutul cadrelor
militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data prezentului decret, domnul general de brigadă
cu o stea Vasile-Ozunu Petre Mihail trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 aprilie 2005.
Nr. 239.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 311/13.IV.2005

7

PREȘEDINTELE ROMÂNIEI

DECRET
privind trecerea în rezervă a unui general
din Serviciul de Informații Externe
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea directorului Serviciului de Informații
Externe,
Președintele României

d e c r e t e a z ă:

Articol unic. — Pe data de 29 martie 2005, persoana menționată în
anexa la prezentul decret*) trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 aprilie 2005.
Nr. 240.
*) Anexa la prezentul decret se comunică numai instituțiilor interesate.

PREȘEDINTELE ROMÂNIEI

DECRET
privind trecerea în rezervă a unui general
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind Statutul
cadrelor militare, cu modificările și completările ulterioare,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 28 mai 2005, domnul general de brigadă
cu o stea Bîrhală Costică Constantin trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 aprilie 2005.
Nr. 241.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 311/13.IV.2005

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea art. 7 din Ordonanța Guvernului nr. 59/2004
privind măsuri de întărire a disciplinei financiar-economice în sistemul sanitar
Urgența acestui act normativ este determinată de criza financiară acută cu care se confruntă în prezent sistemul
sanitar, inclusiv în domeniul asigurării populației cu medicamente cu și fără contribuție personală, pentru tratamentul
ambulatoriu.
Resursele financiare alocate potrivit art. 7 din Ordonanța Guvernului nr. 59/2004 privind măsuri de întărire a
disciplinei financiar-economice în sistemul sanitar, aprobată cu modificări și completări prin Legea nr. 597/2004, aveau
destinația unui program de susținere socială și renunțarea la aceste sume va determina blocarea sistemului sanitar.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 7 din Ordonanța Guvernului
nr. 59/2004 privind măsuri de întărire a disciplinei financiareconomice în sistemul sanitar, publicată în Monitorul Oficial
al României, Partea I, nr. 715 din 6 august 2004, aprobată
cu modificări și completări prin Legea nr. 597/2004, se
modifică și va avea următorul cuprins:
îArt. 7. — (1) În anul 2005 transferurile din bugetul de
stat către bugetul Fondului național unic de asigurări
sociale de sănătate, aprobate Ministerului Sănătății prin
Legea bugetului de stat pe anul 2005 nr. 511/2004, se

utilizează pentru finanțarea medicamentelor de care
beneficiază asigurații în tratamentul ambulatoriu cu
contribuție personală, compensate în proporție de 90% din
prețul de referință.
(2) Contravaloarea medicamentelor eliberate până la
data de 4 aprilie 2005 în cadrul programului privind
compensarea în proporție de 90% a prețului la
medicamentele acordate pensionarilor în tratamentul
ambulatoriu se decontează din sumele a căror destinație
este prevăzută la alin. (1).“

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul finanțelor publice,
Ionel Popescu
București, 7 aprilie 2005.
Nr. 27.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 311/13.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015647]
ISSN 1453—4495

PDF compression, OCR, web-optimization with CVISION's PdfCompressor

