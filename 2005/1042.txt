Anul 173 (XVII) — Nr. 1.042

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 23 noiembrie 2005

SUMAR

Nr.

Pagina

Nr.

Pagina
ACTE ALE OFICIULUI ROMÂN
PENTRU DREPTURILE DE AUTOR

DECIZII ALE CURȚII CONSTITUȚIONALE
Decizia nr. 545 din 18 octombrie 2005 referitoare la
excepția de neconstituționalitate a dispozițiilor
art. 5 pct. 2 din Ordonanța Guvernului
nr. 102/2000 privind statutul și regimul refugiaților
în România ................................................................

221.

DECIZII

ALE

6–7

222.

— Decizie privind constituirea Comisiei pentru
negocierea metodologiei privind stabilirea
remunerației pentru împrumutul public efectuat prin
biblioteci .....................................................................

7

230.

— Decizie privind constituirea Comisiei pentru
negocierea metodologiei privind stabilirea
remunerației cuvenite producătorilor de opere
audiovizuale pentru comunicarea publică a
repertoriului de opere audiovizuale..........................

8

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.714. — Ordin al ministrului finanțelor publice privind
aplicarea prevederilor Hotărârii Guvernului
nr. 831/1997 pentru aprobarea modelelor
formularelor comune privind activitatea financiară
și contabilă și a normelor metodologice privind
întocmirea și utilizarea acestora ..............................

— Decizie privind constituirea Comisiei pentru
negocierea metodologiei privind lista suporturilor și
aparatelor din domeniul grafic pentru care se
datorează remunerația compensatorie pentru copia
privată, precum și cuantumul acestei remunerații.....

4–6

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 545
din 18 octombrie 2005

referitoare la excepția de neconstituționalitate a dispozițiilor art. 5 pct. 2 din Ordonanța Guvernului
nr. 102/2000 privind statutul și regimul refugiaților în România
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Ioana Marilena Chiorean

— președinte
— judecător
— judecător
— judecător
— judecător
— judecător
— judecător
— judecător
— procuror
— magistrat-asistent

Pe rol se află soluționarea excepției de neconstituționalitate a dispozițiilor art. 5 pct. 2 din Ordonanța
Guvernului nr. 102/2000 privind statutul și regimul
refugiaților în România, excepție ridicată de Guo Wangzhen
în Dosarul nr. 14.797/2004 al Judecătoriei Sectorului 5
București.
La apelul nominal se constată lipsa părților, față de care
procedura de citare a fost legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.042/23.XI.2005

Președintele dispune a se face apelul și în dosarele
nr. 456D/2005, nr. 457D/2005, nr. 608D/2005,
nr. 609D/2005 și nr. 611D/2005, care au același obiect.
La apelul nominal în dosarele nr. 456D/2005,
nr. 457D/2005 și nr. 611D/2005, se constată lipsa părților,
față de care procedura de citare a fost legal îndeplinită.
La apelul nominal în Dosarul nr. 608D/2005, răspunde
autorul excepției, Yu Xiaolei, personal și asistat de interpret
autorizat de limba chineză, Ioan Budura, lipsind cealaltă
parte — Oficiul Național pentru Refugiați, față de care
procedura de citare a fost legal îndeplinită.
La apelul nominal în Dosarul nr. 609D/2005, răspunde
autorul excepției, Zhao Zehua, personal și asistat de
interpret autorizat de limba chineză, Ioan Budura, lipsind
cealaltă parte — Oficiul Național pentru Refugiați, față de
care procedura de citare a fost legal îndeplinită.
Magistratul-asistent referă asupra cererilor depuse la
dosar de Yu Xiaolei și Zhao Zehua, prin care solicită
acordarea unui nou termen de judecată în vederea
angajării unor apărători.
Având cuvântul asupra cererii de amânare,
reprezentantul Ministerului Public lasă la aprecierea
instanței de contencios constituțional acordarea unui nou
termen de judecată.
Curtea, în temeiul art. 156 alin. 1 din Codul de
procedură civilă, respinge cererile de acordare a unui nou
termen de judecată, depuse de autorii excepției Yu Xiaolei
și Zhao Zehua în dosarele nr. 608D/2005 și
nr. 609D/2005.
Curtea, din oficiu, pune în discuție conexarea dosarelor
nr. 456D/2005, nr. 457D/2005, nr. 608D/2005,
nr. 609D/2005 și nr. 611D/2005 la Dosarul nr. 455D/2005,
având în vedere faptul că sunt îndeplinite cerințele
conexării, prevăzute de art. 53 alin. (5) din Legea
nr. 47/1992.
Yu Xiaolei și Zhao Zehua lasă la aprecierea Curții
Constituționale conexarea dosarelor sus-menționate.
Reprezentantul Ministerului Public arată că este de
acord cu conexarea, întrucât toate dosarele au obiect
identic.
Curtea, având în vedere identitatea de obiect a
dosarelor menționate, în temeiul dispozițiilor art. 53 alin. (5)
din Legea nr. 47/1992, dispune conexarea nr. 456D/2005,
nr. 457D/2005, nr. 608D/2005, nr. 609D/2005 și
nr. 611D/2005 la Dosarul nr. 455D/2005, care este primul
înregistrat.
Cauza fiind în stare de judecată, președintele acordă
cuvântul părților.
Autorii excepției Yu Xiaolei și Zhao Zehua solicită
admiterea excepției astfel cum a fost formulată în fața
instanței de judecată.
Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în această materie și
apreciind că dispozițiile legale criticate nu contravin
prevederilor sau principiilor constituționale.
C U R T E A,

având în vedere actele și lucrările dosarelor, constată
următoarele:
Prin încheierile din 11 aprilie 2005, 3 mai 2005,
5 mai 2005, 7 iulie 2005 și din 26 mai 2005, pronunțate în
dosarele nr. 14.797/2004, nr. 2.397/2005, nr. 3.333/2005,
nr. 1.143/RF/2005, nr. 1.140/RF/2005 și, respectiv,
nr. 891/RF/2005, Judecătoria Sectorului 5 București și
Tribunalul București — Secția a VIII-a conflicte de muncă,
asigurări sociale, contencios administrativ și fiscal au

sesizat Curtea Constituțională cu excepția de
neconstituționalitate a prevederilor art. 5 pct. 2 din
Ordonanța Guvernului nr. 102/2000 privind statutul și
regimul refugiaților în România. Excepția a fost ridicată de
Guo Wangzhen, Xu Jian și Wang Jianwu, Wang Xinqun,
Yu Xiaolei, Zhao Zehua și Pan Mingfen, petenți în cadrul
unor cauze având ca obiect soluționarea plângerii formulate
de autorii excepției împotriva unor hotărâri ale Oficiului
Național pentru Refugiați.
În motivarea excepției de neconstituționalitate autorii
acesteia susțin că textul de lege criticat nu îndeplinește
îcriteriul de calitate“ prevăzut de Convenția pentru apărarea
drepturilor omului și a libertăților fundamentale, nefiind
suficient de îaccesibil și precis încât să înlăture orice risc
de arbitrariu“. Astfel, lipsa de claritate a textului criticat
reprezintă un inconvenient major în soluționarea corectă a
cererii de acordare a protecției umanitare condiționate, iar
motivele invocate de Oficiul Național pentru Refugiați sunt
contrare prevederilor art. 22 alin. (2) din Constituție și ale
art. 3 din Convenția pentru apărarea drepturilor omului și a
libertăților fundamentale, prevederi care nu permit nici un
fel de limitări, fiind incidente în toate cazurile în care există
riscul de tortură, pedepse sau tratamente inumane sau
degradante. De asemenea, consideră că lipsa de precizie
și claritate a textului criticat cu privire la natura și
conținutul pedepselor și tratamentelor inumane ori
degradante înfrâng caracterul absolut și necondiționat al
art. 22 alin. (2) din Constituție, interpretate în sensul
dispozițiilor art. 3 din Convenția pentru apărarea drepturilor
omului și a libertăților fundamentale și al jurisprudenței
Curții Europene a Drepturilor Omului (Cauza B. contra
Franței, 1992).
Judecătoria Sectorului 5 București opinează în sensul
că dispozițiile legale criticate nu contravin prevederilor
art. 22 alin. (2) din Constituție, ci, dimpotrivă, dau expresie
acestora, în sensul că garantează protecția oricărei
persoane, indiferent de rasă, naționalitate, sex, apartenență
religioasă ori politică etc., împotriva aplicării torturii și
pedepselor sau tratamentelor inumane ori degradante. În
acest sens, prevederile legale criticate instituie tocmai o
măsură de protecție a persoanelor străine care nu
îndeplinesc condițiile pentru acordarea statutului de refugiat
și care, potrivit textului criticat, pot cere protecție umanitară
condiționată, în cazul în care există motive serioase să se
creadă că ar putea fi supuși torturii sau unor tratamente
sau pedepse inumane ori degradante. Pentru aceleași
rațiuni, instanța apreciază că nu se încalcă nici prevederile
art. 3 din Convenția pentru apărarea drepturilor omului și a
libertăților fundamentale.
Cu privire la susținerile autorilor excepției în sensul că
textul criticat este lipsit de claritate și precizie, instanța
apreciază că și acestea sunt neîntemeiate, întrucât Curtea
Constituțională se poate pronunța numai asupra
problemelor de drept, iar nu și a acelora legate de
claritatea redactării textelor de lege, atribuție care aparține
legiuitorului.
Tribunalul București — Secția a VIII-a conflicte de
muncă, asigurări sociale, contecios administrativ și fiscal
și-a exprimat opinia în sensul că dispozițiile legale criticate
nu contravin art. 22 alin. (1) din Constituție, întrucât
acestea ocrotesc persoanele de riscul torturii sau cel al
aplicării unor pedepse sau tratamente inumane ori
degradante. Referitor la imposibilitatea stabilirii cu claritate
a cazurilor de acordare a statutului de refugiat, arată că
acesta nu este un motiv de neconstituționalitate, ci instanța
de judecată are obligația să interpreteze textul legal.
Potrivit dispozițiilor art. 30 alin. (1) din Legea
nr. 47/1992, încheierile de sesizare au fost comunicate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/23.XI.2005
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând în acest sens Decizia
nr. 151/2003, prin care Curtea Constituțională a constatat
că art. 5 din Ordonanța Guvernului nr. 102/2000 îa
reglementat, ca formă de protecție pentru străinul care nu
îndeplinește condițiile acordării statutului de refugiat,
posibilitatea acordării protecției umanitare condiționate.
Acest beneficiu acordat de statul român [...] se află în
deplină concordanță cu prevederile constituționale prin care
se consfințește dreptul la viață și la integritate fizică și
psihică, prevăzute de art. 22 din Constituție“.
În ceea ce privește critica de neconstituționalitate
raportată la prevederile art. 3 din Convenția pentru
apărarea drepturilor omului și a libertăților fundamentale,
arată că principalul scop al art. 3 din convenție îl
reprezintă protejarea vieții, a demnității umane și a
integrității fizice și mentale a persoanei și că îobligațiile ce
incumbă unui stat, pe tărâmul art. 3 din convenție, nu se
limitează numai la obligația negativă, aceea de a nu
practica tortura și de a nu aplica tratamente inumane și
degradante, ci includ și o obligație pozitivă, aceea de a
proteja orice persoană aflată sub jurisdicția sa contra unei
situații iremediabile de pericol de a fi supusă la rele
tratamente, chiar dacă acest risc ar urma să se
materializeze în afara teritoriului său“. În acest sens, art. 3
va fi încălcat ori de câte ori o persoană este extrădată sau
expulzată către o țară în care riscă să fie supusă unor
tratamente inumane.
Totodată, consideră că textul criticat îreprezintă tocmai
asumarea de către stat a obligației sale pozitive, aceea de
a oferi o formă de protecție persoanei care, neîndeplinind
condițiile pentru acordarea statutului de refugiat, ar fi
expusă pericolului ca, în situația în care ar fi returnată în
țara de origine, să sufere o vătămare a drepturilor sale,
constând în tortură, tratamente sau pedepse inumane ori
degradante“.
Referitor la susținerea autorilor excepției în sensul că
dispozițiile criticate limitează cazurile de acordare a
protecției umanitare condiționate numai în situațiile în care
riscul de tortură sau tratamente inumane sau degradante
are la bază unul dintre motivele următoare: rasă, religie,
naționalitate, opinii politice, apartenența la un anumit grup
social, arată că prin Decizia nr. 291/2001, Curtea
Constituțională a constatat că îaprecierea conținutului și a
înțelesului termenilor dintr-un text de lege, precum și a
gradului de obiectivitate a criteriilor stabilite de legiuitor
pentru adoptarea unor acte de decizie de către autoritățile
chemate să aplice legea, cu alte cuvinte, interpretarea legii,
nu intră în competența justiției constituționale, ci în
competența instanțelor de drept comun“.
Avocatul Poporului apreciază că excepția de
neconstituționalitate invocată este neîntemeiată. Astfel, arată
că stabilirea prin dispozițiile legale criticate a condițiilor în
care se poate acorda protecția umanitară condiționată este
în deplină concordanță cu prevederile constituționale prin
care se consfințește dreptul la viață și la integritate fizică
și psihică. Astfel, protecția umanitară condiționată se poate
acorda străinului care nu îndeplinește condițiile pentru
acordarea statutului de refugiat și cu privire la care există
motive serioase să se creadă că, dacă va fi returnat în
țara de origine, riscă să sufere o vătămare a drepturilor
sale. Arată că în acest sens s-a pronunțat și Curtea
Constituțională prin Decizia nr. 151/2003.

3

Președinții celor două Camere ale Parlamentului nu au
comunicat Curții Constituționale punctele lor de vedere
asupra excepției de neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 5 pct. 2 din Ordonanța Guvernului
nr. 102/2000 privind statutul și regimul refugiaților în
România, republicată în Monitorul Oficial al României,
Partea I, nr. 1.136 din 1 decembrie 2004, dispoziții care
au următorul conținut: îProtecția umanitară condiționată se
poate acorda străinului care nu îndeplinește condițiile
prevăzute la art. 2 alin. (1) și cu privire la care există motive
serioase să se creadă că, dacă va fi returnat în țara de origine,
riscă să sufere o vătămare a drepturilor sale constând în: [...]
2. tortură, tratamente sau pedepse inumane ori degradante;“.
Autorii excepției de neconstituționalitate susțin că
dispozițiile legale criticate contravin prevederilor art. 22
alin. (2) din Constituție, potrivit cărora: îNimeni nu poate fi
supus torturii și nici unui fel de pedeapsă sau de tratament
inuman ori degradant.“
Totodată, susțin că prevederile legale criticate contravin
și prevederilor art. 3 din Convenția pentru apărarea
drepturilor omului și a libertăților fundamentale, potrivit
cărora îNimeni nu poate fi supus torturii, nici pedepselor sau
tratamentelor inumane ori degradante.“
Analizând excepția de neconstituționalitate ridicată,
Curtea constată că s-a mai pronunțat cu privire la aceasta
prin numeroase decizii, constatând că prevederile art. 5 din
Ordonanța Guvernului nr. 102/2000 privind statutul și
regimul refugiaților în România nu contravin dispozițiilor
art. 22 din Constituție și nici ale art. 3 din Convenția
pentru apărarea drepturilor omului și a libertăților
fundamentale. De exemplu, prin Decizia nr. 244 din 10 mai
2005, publicată în Monitorul Oficial al României, Partea I,
nr. 569 din 1 iulie 2005, Curtea a reținut că îlegiuitorul,
prin textul de lege criticat, a reglementat, ca formă de
protecție pentru străinul care nu îndeplinește condițiile
acordării statutului de refugiat, posibilitatea acordării
protecției umanitare condiționate. Acest beneficiu acordat
de statul român [...] este în deplină concordanță și cu
reglementările internaționale referitoare la statutul și regimul
refugiaților“.
Soluția pronunțată prin decizia menționată, precum și
considerentele care au stat la baza acesteia își mențin
valabilitatea și în cauza de față, neintervenind elemente noi
de natură să modifice jurisprudența Curții.
În ceea ce privește susținerea autorilor excepției în
sensul că textul de lege criticat este insuficient de clar și
de precis, Curtea reține că aprecierea conținutului și a
înțelesului termenilor dintr-un text de lege nu intră în
competența instanței de contencios constituțional, ci în
competența instanțelor de drept comun.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.042/23.XI.2005

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Guo Wangzhen, Xu Jian și Wang Jianwu, Wang
Xinqun, Yu Xiaolei, Zhao Zehua și Pan Mingfen în dosarele nr. 1.4797/2004, nr. 2.397/2005, nr. 3.333/2005,
nr. 1.143/RF/2005, nr. 1.140/RF/2005 și, respectiv, nr. 891/RF/2005 ale Judecătoriei Sectorului 5 București și ale
Tribunalului București — Secția a VIII-a conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 18 octombrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aplicarea prevederilor Hotărârii Guvernului nr. 831/1997 pentru aprobarea modelelor
formularelor comune privind activitatea financiară și contabilă și a normelor metodologice
privind întocmirea și utilizarea acestora
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul prevederilor art. 1 alin. (4) din Hotărârea Guvernului nr. 831/1997 pentru aprobarea modelelor
formularelor comune privind activitatea financiară și contabilă și a normelor metodologice privind întocmirea și utilizarea
acestora,
ministrul finanțelor publice emite următorul ordin:
Art. 1. — (1) Începând cu data de 1 ianuarie 2006 se
abrogă prevederile art. 1 și ale art. 2 alin. (1) din Ordinul
ministrului finanțelor nr. 903/2000 privind modificarea
modelelor și normelor de întocmire și utilizare a unor
formulare și introducerea de noi formulare în activitatea
financiară și contabilă, publicat în Monitorul Oficial al
României, Partea I, nr. 371 din 10 august 2000.
(2) Bonurile fiscale emise de aparatele de marcat
electronice fiscale vor fi folosite începând cu data de
1 ianuarie 2006 numai ca documente de înregistrare a
plăților în Registrul de casă. Fac excepție bonurile fiscale
emise conform Ordonanței de urgență a Guvernului
nr. 28/1999 privind obligația agenților economici de a utiliza
aparate de marcat electronice fiscale, republicată, utilizate
pentru justificarea taxei pe valoarea adăugată, aferentă
carburanților auto achiziționați în vederea desfășurării
activității și pentru înregistrarea în contabilitate a cheltuielilor
cu aceste achiziții, dacă sunt ștampilate și au înscrise

denumirea cumpărătorului și numărul de înmatriculare al
autovehiculului.
(3) Pentru înregistrarea în contabilitate a cheltuielilor,
agenții economici vor solicita furnizorilor de bunuri sau de
servicii să emită factura fiscală în conformitate cu
prevederile art. 155 alin. (9) din Legea nr. 571/2003 privind
Codul fiscal, cu modificările și completările ulterioare,
factura, alte documente specifice aprobate prin ordine ale
ministrului finanțelor publice, emise în baza Hotărârii
Guvernului nr. 831/1997 pentru aprobarea modelelor
formularelor comune privind activitatea financiară și
contabilă și a normelor metodologice privind întocmirea și
utilizarea acestora, factura fiscală pentru material lemnos
sau bonul de vânzare fiscală, aprobate prin Hotărârea
Guvernului nr. 427/2004 pentru aprobarea Normelor privind
circulația materialelor lemnoase și controlul circulației
acestora și al instalațiilor de transformat lemn rotund, cu
modificările și completările ulterioare, după caz.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/23.XI.2005
Art. 2. — Persoanele prevăzute la art. 1 din Legea
contabilității nr. 82/1991, republicată, pot insera în cuprinsul
formularelor Factură cod 14-4-10/aA și Factură fiscală cod
14-4-10/A,
aprobate
prin
Hotărârea
Guvernului
nr. 831/1997, elemente suplimentare pe care acestea le
consideră necesare, cu condiția respectării conținutului de
informații prevăzute de Legea nr. 571/2003, cu modificările
și completările ulterioare, și de alte acte normative în
vigoare.
Art. 3. — În condițiile în care plata bunurilor sau
serviciilor prestate se efectuează în numerar ori prin card
bancar, concomitent cu emiterea facturii fiscale sau a
facturii, nu este obligatorie completarea elementelor privind
codul IBAN și banca de la rubrica îCumpărător“.
Art. 4. — (1) Prevederile art. 3 alin. (2) din Ordinul
ministrului finanțelor publice nr. 29/2003 privind aplicarea
prevederilor Hotărârii Guvernului nr. 831/1997 pentru
aprobarea modelelor formularelor comune privind activitatea
financiară și contabilă și a normelor metodologice privind
întocmirea și utilizarea acestora, cu modificările și
completările ulterioare, se aplică numai în condițiile în care
persoana care emite factura fiscală efectuează și livrarea
bunurilor din gestiunea furnizorului.
(2) În cazul în care la data livrării bunurilor este
întocmit formularul Aviz de însoțire a mărfii cod 14-3-6A,
urmând ca în termenul prevăzut de lege să fie emisă
factura fiscală, datele de identificare a persoanei care
livrează marfa și datele privind expediția se completează
numai pe avizul de însoțire a mărfii.
Art. 5. — (1) Începând cu data de 1 ianuarie 2006,
formularele cu regim special prevăzute în anexa care face
parte integrantă din prezentul ordin nu se vor mai tipări,
înseria și numerota în conformitate cu prevederile art. 1
alin. (5) din Hotărârea Guvernului nr. 831/1997.
(2) Persoanele prevăzute la art. 1 din Legea
contabilității nr. 82/1991, republicată, neplătitoare de TVA,
vor emite la solicitarea clientului formularul Factură cod
14-14-10/aA.
(3) La solicitarea beneficiarului de bunuri livrate sau de
servicii prestate, prevăzute la art. 155 alin. (9) din Legea
nr. 571/2003, cu modificările și completările ulterioare,
persoanele impozabile înregistrate ca plătitori de taxă pe
valoarea adăugată vor emite Factura fiscală cod 14-4-10/A.
Art. 6. — Ordinul ministrului finanțelor nr. 1.177/1998
privind aplicarea prevederilor art. 1 alin. (4) și (10)
paragraful 2 din Hotărârea Guvernului nr. 831/1997,
publicat în Monitorul Oficial al României, Partea I, nr. 223
din 18 iunie 1998, se modifică și se completează după
cum urmează:

5

1. Alineatul (5) al articolului 2 se abrogă;
2. Partea introductivă a articolului 4 va avea următorul
cuprins:
îArt. 4. — În situația în care agenții economici, utilizatori
ai tehnicii de calcul pentru completarea formularelor cu
regim special, au în dotare imprimante tip LASER, cu jet
de cerneală sau imprimantă rapidă cu bandă de caractere,
și care nu se încadrează în prevederile art. 2, pot proceda
astfel:“.
Art. 7. — Ordinul ministrului finanțelor nr. 2.055/1998
privind aplicarea corespunzătoare a Hotărârii Guvernului
nr. 831/1997, publicat în Monitorul Oficial al României,
Partea I, nr. 442 din 20 noiembrie 1998, se modifică și se
completează după cum urmează:
1. La articolul 2 alineatul (1), după litera f) se introduce
o nouă literă, litera g), cu următorul cuprins:
îg) însoțirea mărfurilor pe timpul transportului cu
mijloace auto, când distribuirea mărfurilor se face la mai
multe sedii sau puncte de lucru ale unui agent economic.“
2. La articolul 2, după alineatul (3) se introduce un nou
alineat, alineatul (4), cu următorul cuprins:
î(4) În condițiile în care pe avizul de însoțire a mărfii
este înscrisă mențiunea îUrmează factura“, nu este
obligatorie completarea datelor privind îPrețul unitar“ și
îValoare“, acestea fiind elemente care se regăsesc în mod
obligatoriu pe factură. În această situație, pe avizul de
însoțire a mărfii se vor introduce alte informații, care să
conducă la identificarea produselor, respectiv codul
produsului, greutate, volum sau alte elemente similare.“
3. Alineatul (1) al articolului 3 se abrogă.
4. Alineatul (4) al articolului 3 se abrogă.
Art. 8. — Ordinul ministrului finanțelor publice nr. 29/2003
privind aplicarea prevederilor Hotărârii Guvernului
nr. 831/1997 pentru aprobarea modelelor comune privind
activitatea financiară și contabilă și a normelor metodologice
privind întocmirea și utilizarea acestora, publicat în
Monitorul Oficial al României, Partea I, nr. 48 din
28 ianuarie 2003, se modifică după cum urmează:
— Litera g) a articolului 1) se abrogă.
Art. 9. — Direcția de reglementări contabile, direcțiile
generale ale finanțelor publice județene, respectiv a
municipiului București, administrațiile finanțelor publice ale
sectoarelor municipiului București, Direcția generală de
administrare a marilor contribuabili, precum și Compania
Națională îImprimeria Națională“ — S.A. vor lua măsuri
pentru ducerea la îndeplinire a prevederilor prezentului
ordin.
Art. 10. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 14 noiembrie 2005.
Nr. 1.714.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.042/23.XI.2005
ANEXĂ*)

*) Anexa este reprodusă în facsimil.

ACTE ALE OFICIULUI ROMÂN PENTRU DREPTURILE DE AUTOR
OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea metodologiei privind lista suporturilor
și a aparatelor din domeniul grafic pentru care se datorează remunerația compensatorie
pentru copia privată, precum și cuantumul acestei remunerații
Având în vedere dispozițiile art. 107 alin. (4) și (5) și ale art. 1231 alin. (1) lit. a) din Legea nr. 8/1996, cu
modificările și completările ulterioare, precum și ale art. III din Ordonanța de urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind lista suporturilor și a aparatelor
din domeniul grafic pentru care se datorează

remunerația compensatorie pentru copia privată,
precum și cuantumul acestei remunerații, după cum
urmează:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/23.XI.2005
— câte un reprezentant al organismului de gestiune
colectivă din domeniul operelor scrise — COPYRO și al
Societății de Gestiune Colectivă a Drepturilor de Autor în
Domeniul Artelor Vizuale — VISARTA, pe de o parte, și
— câte un reprezentant al Asociației Producătorilor și
Distribuitorilor de Echipamente de Tehnologia Informației și
Comunicațiilor (APDETIC), al Societății Comerciale VLAMIR
IMPEX — S.R.L., al Societății Comerciale TOP EDGE
ENGENEERING — S.R.L. și al Societății Comerciale
XEROX (ROMÂNIA) ECHIPAMENTE ȘI SERVICII — S.A.,
pe de altă parte.

7

Art. 2. — Comisia prevăzută la art. 1 are obligația să
desfășoare negocierile în conformitate cu dispozițiile
art. 131 1 și ale art. 131 2 alin. (1) și (2) din Legea
nr. 8/1996, cu modificările și completările ulterioare, pe o
durată de maximum 30 de zile calendaristice de la data
constituirii.
Art. 3. — Comisia prevăzută la art. 1 își va stabili
programul întâlnirilor, pe care îl va comunica Oficiului
Român pentru Drepturile de Autor.
Art. 4. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 21 octombrie 2005.
Nr. 221.

OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea metodologiei privind stabilirea remunerației
pentru împrumutul public efectuat prin biblioteci
Având în vedere dispozițiile art. 1231 alin. (1) lit. b) și ale art. 131 alin. (2) din Legea nr. 8/1996, cu modificările
și completările ulterioare, precum și ale art. III din Ordonanța de urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind stabilirea remunerației pentru
împrumutul public efectuat prin biblioteci, după cum
urmează:
— un reprezentant al organismului de gestiune colectivă
din domeniul operelor scrise — COPYRO, pe de o
parte, și
— câte un reprezentant al Asociației Naționale a
Bibliotecarilor și Bibliotecilor din România, al Asociației
Bibliotecarilor și Documentariștilor din România și al
Asociației Bibliotecarilor din Învățământ — România, pe de
altă parte.

Art. 2. — Comisia prevăzută la art. 1 are obligația să
desfășoare negocierile în conformitate cu dispozițiile
art. 131 1 și ale art. 131 2 alin. (1) și (2) din Legea
nr. 8/1996, cu modificările și completările ulterioare, pe o
durată de maximum 30 de zile calendaristice de la data
constituirii.
Art. 3. — Comisia prevăzută la art. 1 își va stabili
programul întâlnirilor, pe care îl va comunica Oficiului
Român pentru Drepturile de Autor.
Art. 4. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 31 octombrie 2005.
Nr. 222.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.042/23.XI.2005

OFICIUL ROMÂN PENTRU DREPTURILE DE AUTOR

DECIZIE
privind constituirea Comisiei pentru negocierea metodologiei privind stabilirea remunerației
cuvenite producătorilor de opere audiovizuale pentru comunicarea publică a repertoriului
de opere audiovizuale
Având în vedere dispozițiile art. 1232 alin. (1) lit. b) și ale art. 131 alin. (2) din Legea nr. 8/1996, cu modificările
și completările ulterioare, precum și ale art. III din Ordonanța de urgență a Guvernului nr. 123/2005,
în baza prevederilor art. 2 alin. (2) și ale art. 6 alin. (3) din Hotărârea Guvernului nr. 758/2003 privind
organizarea și funcționarea Oficiului Român pentru Drepturile de Autor și a corpului de arbitri,
directorul general al Oficiului Român pentru Drepturile de Autor emite următoarea decizie:
Art. 1. — Se constituie Comisia pentru negocierea
metodologiei privind stabilirea remunerației cuvenite
producătorilor de opere audiovizuale pentru comunicarea
publică a repertoriului de opere audiovizuale, după cum
urmează:
— un reprezentant al Uniunii Producătorilor de Film și
Audiovizual din România — Asociația Română de Gestiune
a Operelor din Audiovizual (UPFAR — ARGOA), pe de o
parte, și
— câte un reprezentant al Federației Industriei Hoteliere
din România (FIHR), al Uniunii Naționale a Transportatorilor
Rutieri din România, al Asociației Române pentru
Transporturi Rutiere Internaționale, al Asociației Române
pentru Transporturi Rutiere și al Asociației Internaționale de
Transport Aerian, pe de altă parte.

Art. 2. — Comisia prevăzută la art. 1 are obligația să
desfășoare negocierile în conformitate cu dispozițiile
art. 131 1 și ale art. 131 2 alin. (1) și (2) din Legea
nr. 8/1996, cu modificările și completările ulterioare, pe o
durată de maximum 30 de zile calendaristice de la data
constituirii.
Art. 3. — Comisia prevăzută la art. 1 își va stabili
programul întâlnirilor, pe care îl va comunica Oficiului
Român pentru Drepturile de Autor.
Art. 4. — Prezenta decizie va fi publicată în Monitorul
Oficial al României, Partea I, în conformitate cu dispozițiile
art. 131 alin. (2) din Legea nr. 8/1996, cu modificările și
completările ulterioare.

Directorul general al Oficiului Român pentru Drepturile de Autor,
Rodica Pârvu
București, 18 noiembrie 2005.
Nr. 230.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.042/23.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064546]
ISSN 1453—4495

PDF compression, OCR, web-optimization with CVISION's PdfCompressor

