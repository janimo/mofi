Anul 173 (XVII) — Nr. 295

PARTEA

I

LEGI, DECRETE, HOTĂRÂRI ȘI ALTE ACTE

Vineri, 8 aprilie 2005

SUMAR

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
87/527/411. — Ordin al ministrului mediului și
gospodăririi apelor, al ministrului administrației și
internelor și al ministrului transporturilor,
construcțiilor și turismului privind aprobarea
modelului și a condițiilor de emitere a certificatului
de distrugere la preluarea vehiculelor scoase
din uz .........................................................................
309. — Decizie a președintelui Autorității Naționale de
Reglementare în Domeniul Gazelor Naturale
privind aprobarea Condițiilor generale de
contractare a serviciilor de distribuție a gazelor
naturale ......................................................................

13.

ACTE ALE COMISIEI NAȚIONALE
A VALORILOR MOBILIARE
— Ordin privind modificarea Ordinului președintelui
Comisiei Naționale a Valorilor Mobiliare nr. 64/2004

2–3

4–7

Pagina
pentru aprobarea Regulamentului nr. 12/2004
privind serviciile de investiții financiare, a Ordinului
președintelui Comisiei Naționale a Valorilor
Mobiliare nr. 65/2004 pentru aprobarea
Regulamentului nr. 13/2004 privind emitenții și
operațiunile cu valori mobiliare, a Ordinului
președintelui Comisiei Naționale a Valorilor
Mobiliare nr. 66/2004 pentru aprobarea
Regulamentului nr. 14/2004 privind piețele
reglementate și sistemele alternative de
tranzacționare și a Ordinului președintelui Comisiei
Naționale a Valorilor Mobiliare nr. 67/2004 pentru
aprobarea Regulamentului nr. 15/2004 privind
autorizarea și funcționarea societăților de
administrare a investițiilor, a organismelor de
plasament colectiv și a depozitarilor .......................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 295/8.IV.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI
ȘI GOSPODĂRIRII APELOR
Nr. 87 din 10 februarie 2005

MINISTERUL ADMINISTRAȚIEI
ȘI INTERNELOR
Nr. 527 din 25 februarie 2005

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 411 din 18 martie 2005

ORDIN
privind aprobarea modelului și a condițiilor de emitere a certificatului de distrugere
la preluarea vehiculelor scoase din uz
În temeiul prevederilor art. 11 alin. (4) din Hotărârea Guvernului nr. 2.406/2004 privind gestionarea vehiculelor
scoase din uz,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările și completările ulterioare, a art. 9 alin. (4) din Ordonanța de urgență a Guvernului nr. 63/2003
privind organizarea și funcționarea Ministerului Administrației și Internelor, cu modificările și completările ulterioare, și a
art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul mediului și gospodăririi apelor, ministrul administrației și internelor și ministrul transporturilor,
construcțiilor și turismului emit următorul ordin:
Art. 1. — Se aprobă modelul certificatului de distrugere
emis la preluarea vehiculelor scoase din uz, prevăzut în
anexa care face parte integrantă din prezentul ordin,
precum și condițiile de emitere a acestuia.
Art. 2. — Emiterea certificatului de distrugere se face în
condițiile specificate în art. 11 alin. (3) din Hotărârea
Guvernului nr. 2.406/2004 privind gestionarea vehiculelor
scoase din uz.
Art. 3. — Eliberarea certificatului de distrugere de către
instalațiile de tratare, de către producători sau agenți
economici autorizați pentru colectarea vehiculelor se va
Ministrul mediului

face fără nici o cheltuială din partea deținătorului
vehiculului.
Art. 4. — (1) Prezentul ordin se publică în Monitorul
Oficial al României, Partea I.
(2) Prezentul ordin transpune Decizia Comisiei
2002/151/CE privind cerințe minime pentru emiterea
certificatului de distrugere în conformitate cu art. 5(3) din
Directiva 2000/53/CE a Parlamentului European și
Consiliului privind vehiculele scoase din uz, publicată în
Jurnalul Oficial al Comunității Europene (JOCE) nr. L 50
din 21 februarie 2002, p. 94—95.

p. Ministrul administrației

Ministrul transporturilor,

și gospodăririi apelor,

și internelor,

construcțiilor și turismului,

Sulfina Barbu

Anghel Andreescu,

Gheorghe Dobre

secretar de stat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 295/8.IV.2005

3
ANEXĂ1)

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 295/8.IV.2005

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind aprobarea Condițiilor generale de contractare
a serviciilor de distribuție a gazelor naturale
În temeiul prevederilor art. 10 alin. (4) și (5) din Legea gazelor nr. 351/2004,
președintele Autorității Naționale de Reglementare în Domeniul Gazelor Naturale emite prezenta decizie.
Art. 1. — Se aprobă Condițiile generale de contractare
a serviciilor de distribuție a gazelor naturale, prevăzute în
anexa care face parte integrantă din prezenta decizie.
Art. 2. — Compartimentele de specialitate din cadrul
Autorității Naționale de Reglementare în Domeniul Gazelor

Naturale, precum și părțile din contractele de distribuție a
gazelor naturale vor duce la îndeplinire prevederile
prezentei decizii.
Art. 3. — Prezenta decizie va fi publicată în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 30 martie 2005.
Nr. 309.

ANEXĂ

CONDIȚII GENERALE DE CONTRACTARE
a serviciilor de distribuție a gazelor naturale
CAPITOLUL I
Cerințe generale
1. Distribuția gazelor naturale se realizează de la
punctele de predare/preluare comercială de la intrarea în
sistemul de distribuție a gazelor naturale până la locul de
consum al beneficiarului, în condițiile stipulate în contractul
de distribuție a gazelor naturale.
2. Cantitatea orară/zilnică/lunară de gaze naturale,
distribuită conform programului de distribuție stipulat ca
anexă la contractul de distribuție a gazelor naturale, va fi
asigurată de către beneficiar în punctele de
predare/preluare comercială de la intrarea în sistemul de
distribuție a gazelor naturale, în condiții de calitate
corespunzătoare reglementărilor în vigoare, urmând să fie
livrată în aceleași condiții la locul de consum stipulat în
contract.
3. Măsurarea cantității de gaze naturale asigurate de
către beneficiar se face în mod continuu, în punctele de
predare/preluare comercială, respectiv la locul de consum
al beneficiarului/consumatorului eligibil, client al acestuia,
prin intermediul contoarelor/sistemelor și echipamentelor de
măsurare, care îndeplinesc condițiile prevăzute de
reglementările în vigoare.
4. Măsurarea cantității de gaze naturale distribuite poate
fi contestată de către părți, în mod justificat, pe baza
verificării echipamentelor de măsurare.
CAPITOLUL II
Drepturile și obligațiile distribuitorului
1. Distribuitorul are următoarele drepturi:
A. să încaseze contravaloarea serviciilor de distribuție a
gazelor naturale prestate;

B. să precizeze pe versoul facturii emise datele/
informațiile pe care le consideră ca fiind necesare și/sau
utile în derularea contractului de distribuție a gazelor
naturale;
C. să limiteze prestarea serviciilor de distribuție a
gazelor naturale în următoarele cazuri:
a) neachitarea de către beneficiar, la termenele și în
condițiile stipulate prin contract, a facturii reprezentând
contravaloarea serviciilor de distribuție a gazelor naturale, a
majorărilor de întârziere aferente, a eventualelor dauneinterese rezultate din deteriorarea unor instalații ale
distribuitorului, când acestea se datorează culpei
beneficiarului, sau a altor obligații de plată prevăzute de
reglementările în vigoare;
b) depășirea capacității de distribuție rezervate pentru
fiecare loc de consum, fără acordul distribuitorului; în acest
caz, limitarea va fi aplicată pentru locul de consum unde
s-a constatat depășirea;
c) din dispoziția Dispeceratului Național de Gaze
Naturale, în conformitate cu reglementările în vigoare.
Nivelul presiunii și al cantităților de gaze naturale până
la care poate fi realizată limitarea va fi adus la cunoștință
beneficiarului, în baza unui preaviz transmis acestuia cu
minimum 3 zile calendaristice înainte de luarea măsurii
limitării, cu excepția situației prevăzute la lit. c); în acest
caz, nivelul presiunii nu va fi mai mic decât cel al presiunii
de avarie, stipulat în contractul de distribuție a gazelor
naturale;
D. să întrerupă sau să limiteze, la alegerea
distribuitorului, prestarea serviciilor de distribuție a gazelor
naturale în următoarele cazuri;
a) la solicitarea scrisă a beneficiarului, în condițiile
prevăzute la pct. 1 lit. c) din cap. III îDrepturile și obligațiile
beneficiarului“;
b) potențial consum fraudulos de gaze naturale/
alimentare de către beneficiar sau de către consumatorul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 295/8.IV.2005
eligibil, client al acestuia, a unor terți consumatori/alocare
a gazelor naturale pentru alte instalații de utilizare decât
cele legal aprobate, constatate de distribuitor;
c) la solicitarea scrisă a furnizorului, în situația în care
gazele naturale sunt destinate unui consumator eligibil de
gaze naturale și acesta înregistrează debite restante față
de furnizor, rezultate din contractele de vânzare-cumpărare
a gazelor naturale aflate în derulare;
d) atunci când beneficiarul sau consumatorul eligibil,
client al acestuia, nu permite accesul liber al personalului
împuternicit al distribuitorului, pe baza unei înștiințări scrise
transmise de distribuitor, în scopul montării, verificării sau
citirii aparatelor de măsurare ori al verificării sau remedierii
defecțiunilor intervenite la instalațiile/aparatele/echipamentele
distribuitorului, când acestea se află pe proprietatea
beneficiarului;
e) în cazul în care beneficiarul sau consumatorul eligibil,
client al acestuia, nu permite accesul liber al distribuitorului
la zonele de siguranță și de protecție ale sistemului de
distribuție a gazelor naturale, în conformitate cu un
program convenit de părți sau ori de câte ori distribuitorul
consideră necesar;
f) ca urmare a intervenției beneficiarului sau
consumatorului eligibil, client al acestuia, la instalațiile de
reglare-măsurare și la alte echipamente ale distribuitorului
aflate pe proprietatea beneficiarului sau consumatorului
eligibil, client al acestuia;
g) nerespectarea de către beneficiar sau de către
consumatorul eligibil, client al acestuia, a limitelor zonelor
de protecție și de siguranță ale instalațiilor distribuitorului,
conform legislației în vigoare;
h) forța majoră sau starea de necesitate — când se
periclitează viața ori sănătatea oamenilor sau integritatea
bunurilor materiale, cu anunțarea prealabilă a dispecerilor
sistemelor afectate și, după caz, a consumatorilor;
i) neachitarea de către beneficiar, la termenele și în
condițiile stipulate prin contract, a facturii reprezentând
contravaloarea serviciilor de distribuție a gazelor naturale,
a majorărilor de întârziere aferente, a eventualelor dauneinterese rezultate din deteriorarea unor instalații ale
distribuitorului, când acestea se datorează culpei
beneficiarului, sau a altor obligații de plată prevăzute de
reglementările în vigoare;
j) din dispoziția Dispeceratului Național de Gaze
Naturale, în conformitate cu reglementările în vigoare;
k) pentru perioada necesară remedierii defecțiunilor la
sistemul de distribuție a gazelor naturale sau pentru
perioada necesară efectuării lucrărilor de întreținere;
E. să aibă acces la echipamentele de măsurare care
servesc la decontarea cantităților de gaze naturale livrate,
în vederea verificării periodice, pe bază de program
convenit de părți, sau ori de câte ori este necesar.
2. Distribuitorul are următoarele obligații:
a) să factureze lunar beneficiarului contravaloarea
serviciilor de distribuție a gazelor naturale prestate;
b) să precizeze pe versoul facturii emise termenele de
plată, precum și cele la care pot avea loc
limitarea/întreruperea/reluarea prestării serviciului de
distribuție și, respectiv, rezilierea contractului, după caz, în
situația neachitării contravalorii serviciilor de distribuție;
c) să rezerve beneficiarului, pentru fiecare loc de
consum, capacitatea contractată, în vederea distribuirii
cantităților orare/zilnice/lunare de gaze naturale convenite
de părți, asigurând distribuirea acestora la locurile de
consum; prin excepție, distribuitorul nu va fi făcut
răspunzător pentru calitatea gazelor naturale în cazul fortuit

5

în care calitatea acestora la intrarea în sistemul de
distribuție nu este în conformitate cu prevederile normelor
tehnice aplicabile; excepția operează până la data de
30 iunie 2006;
d) să presteze serviciile de distribuție a gazelor
naturale, potrivit programului de distribuție, în condiții de
siguranță și calitate, în conformitate cu reglementările în
vigoare;
e) să limiteze sau, după caz, să întrerupă prestarea
serviciilor de distribuție a gazelor naturale, pentru timpul
necesar remedierii avariilor apărute în sistemul de
distribuție a gazelor naturale, cu anunțarea prealabilă a
dispecerilor sistemelor afectate și, după caz, a
beneficiarilor, reluarea acesteia urmând să se facă imediat
după înlăturarea cauzelor întreruperii;
f) să verifice și să întrețină periodic contoarele/sistemele
de măsurare a gazelor naturale, la termenele stabilite prin
reglementările metrologice în vigoare sau ori de câte ori
este necesar; distribuitorul va suporta toate cheltuielile
operațiunilor de verificare/înlocuire/reparare a contoarelor/
sistemelor de măsurare a gazelor naturale, cu excepția
situațiilor în care deteriorarea constatată la acestea se
datorează beneficiarului sau consumatorului eligibil, client al
acestuia;
g) să suporte cheltuielile aferente expertizei metrologice
și ale operațiunilor aferente acesteia, în cazul în care
sesizarea beneficiarului sau a consumatorului eligibil, client
al acestuia, cu privire la funcționarea contorului de măsurare
se dovedește întemeiată; în situația în care contorul este
defect și nereparabil, distribuitorul este obligat să asigure, pe
cheltuiala proprie, măsurarea cantităților de gaze cu mijloace
de măsurare conform prevederilor Regulamentului de
măsurare a cantităților de gaze naturale tranzacționate pe
piața angro, aprobat prin Decizia președintelui Autorității
Naționale de Reglementare în Domeniul Gazelor Naturale
nr. 656/2002, publicată în Monitorul Oficial al României,
Partea I, nr. 506 din 12 iulie 2002;
h) să răspundă la/să soluționeze reclamațiile
beneficiarului la termenele prevăzute de legislația în vigoare;
i) să asigure parametrii de debit și presiune ai gazelor
naturale distribuite, în conformitate cu prevederile
contractului de distribuție a gazelor naturale, cu excepția
cazului fortuit în care parametrii de debit și presiune la
intrarea în sistemul de distribuție nu sunt în conformitate
cu prevederile normelor tehnice aplicabile; excepția
operează până la data de 30 iunie 2006;
j) să permită beneficiarului accesul la contoarele/
echipamentele de măsurare utilizate la decontare, în
vederea citirii acestora;
k) să notifice beneficiarului intenția de limitare sau de
întrerupere programată a livrării gazelor naturale și durata
acesteia/cazurile de limitare sau de întrerupere a livrării
gazelor naturale, cu excepția următoarelor situații:
• nepermiterea accesului personalului împuternicit al
distribuitorului, în baza programului convenit de părți,
pentru a monta, a verifica sau a citi aparatele de măsurare
ori pentru a verifica și a remedia defecțiunile intervenite la
instalațiile exploatate de distribuitor, când acestea se află
pe proprietatea beneficiarului;
• intervenția beneficiarului la stația/postul de reglaremăsurare;
• depășirea capacității de distribuție rezervată, fără
acordul distribuitorului;
• potențialul consum fraudulos de gaze naturale/
alimentarea de către beneficiar a unor terți consumatori/
utilizarea gazelor naturale pentru alte instalații de utilizare
decât cele aprobate;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 295/8.IV.2005

l) să reia, în condițiile permiterii accesului de către
beneficiar, distribuirea gazelor naturale către beneficiar, în
termen de maximum 24 de ore de la data încetării
motivelor întreruperii, cu excepția următoarelor situații:
• încetarea valabilității contractului de distribuție a
gazelor naturale;
• consumul fraudulos de gaze naturale;
m) să recalculeze consumul de gaze naturale atunci
când se constată defectarea contoarelor/sistemelor/
echipamentelor de măsurare, în conformitate cu modul de
recalculare a consumului de gaze naturale ca urmare a
defectării aparatelor de măsură, potrivit reglementărilor în
vigoare;
n) să anunțe telefonic beneficiarul, în maximum 3 ore
de la informare, cu privire la dispoziția Dispeceratului
Național de Gaze Naturale privind limitarea sau
întreruperea livrării, în situații de disfuncționalitate/
periclitare a siguranței în cadrul Sistemului național de
transport al gazelor naturale, și să notifice ulterior
beneficiarului această situație, în maximum 12 ore.
CAPITOLUL III
Drepturile și obligațiile beneficiarului
1. Beneficiarul are următoarele drepturi:
a) să aibă acces, în condițiile legii, la aparatele de
măsurare aflate în incinta distribuitorului, în prezența
personalului împuternicit al acestuia;
b) să conteste în mod justificat datele privind cantitățile
de gaze naturale distribuite de către distribuitor și măsurate
la locul de consum stabilit prin contractul de distribuție a
gazelor naturale;
c) să solicite distribuitorului întreruperea, contra cost, a
distribuției gazelor naturale, în cazul în care întreruperea
este legată de funcționarea în condiții de siguranță a
instalațiilor sale, printr-o notificare transmisă distribuitorului
cu minimum 15 zile calendaristice înainte de data
întreruperii, precizând totodată și data reluării distribuției; pe
perioada întreruperii, beneficiarul este obligat la plata
componentei fixe pentru rezervarea de capacitate.
2. Beneficiarul are următoarele obligații:
a) să achite integral și la termen contravaloarea
serviciilor de distribuție prestate;
b) să asigure cantitățile de gaze naturale ce urmează
să fie distribuite, conform programului stipulat ca anexă la
contractul de distribuție a gazelor naturale, în conformitate
cu dispozițiile referitoare la condițiile de calitate prevăzute
în normele tehnice aplicabile, precum și la debitul și
presiunea prevăzute în contract;
c) să informeze distribuitorul, cu minimum 15 zile
lucrătoare înainte de începerea lunii de livrare, privind
cantitățile de gaze naturale pe care acesta urmează să le
distribuie, în limita capacității contractate, conform
programului de distribuție;
d) să sesizeze imediat distribuitorul în legătură cu orice
defecțiune pe care o constată în funcționarea contorului de
măsurare la locul de consum și să asigure accesul
împuternicitului distribuitorului la acesta;
e) să solicite distribuitorului luarea de măsuri pentru
remedierea defecțiunilor constatate la instalațiile
distribuitorului situate în incinta beneficiarului sau
consumatorului eligibil, client al acestuia.

cap. III îDrepturile și obligațiile beneficiarului“, se va
considera ca fiind valabilă cantitatea prevăzută în contract.
2. Beneficiarul poate solicita, motivat, modificarea
programului de distribuție, în limita capacității rezervate;
modificările aduse acestuia vor putea fi convenite de către
părți în termen de două zile lucrătoare de la data solicitării.
3. Modificarea cantităților zilnice de gaze naturale
alocate distribuției se poate conveni numai în limita
capacității rezervate.
4. Prin derogare de la pct. 2 și 4, beneficiarul poate
depăși capacitatea rezervată, pentru fiecare loc de consum,
prevăzută în contractul de distribuție a gazelor naturale, în
limita a 5% din aceasta, cu acordul prealabil al
distribuitorului, în funcție de regimul tehnologic optim admis
pentru conducte. Pentru luna în care capacitatea rezervată
a fost depășită în limita a 5%, distribuitorul va factura
beneficiarului o sumă corespunzătoare noii capacități
majorate.
5. Orice depășire a capacității rezervate, pentru fiecare
loc de consum, cu acordul prealabil al distribuitorului, peste
limita prevăzută la pct. 4 atrage perceperea unui tarif
suplimentar pentru luna în care capacitatea rezervată a
fost depășită, prin majorarea componentei de rezervare a
capacității cu 100%, aplicată la depășirea de capacitate
rezervată față de cea prevăzută inițial în contract.
6. Distribuitorul va notifica, motivat, observațiile formulate
în legătură cu programul de distribuție, cu minimum 3 zile
lucrătoare înainte de începerea lunii de livrare. În acest
sens, părțile contractante vor putea conveni modificările
propuse, în termenul prevăzut la pct. 2. În lipsa unui acord
asupra modificărilor propuse, se va aplica programul de
distribuție prevăzut în contractul de distribuție a gazelor
naturale.
CAPITOLUL V
Răspunderea contractuală
1. În cazul consumului fraudulos constatat de organele
competente, beneficiarul va datora distribuitorului
despăgubiri pentru gazele naturale consumate fraudulos
conform prejudiciului cauzat, dar care nu vor putea fi în
nici un caz inferioare unei valori egale cu echivalentul
contravalorii cantității de gaze naturale, calculată la debitul
maxim instalat, pentru 24 de ore, pe o perioadă de 3 luni.
2. a) În cazul depășirii capacității rezervate, de către
beneficiar sau de către consumatorul eligibil, client al
acestuia, fără acordul distribuitorului, beneficiarul va datora
distribuitorului contravaloarea componentei fixe pentru
rezervarea de capacitate, calculată în funcție de noua
capacitate, atât pentru perioada anterioară momentului
înregistrării depășirii capacității, dar nu mai mult decât
începutul anului calendaristic curent, cât și pentru perioada
ulterioară de valabilitate a contractului.
b) În cazul neasigurării capacității rezervate, distribuitorul
va datora beneficiarului contravaloarea componentei fixe
pentru rezervarea de capacitate, calculată în funcție de
diferența dintre capacitatea rezervată prin contract și cea
efectiv asigurată de distribuitor, atât pentru perioada
anterioară momentului neasigurării vârfului de consum, dar
nu mai mult decât începutul anului calendaristic curent, cât
și pentru perioada ulterioară de valabilitate a contractului.

CAPITOLUL IV
Condiții de prestare a serviciului de distribuție
a gazelor naturale

CAPITOLUL VI
Clauza de confidențialitate

1. În cazul în care beneficiarul nu înaintează în termen
distribuitorului notificarea prevăzută la pct. 2 lit. c) din

1. Părțile contractante sunt obligate ca pe perioada de
valabilitate a contractului de distribuție a gazelor naturale

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 295/8.IV.2005
să păstreze confidențialitatea datelor, a documentelor și/sau
a informațiilor obținute în baza acestuia.
2. Sunt exceptate de la prevederile pct. 1 următoarele
date, documente și/sau informații:
a) cele pentru a căror dezvăluire s-a primit acordul scris
al celeilalte părți contractante;
b) cele care sunt, la data dezvăluirii lor, de circulație
publică;
c) cele solicitate de organele abilitate ale statului, în
baza unei obligații legale de informare.
CAPITOLUL VII
Notificări
1. Cu excepția modificărilor condițiilor generale prin
decizie a președintelui Autorității Naționale de
Reglementare în Domeniul Gazelor Naturale, toate
notificările se vor transmite în scris, prin remitere directă,
prin scrisoare recomandată cu confirmare de primire sau
prin fax cu confirmare de primire.
2. Termenul de notificare este de 15 zile calendaristice
de la data producerii evenimentului care trebuie notificat,
dacă prin contractul de distribuție a gazelor naturale nu se
prevede un alt termen.
3. În cazul în care notificarea se face prin poștă,
aceasta va fi transmisă prin scrisoare recomandată cu
confirmare de primire, considerându-se primită de către
destinatar la data menționată pe această confirmare de
către oficiul poștal primitor.
4. Notificările transmise prin fax se consideră primite în
prima zi lucrătoare după ce au fost expediate, confirmarea
electronică de transmitere prin fax fiind considerată dovada
recepției. Notificările remise personal se consideră primite
în ziua înregistrării lor la destinatar.

7

CAPITOLUL VIII
Forța majoră
1. Partea care invocă un caz de forță majoră este
obligată să îl notifice celeilalte părți în termen de 10 zile
de la încetarea evenimentului, notificare urmată de
remiterea documentelor justificative, respectiv a certificatului
emis de Camera de Comerț și Industrie a României, în
termen de 30 de zile calendaristice de la aceeași dată; de
asemenea, partea în cauză este obligată să ia măsurile
necesare în vederea limitării consecințelor produse de un
asemenea caz.
2. Cazurile de forță majoră vor fi certificate de Camera
de Comerț și Industrie a României.
3. Dacă, în caz de forță majoră, distribuitorul și/sau
beneficiarul nu sunt în măsură să își respecte una sau mai
multe dintre obligațiile contractuale, părțile trebuie să se
întrunească într-un termen de 20 de zile calendaristice de
la notificarea forței majore pentru a adopta măsurile pe
care le estimează necesare pentru a face posibilă
executarea corespunzătoare a contractului.
4. În lipsa unui acord al părților, în termen de 3 luni de
la data producerii unui caz de forță majoră, oricare dintre
părți va putea pune capăt unilateral prezentului contract, cu
efect imediat, prin expedierea unei scrisori recomandate cu
confirmare de primire.
CAPITOLUL IX
Dispoziții finale
Anexa îDefinirea unor termeni“ face parte integrantă din
prezentele condiții generale de contractare.

ANEXĂ
la condițiile generale de contractare
DEFINIREA UNOR TERMENI

— Beneficiar — persoană juridică, română sau străină,
titulară a licenței de furnizare a gazelor naturale sau care
are calitatea de consumator eligibil;
— cantitate contractată — cantitatea de gaze naturale
stabilită prin contract, exprimată în mc;
— cantitate orară/zilnică/lunară contractată — cantitatea
de gaze naturale stabilită prin prezentul contract, exprimată
în mc, cu referire la fiecare oră/zi/lună calendaristică
cuprinsă în perioada valabilității contractului;
— capacitate rezervată — capacitatea pe care
distribuitorul se obligă să o țină la dispoziția beneficiarului,
în orice moment pe perioada de valabilitate a contractului,
fiind stabilită în funcție de cantitatea maximă solicitată de
beneficiar și acceptată de distribuitor pentru a fi vehiculată
prin sistemul de distribuție într-o oră; este exprimată în
mc/oră;
— caz fortuit — eveniment viitor, relativ imprevizibil și
insurmontabil, care atrage reconsiderarea obligațiilor
contractuale ale părții în cauză;
— distribuitor (operator de distribuție) de gaze naturale —
persoană juridică, română sau străină, autorizată și
licențiată, care are ca obiect de activitate distribuția gazelor
naturale, precum și comercializarea acestora către
consumatorii captivi, într-o zonă delimitată, în baza licenței
de furnizare;

— forța majoră — împrejurare externă cu caracter
excepțional, absolut invincibilă și imprevizibilă. Forța majoră
exonerează de răspundere partea care o invocă, sub
condiția ca împrejurarea în cauză să împiedice direct sau
indirect partea respectivă să își îndeplinească obligațiile ce
îi revin conform contractului sau legii. Cazurile de forță
majoră includ, fără a se limita la acestea, actele de război,
rebeliunile, tulburările civile, asediile, starea de urgență,
calamitățile naturale, cutremurul, alunecările de teren,
accidente grave în sistemul de distribuție;
— mc de gaze naturale — cantitatea de gaze naturale
care ocupă volumul unui cub cu latura de 1 metru, în
condiții standard, la temperatura de 15șC și presiunea
de 1,01325 bar;
— presiune minimă tehnologică — presiunea minimă
necesară, în regim de limitare la consumator, destinată
menținerii în funcțiune, în condiții de siguranță, numai a
acelor echipamente și instalații impuse tehnologic pentru a
evita pierderi de producție nerecuperabile;
— presiune de avarie — presiunea minimă necesară
pentru menținerea în funcțiune a agregatelor care
condiționează securitatea instalațiilor și a personalului.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 295/8.IV.2005

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
privind modificarea Ordinului președintelui Comisiei Naționale a Valorilor Mobiliare nr. 64/2004
pentru aprobarea Regulamentului nr. 12/2004 privind serviciile de investiții financiare,
a Ordinului președintelui Comisiei Naționale a Valorilor Mobiliare nr. 65/2004
pentru aprobarea Regulamentului nr. 13/2004 privind emitenții și operațiunile cu valori mobiliare,
a Ordinului președintelui Comisiei Naționale a Valorilor Mobiliare nr. 66/2004
pentru aprobarea Regulamentului nr. 14/2004 privind piețele reglementate
și sistemele alternative de tranzacționare și a Ordinului președintelui Comisiei Naționale
a Valorilor Mobiliare nr. 67/2004 pentru aprobarea Regulamentului nr. 15/2004
privind autorizarea și funcționarea societăților de administrare a investițiilor,
a organismelor de plasament colectiv și a depozitarilor
În conformitate cu prevederile art. 1, 2, ale art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, adoptat prin Ordonanța de urgență a Guvernului nr. 25/2002, aprobată cu modificări și completări prin
Legea nr. 514/2002, modificat și completat prin Legea nr. 297/2004 privind piața de capital,
având în vedere prevederile art. 290 alin. (2) din Legea nr. 297/2004,
în baza hotărârii adoptate în ședința Comisiei Naționale a Valorilor Mobiliare din data de 22 martie 2005,
președintele Comisiei Naționale a Valorilor Mobiliare emite următorul ordin:
Art. I. — Se modifică art. 2 din Ordinul președintelui
Comisiei Naționale a Valorilor Mobiliare nr. 64/2004 pentru
aprobarea Regulamentului nr. 12/2004 privind serviciile de
investiții financiare, publicat în Monitorul Oficial al României,
Partea I, nr. 1.271 din 29 decembrie 2004, din Ordinul
președintelui Comisiei Naționale a Valorilor Mobiliare
nr. 65/2004 pentru aprobarea Regulamentului nr. 13/2004
privind emitenții și operațiunile cu valori mobiliare, publicat
în Monitorul Oficial al României, Partea I, nr. 1.271 din
29 decembrie 2004, din Ordinul președintelui Comisiei
Naționale a Valorilor Mobiliare nr. 66/2004 pentru aprobarea
Regulamentului nr. 14/2004 privind piețele reglementate și
sistemele alternative de tranzacționare, publicat în Monitorul
Oficial al României, Partea I, nr. 1.271 din 29 decembrie
2004, și, respectiv, din Ordinul președintelui Comisiei

Naționale a Valorilor Mobiliare nr. 67/2004 pentru aprobarea
Regulamentului nr. 15/2004 privind autorizarea și
funcționarea societăților de administrare a investițiilor, a
organismelor de plasament colectiv și a depozitarilor, care
va avea următorul conținut:
îArt. 2. — Regulamentul menționat la art. 1 va intra în
vigoare la data de 1 iulie 2005 și va fi publicat într-un
supliment al Buletinului Comisiei Naționale a Valorilor
Mobiliare și pe web-site-ul Comisiei Naționale a Valorilor
Mobiliare (www.cnvmr.ro) până la data de 29 aprilie 2005.“
Art. II. — Direcția generală autorizare-reglementare,
Secretariatul general și directorul general executiv vor
urmări ducerea la îndeplinire a prezentului ordin.

p. Președintele Comisiei Naționale a Valorilor Mobiliare,
Cristian Traian Ionescu
București, 25 martie 2005.
Nr. 13.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 295/8.IV.2005 conține 8 pagini.

Prețul: 5.500 lei vechi/0,55 lei noi

&JUYDGY|015487]
ISSN 1453—4495

PDF compression, OCR, web-optimization with CVISION's PdfCompressor

