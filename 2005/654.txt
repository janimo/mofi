Anul 173 (XVII) — Nr. 654

PARTEA

I

LEGI, DECRETE, HOTĂRÂRI ȘI ALTE ACTE

Vineri, 22 iulie 2005

SUMAR

Nr.

Pagina

110.

Pagina

112.

ORDONANȚE ȘI HOTĂRÂRI
ALE GUVERNULUI ROMÂNIEI
108.

Nr.

— Ordonanță de urgență privind unele măsuri în
domeniul salarizării persoanelor care ocupă funcții
de demnitate publică, alese și numite, din
administrația publică locală.......................................

1–3

— Ordonanță de urgență privind vânzarea spațiilor
proprietate privată a statului sau a unităților
administrativ-teritoriale, cu destinația de cabinete
medicale, precum și a spațiilor în care se
desfășoară activități conexe actului medical ...........

— Ordonanță de urgență pentru abrogarea unei
poziții din anexa la Ordonanța de urgență a
Guvernului nr. 36/2001 privind regimul prețurilor și
tarifelor reglementate, care se stabilesc cu avizul
Oficiului Concurenței .................................................

7

764.

— Hotărâre privind suplimentarea bugetului
Ministerului Culturii și Cultelor, precum și alocarea
unei sume pentru județul Suceava din Fondul de
rezervă bugetară la dispoziția Guvernului, prevăzut
în bugetul de stat pe anul 2005 .............................

8

4–7

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri în domeniul salarizării persoanelor care ocupă funcții de demnitate publică,
alese și numite, din administrația publică locală
Prin Programul de guvernare pentru perioada 2005—2008, Guvernul României și-a propus, ca obiectiv prioritar,
întărirea capacității instituționale din administrația publică locală.
În vederea susținerii acestui obiectiv este necesară asigurarea unui cadru legal prin care să se elimine inechitățile
create prin acordarea nejustificată a unor drepturi de natură salarială (spor de vechime în muncă), în baza hotărârilor
definitive și irevocabile ale unor instanțe de judecată. În acest sens și pentru a se evita extinderea aplicării unor dispoziții
contrare prevederilor legale, ca urmare a altor acțiuni în instanță în curs de soluționare, se impune, în regim de urgență,
reglementarea situației privind remunerarea funcțiilor de demnitate publică, alese și numite, din administrația publică locală.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Indemnizațiile lunare pentru funcțiile
cuprinse în cap. I nr. crt. 10—37 din anexa nr. VII/1b și la
nr. crt. 21—26 din anexa VII/2b la Ordonanța de urgență a
Guvernului nr. 191/2002 privind creșterile salariale ce se
vor acorda în anul 2003 personalului bugetar salarizat
potrivit Ordonanței de urgență a Guvernului nr. 24/2000

privind sistemul de stabilire a salariilor de bază pentru
personalul contractual din sectorul bugetar și personalului
salarizat potrivit anexelor nr. II și III la Legea nr. 154/1998
privind sistemul de stabilire a salariilor de bază în sectorul
bugetar și a indemnizațiilor pentru persoane care ocupă
funcții de demnitate publică, aprobată cu modificări prin

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 654/22.VII.2005

Legea nr. 220/2003, cu modificările și completările
ulterioare, sunt cele prevăzute în anexa care face parte
integrantă din prezenta ordonanță de urgență.
(2) Indemnizațiile lunare prevăzute în anexă sunt cele
corespunzătoare pentru lunile octombrie—decembrie 2005. În
perioada de la data intrării în vigoare a prezentei ordonanțe
de urgență și până la data de 30 septembrie 2005 se acordă
45% din suma aferentă creșterii totale a indemnizațiilor lunare,
calculată ca diferență între indemnizațiile lunare cuvenite
începând cu luna octombrie 2005, stabilite potrivit prezentei
ordonanțe de urgență, și indemnizațiile lunare avute în luna
decembrie 2004.

Art. 2. — Pentru persoanele care ocupă funcții de
demnitate publică, alese și numite, din administrația publică
locală, indemnizațiile prevăzute în anexă reprezintă unica
formă de remunerare a activității corespunzătoare funcției
și reprezintă baza de calcul pentru stabilirea drepturilor și
obligațiilor care se determină în raport cu venitul salarial.
La calculul cuantumului indemnizației nu se adaugă sporul
de vechime în muncă și nici alte sporuri prevăzute
de lege.
Art. 3. — Prezenta ordonanță de urgență intră în
vigoare la data de 1 septembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul administrației și internelor,
Vasile Blaga
Ministrul finanțelor publice,
Ionel Popescu

București, 14 iulie 2005.
Nr. 108.

ANEXĂ*)
FUNCȚII DE DEMNITATE PUBLICĂ

din administrația publică locală

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 654/22.VII.2005

3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 654/22.VII.2005
GUVERNUL ROMÂNIEI

ORDONANȚĂ DE URGENȚĂ
privind vânzarea spațiilor proprietate privată a statului sau a unităților administrativ-teritoriale,
cu destinația de cabinete medicale, precum și a spațiilor
în care se desfășoară activități conexe actului medical
Urgența adoptării prezentului act normativ rezultă din necesitatea finalizării procesului de reformă a asistenței
medicale ambulatorii, condiție esențială în alocarea eficientă a resurselor și reducerea costurilor asistenței medicale
acordate în spitale și diminuarea deficitului bugetar al sistemului sanitar, situație extraordinară a cărei reglementare nu
poate fi amânată.
Întrucât privatizarea asistenței medicale ambulatorii are drept componentă intrinsecă deținerea în proprietate a
spațiilor în care se desfășoară această activitate, având în vedere că nu a fost creat cadrul legal în acest sens,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — (1) Prezenta ordonanță de urgență stabilește
cadrul juridic pentru vânzarea spațiilor proprietate privată a
statului sau a unităților administrativ-teritoriale în care, la
data intrării în vigoare a prezentei ordonanțe de urgență,
funcționează unități medicale înființate și organizate potrivit
Ordonanței Guvernului nr. 124/1998 privind organizarea și
funcționarea cabinetelor medicale, republicată, cu
completările ulterioare, precum și a spațiilor în care se
desfășoară activități conexe actului medical, conform
Ordonanței de urgență a Guvernului nr. 83/2000 privind
organizarea și funcționarea cabinetelor de liberă practică
pentru serviciile publice conexe actului medical, aprobată cu
modificări prin Legea nr. 598/2001.
(2) Vânzarea spațiilor având destinația prevăzută de
prezenta ordonanță de urgență se realizează prin negociere
directă sau, după caz, prin licitație publică cu strigare, în
condițiile prezentei ordonanțe de urgență.
(3) În sensul prezentei ordonanțe de urgență, prin spații
medicale se înțelege spațiile în care se desfășoară efectiv
activitate medicală și cota indiviză corespunzătoare din
spațiul comun.
(4) Prevederile alin. (1) nu se aplică spațiilor medicale
ale ministerelor cu rețea sanitară proprie.
Art. 2. — (1) Dispozițiile prezentei ordonanțe de urgență
sunt aplicabile și spațiilor medicale situate în imobilele
aflate în zona de protecție a unui monument istoric.
Vânzarea acestor spații se poate face numai cu avizul
conform al Ministerului Culturii și Cultelor, respectiv al
Comisiei Naționale a Monumentelor Istorice.
(2) Până la adoptarea unei legi speciale privind regimul
juridic al imobilelor care au aparținut cultelor religioase sau
comunităților minorităților naționale, preluate de stat sau de
alte persoane juridice, este interzisă înstrăinarea spațiilor
medicale situate în imobilele în cauză ori schimbarea
destinației acestora.
(3) Spațiile medicale situate în imobile reglementate de
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, republicată, pot fi vândute după
definitivarea situației juridice a acestora, potrivit legislației în
vigoare.
Art. 3. — (1) Au dreptul de a cumpăra spațiile ce fac
obiectul prezentei ordonanțe de urgență medicii, medicii
dentiști, biologii, biochimiștii, fizicienii, tehnicienii dentari și
celelalte persoane fizice cu drept de liberă practică care
desfășoară activități conexe actului medical, persoanele
care desfășoară activități conexe actului medical și care

dețin în mod legal spațiul respectiv, precum și persoanele
juridice care, deținând în mod legal spațiul, au ca unic
obiect de activitate furnizarea serviciilor medicale.
(2) Persoanele prevăzute la alin. (1), care doresc
cumpărarea spațiului în care au organizat cabinetul
medical, vor depune o solicitare scrisă de cumpărare la
sediul vânzătorului, în termen de 45 de zile de la
publicarea/afișarea listelor aprobate potrivit art. 4.
(3) Spațiile medicale concesionate în temeiul Hotărârii
Guvernului nr. 884/2004 privind concesionarea unor spații
cu destinația de cabinete medicale, pentru care
concesionarii nu și-au exprimat intenția de cumpărare în
termenul prevăzut la alin. (2), vor fi folosite în continuare
de aceștia până la expirarea duratei pentru care s-a
încheiat contractul de concesiune.
CAPITOLUL II
Reguli privind vânzarea spațiilor medicale
prin negociere directă
Art. 4. — În termen de 45 de zile de la data intrării în
vigoare a prezentei ordonanțe de urgență, consiliile
județene sau consiliile locale, după caz, aprobă prin
hotărâre lista spațiilor din proprietatea privată a acestora ori
din proprietatea privată a statului și care se află în
administrarea lor, care urmează să fie vândute potrivit
dispozițiilor prezentei ordonanțe de urgență. Listele astfel
aprobate vor fi afișate la sediul consiliului local/județean și
publicate pe site-ul instituției, după caz.
Art. 5. — (1) Prefecții vor veghea ca hotărârea
prevăzută la art. 4 să cuprindă toate spațiile medicale care
cad sub incidența prezentei ordonanțe de urgență. În acest
scop hotărârile consiliilor locale și ale consiliilor județene
vor fi comunicate prefecților în termen de cel mult 10 zile
de la adoptare și vor fi afișate la sediul primăriei, respectiv
al consiliului județean. Prefectul va cere completarea sau
modificarea listei, dacă este cazul, iar în situația în care se
refuză solicitarea prefectului, acesta se va putea adresa
instanței de contencios administrativ.
(2) În cazul municipiului București, lista spațiilor supuse
vânzării se aprobă pe sectoare de către consiliile locale ale
sectoarelor, respectiv de către Consiliul General al
Municipiului București pentru spațiile aflate în proprietatea
ori administrarea acestuia. Prevederile alin. (1) se aplică în
mod corespunzător.
Art. 6. — (1) În termen de 45 de zile de la data intrării
în vigoare a prezentei ordonanțe de urgență, în fiecare
comună, oraș, municipiu, sector al municipiului București
sau județ în care există spații ce cad sub incidența
prezentei ordonanțe de urgență se constituie o comisie

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 654/22.VII.2005
pentru vânzarea spațiilor medicale, denumită în continuare
comisie.
(2) Comisia se constituie prin dispoziție a primarului,
respectiv a președintelui consiliului județean, și va fi
formată din următorii membri:
a) 2 reprezentanți ai consiliului local sau, după caz, ai
consiliului județean în a cărui proprietate, respectiv
administrare, se află spațiul medical;
b) un reprezentant al direcției de sănătate publică
județene sau a municipiului București;
c) un reprezentant al organizațiilor profesionale
corespunzătoare;
d) un reprezentant al direcției generale a finanțelor
publice județene sau a municipiului București, desemnat de
directorul general.
(3) În cazul imposibilității membrilor titulari de a participa
la lucrările comisiei, aceștia vor fi înlocuiți de membrii
supleanți stabiliți prin decizie a primarului, respectiv a
președintelui consiliului județean.
(4) În termen de 15 zile de la data primirii solicitării din
partea consiliilor locale, respectiv a consiliilor județene,
instituțiile prevăzute la alin. (2) au obligația de a-și
desemna reprezentanții și/sau, după caz, înlocuitorii
acestora.
(5) Membrii comisiei își desemnează un președinte.
Secretariatul comisiei este asigurat prin grija secretarului
unității administrativ-teritoriale, respectiv al sectorului
municipiului București.
(6) Membrii comisiei nu pot fi acționari, asociați,
administratori sau cenzori la o persoană juridică, respectiv
nu pot fi soț/soție, rude sau afini până la gradul al IV-lea
inclusiv ai persoanei fizice care a solicitat cumpărarea
spațiului medical. În caz de incompatibilitate, în termen de
5 zile comisia se completează cu alți membri din rândul
supleanților.
(7) Pentru activitatea depusă în cadrul comisiei membrii
acesteia au dreptul la o indemnizație ale cărei cuantum și
condiții de acordare se stabilesc prin hotărâre a consiliului
local sau județean, cu avizul direcției generale a finanțelor
publice județene ori a municipiului București, și se achită
din fondurile realizate din vânzarea spațiilor medicale.
Art. 7. — (1) Comisia are următoarele atribuții:
a) desemnează la prima ședință președintele,
vicepreședintele și secretarul comisiei;
b) ține evidența spațiilor care cad sub incidența
prezentei ordonanțe de urgență;
c) aprobă prețul minim de vânzare al spațiilor medicale,
care nu poate fi mai mic decât prețul stabilit în baza
raportului de evaluare;
d) aprobă vânzarea spațiilor medicale în condițiile
prevăzute de prezenta ordonanță de urgență;
e) în cazul vânzării prin negociere directă, negociază
prețul de vânzare cu cumpărătorul, pornind de la prețul din
raportul de evaluare;
f) organizează licitația publică cu strigare, dacă este
cazul.
(2) Hotărârile comisiei se iau cu majoritatea voturilor
membrilor acesteia.
(3) Raportul de evaluare se întocmește de către un
evaluator care va fi selectat de comisie prin licitație
publică.
Art. 8. — Prețul de vânzare al spațiului medical se
stabilește prin negociere directă între cumpărător și
comisie, pornindu-se de la prețul de vânzare din raportul
de evaluare, raport care va evidenția și valoarea investițiilor
efectuate de către solicitant pe bază de acte justificative.
Valoarea investițiilor efectuate se poate deduce numai dacă

5

acestea au fost realizate cu acordul proprietarului, al
deținătorului dreptului de administrare sau în baza
contractului de concesiune, după caz, valoare ce nu poate
depăși jumătate din prețul stabilit în raportul de evaluare.
Art. 9. — (1) La finalizarea procedurii de vânzare a
fiecărui spațiu, comisia încheie un proces-verbal cuprinzând
datele cu privire la desfășurarea procedurii de vânzare și
prețul obținut pentru spațiul vândut.
(2) Procesul-verbal se depune la sediul vânzătorului,
prin grija secretarului comisiei.
(3) Refuzul de a încheia procesul-verbal sau încheierea
acestuia prin nerespectarea dispozițiilor legale poate fi
contestată la secția de contencios administrativ a
tribunalului de către partea interesată.
Art. 10. — Contractul de vânzare-cumpărare a spațiului
medical se încheie în termen de maximum 15 zile de la
data încheierii procedurii de soluționare a contestațiilor,
potrivit prezentei ordonanțe de urgență, și se semnează,
din partea vânzătorului, de președintele consiliului județean
ori de primar, după caz.
Art. 11. — (1) Prețul de vânzare al spațiilor se va plăti
de cumpărător la încheierea contractului sau, în condițiile
prezentei ordonanțe de urgență, în rate.
(2) Spațiile dobândite în condițiile prezentei ordonanțe
de urgență nu pot fi înstrăinate, închiriate sau folosite de
cumpărător pentru alte activități decât în scopul desfășurării
activității medicale și activităților conexe actului medical.
(3) Anual, o comisie formată din 2 reprezentanți ai
vânzătorului și un reprezentant al colegiului medicilor din
unitatea administrativ-teritorială respectivă verifică
îndeplinirea condițiilor prevăzute la alin. (2).
Art. 12. — (1) În cazul în care un cumpărător,
persoană fizică sau juridică, se află în situația de a
cumpăra, în condițiile prezentei ordonanțe de urgență, două
sau mai multe spații medicale situate în aceeași comună,
oraș sau municipiu ori în unități administrativ-teritoriale
diferite, comisia poate aproba vânzarea doar pentru unul
dintre spații, la alegerea cumpărătorului.
(2) În acest scop cumpărătorul va semna o declarație
pe propria răspundere din care să rezulte că nu a mai
depus o altă cerere de cumpărare.
Art. 13. — (1) Vânzarea spațiilor medicale se poate
face cu plata în rate către cumpărătorii prevăzuți la art. 3
în următoarele condiții:
a) avans de 25% din prețul de vânzare;
b) rate lunare eșalonate pe un termen de până la
5 ani, cu posibilitatea cumpărătorului de a obține acordarea
unui termen de grație de până la un an;
c) perceperea unei dobânzi anuale de 10%.
(2) Pentru vânzarea în rate, comisia va solicita
cumpărătorului constituirea unei ipoteci pe spațiul și terenul
care fac obiectul vânzării, în condițiile legii.
(3) În cazul în care cumpărătorul nu plătește la
scadență două rate succesive, contractul de vânzarecumpărare se consideră rezolvit de drept, fără a mai fi
necesară punerea în întârziere și fără altă formalitate.
Art. 14. — (1) Terenul aferent spațiului medical se
vinde o dată cu acesta, dacă este clarificată situația sa
juridică și dacă sunt îndeplinite condițiile legale. Prețul de
vânzare al terenului aferent se determină potrivit art. 8.
(2) Terenul a cărui situație juridică se clarifică după
data vânzării spațiului medical, cu excepția celor care sunt
proprietate publică a statului sau a unității administrativteritoriale, va fi vândut cumpărătorului spațiului, la cererea
acestuia, prin negociere directă, la prețul stabilit conform
art. 8.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 654/22.VII.2005

(3) Persoanele fizice sau juridice străine care
îndeplinesc condițiile art. 3 alin. (1) pot cumpăra terenurile
aferente spațiului medical numai în condițiile rezultate din
aderarea României la Uniunea Europeană și din alte
tratate internaționale la care România este parte, pe bază
de reciprocitate, în condițiile prevăzute de lege.
Art. 15. — Cheltuielile ocazionate de organizarea și
desfășurarea procedurilor de vânzare a spațiului medical,
inclusiv publicitatea și întocmirea raportului de evaluare,
sunt suportate de vânzător din bugetul propriu, iar în cazul
încheierii contractului de vânzare-cumpărare, cheltuielile se
deduc din încasările obținute.
Art. 16. — Sumele obținute din vânzarea spațiilor
medicale în condițiile prezentei ordonanțe de urgență se
fac venit la bugetul de stat în cotă de 10%, diferența fiind
virată la bugetele locale respective, într-un cont special, și
utilizată pentru realizarea unor proiecte de interes public,
aprobate de consiliile județene sau de consiliile locale
vânzătoare.
Art. 17. — (1) În situația existenței mai multor furnizori
de servicii medicale care dețin împreună un spațiu medical
ce urmează să fie vândut, dacă unul dintre aceștia și-a
exprimat intenția de cumpărare potrivit art. 3 alin. (2),
comisia va solicita în scris de la fiecare codeținător
exprimarea intenției de cumpărare sau nu a spațiului, care
trebuie să fie comunicată în termen de 5 zile lucrătoare.
(2) În cazul în care nu toți codeținătorii spațiului medical
doresc cumpărarea, însă cel puțin unul a solicitat ferm
cumpărarea, vânzarea se va face exclusiv către solicitant
pentru întreg spațiul deținut în comun.
(3) În situația în care doar unul dintre codeținătorii
spațiului îl cumpără, raporturile dintre cumpărător și ceilalți
codeținători se stabilesc potrivit convenției dintre aceștia.
(4) În situația în care mai mulți codeținători solicită
cumpărarea spațiului medical, respectivul spațiu se va
vinde acestora.
Art. 18. — Comisia comunică solicitantului decizia sa de
admitere sau de respingere a cererii, în termen de
30 de zile de la data primirii cererii.

de pe toate actele adiționale relevante și de pe certificatul
de înregistrare fiscală;
b) scrisoare de bonitate financiară, eliberată de o bancă
comercială română;
c) dovada privind achitarea obligațiilor fiscale, prin
prezentarea unui certificat de atestare fiscală, eliberat de
organul fiscal competent;
d) declarație pe propria răspundere a reprezentantului
legal al persoanei juridice, din care să rezulte că aceasta
nu se află în reorganizare judiciară sau faliment;
B. pentru furnizorii de servicii medicale persoane fizice:
a) copie de pe actul de identitate;
b) copie de pe autorizația de funcționare eliberată de
autoritatea competentă sau de pe actul legal de constituire,
după caz;
c) copie de pe certificatul de atestare fiscală eliberat de
organul fiscal competent.
(4) Anunțul de vânzare se publică în unul sau mai
multe cotidiene locale și naționale de largă circulație și se
afișează la sediul vânzătorului, cu cel mult 30 de zile, dar
nu mai puțin de 15 zile înainte de data ținerii licitației.
Art. 21. — (1) Licitația are loc la data stabilită în
anunțul de vânzare și este valabilă dacă s-au prezentat cel
puțin 3 ofertanți.
(2) Prețul minim de pornire este cel stabilit de comisia
de evaluare.
(3) În cazul în care nu se oferă prețul minim de
vânzare, licitația va fi reluată după publicarea unui nou
anunț de vânzare, în termen de 5 zile de la desfășurarea
primei licitații, dar nu mai puțin de 7 zile înainte de data
ținerii celei de-a doua licitații.
(4) A doua licitație este valabilă dacă s-au prezentat cel
puțin 2 ofertanți. Dacă aceștia oferă un preț care nu este
mai mic de 50% din prețul minim de vânzare, comisia
poate solicita participanților formularea de oferte de
cumpărare cu prețul în rate.
(5) Prețul de vânzare nu poate scădea sub 50% din
prețul minim de vânzare nici în cazul vânzării în rate.

CAPITOLUL III
Vânzarea spațiilor medicale prin licitație publică
cu strigare

CAPITOLUL IV
Dispoziții tranzitorii și finale

Art. 19. — Spațiile nevândute prin negociere directă se
vând prin licitație publică cu strigare persoanelor prevăzute
la art. 3 alin. (1).
Art. 20. — (1) Comisia va face public anunțul de
vânzare a spațiilor prevăzute în lista aprobată potrivit
art. 4, în termen de 15 zile de la aprobarea acesteia.
(2) Anunțul de vânzare va cuprinde:
a) denumirea și sediul vânzătorului, precum și datele de
identificare a spațiului supus vânzării;
b) locul, data și ora începerii licitației;
c) numele, prenumele și numărul de telefon ale
persoanei desemnate să dea relații suplimentare;
d) documentele necesare pentru participarea la licitație;
e) garanția de participare la licitație, constituită potrivit
legii; garanția de participare la licitație nu poate fi mai mică
decât suma cheltuielilor ocazionate de organizarea și
desfășurarea procedurilor de vânzare a spațiului medical,
inclusiv publicitatea și întocmirea raportului de evaluare;
f) taxa de participare la licitație.
(3) Sunt considerate documente necesare pentru
participarea la licitație:
A. pentru persoane juridice:
a) copii de pe certificatul de înmatriculare eliberat de
oficiul registrului comerțului, de pe actul constitutiv, inclusiv

Art. 22. — (1) În cazul spațiilor medicale trecute în
proprietatea statului în condițiile art. 2 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, republicată, procedurile de vânzare sunt suspendate
de drept până la data încheierii procedurilor de restituire,
prevăzute de aceeași lege.
(2) Contractele de vânzare-cumpărare încheiate cu
încălcarea prevederilor alin. (1) sunt nule.
Art. 23. — Președinții consiliilor județene și primarii vor
comunica lunar Ministerului Administrației și Internelor și
Ministerului Sănătății, prin intermediul prefectului, stadiul
procesului de vânzare a spațiilor medicale, proprietate
privată a statului, aflate în administrarea lor.
Art. 24. — Spațiile medicale cumpărate în condițiile
prezentei ordonanțe de urgență nu pot fi folosite decât
pentru activități medicale și/sau pentru activități conexe
actului medical.
Art. 25. — (1) La înstrăinarea prin vânzare a spațiilor
și a terenurilor dobândite în condițiile prezentei ordonanțe
de urgență poate fi exercitat dreptul de preempțiune.
(2) Dreptul de preempțiune la înstrăinare a imobilelor
prevăzute la alin. (1) revine coproprietarilor, dacă este
cazul, și apoi proprietarilor vecini.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 654/22.VII.2005
(3) Titularii dreptului de preempțiune sunt obligați să se
pronunțe asupra exercitării acestuia în termen de 30 de
zile de la data primirii comunicării.
(4) După împlinirea acestui termen, dreptul de
preempțiune pentru coproprietari sau proprietarii vecini se
consideră stins.
Art. 26. — Actul de înstrăinare încheiat cu încălcarea
dreptului de preempțiune prevăzut la art. 25 este nul.
Art. 27. — (1) Spațiile medicale și terenurile aferente în
care funcționează unități medicale înființate și organizate
potrivit Ordonanței Guvernului nr. 124/1998, republicată, cu
completările ulterioare, și Ordonanței de urgență a
Guvernului nr. 83/2000, aprobată cu modificări prin Legea
nr. 598/2001, care aparțin domeniului public al statului, trec

7

în domeniul privat al statului și în administrarea consiliilor
județene, Consiliului General al Municipiului București sau
a consiliilor locale, după caz, prin hotărâre a Guvernului.
(2) Inventarierea spațiilor prevăzute la alin. (1) se face
conform prevederilor legale în vigoare.
Art. 28. — Pe data intrării în vigoare a prezentei
ordonanțe de urgență orice dispoziție contrară se abrogă.
Art. 29. — Încălcarea dispozițiilor prezentei ordonanțe
de urgență atrage, după caz, răspunderea disciplinară,
administrativă, civilă sau penală.
Art. 30. — Prezenta ordonanță de urgență intră în
vigoare la 15 zile de la data publicării în Monitorul Oficial
al României, Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul sănătății,
Mircea Cinteză
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 14 iulie 2005.
Nr. 110.

GUVERNUL ROMÂNIEI

ORDONANȚĂ DE URGENȚĂ
pentru abrogarea unei poziții din anexa la Ordonanța de urgență a Guvernului nr. 36/2001
privind regimul prețurilor și tarifelor reglementate,
care se stabilesc cu avizul Oficiului Concurenței
Urgența adoptării prezentului act normativ rezultă din faptul că pachetul de legi privind reforma în domeniul
proprietății a fost promovat prin ordonanță de urgență și adoptat în ședința Guvernului din data de 7 iulie 2005. Pentru
aplicarea prevederilor acestei ordonanțe de urgență fondul forestier proprietate publică a statului va fi diminuat cu
aproximativ 2 milioane ha.
Ca urmare a faptului că Regia Națională a Pădurilor — Romsilva trebuie să valorifice aproximativ 40% din masa
lemnoasă din pădurile pe care le administrează începând cu data de 1 octombrie, este necesar ca anterior acestei date
să fie asigurată concurența pe piață în condițiile legii. Actualele prevederi legale tratează poziția Regiei Naționale a
Pădurilor — Romsilva ca pe o poziție de monopol.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Poziția îmasa lemnoasă pe picior —
prețul de începere a licitației“ din anexa la Ordonanța de
urgență a Guvernului nr. 36/2001 privind regimul prețurilor
și tarifelor reglementate, care se stabilesc cu avizul

Oficiului Concurenței, publicată în Monitorul Oficial al
României, Partea I, nr. 115 din 7 martie 2001, aprobată cu
modificări și completări prin Legea nr. 205/2002, cu
modificările ulterioare, se abrogă.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 14 iulie 2005.
Nr. 112.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 654/22.VII.2005
GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor, precum și alocarea unei sume
pentru județul Suceava din Fondul de rezervă bugetară la dispoziția Guvernului,
prevăzut în bugetul de stat pe anul 2005
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 21 lit. a) din Legea bugetului de stat pe anul 2005 nr. 511/2004, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul 59.01 îCultură, culte și
acțiuni privind activitatea sportivă și de tineret“, titlul
îTransferuri“, cu suma de 300 mii lei (RON) din Fondul de
rezervă bugetară la dispoziția Guvernului, prevăzut în
bugetul de stat pe anul 2005, pentru finalizarea lucrărilor
de construcții la Biserica îTăierea Capului Sfântului Ioan
Botezătorul“ din comuna Arbore, județul Suceava.
Art. 2. — Se aprobă suplimentarea sumelor defalcate
din taxa pe valoarea adăugată pentru susținerea sistemului
de protecție a persoanelor cu handicap, cultură, culte și
echilibrarea bugetelor locale pe anul 2005, cu suma de
600 mii lei (RON) pentru județul Suceava, din Fondul de
rezervă bugetară la dispoziția Guvernului, prevăzut în
bugetul de stat pe anul 2005, și alocarea acesteia
bugetului propriu al comunei Arbore, județul Suceava,

pentru realizarea unei variante ocolitoare necesare devierii
traficului greu din zona bisericii-monument din comuna
Arbore, județul Suceava.
Art. 3. — Utilizarea sumelor prevăzute la art. 1 și 2 se
face de către ordonatorii principali de credite, potrivit
dispozițiilor legale.
Art. 4. — Ministerul Finanțelor Publice este autorizat să
introducă, la propunerea ordonatorilor principali de credite,
modificările corespunzătoare în volumul și structura
bugetului de stat și în volumul și în structura bugetului
Ministerului Culturii și Cultelor pe anul 2005.
Art. 5. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
art. 1 din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul culturii și cultelor,
Ioan Onisei,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 764.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 654/22.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|044920]
ISSN 1453—4495

PDF compression, OCR, web-optimization with CVISION's PdfCompressor

