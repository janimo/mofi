PARTEA

Anul 173 (XVII) — Nr. 84

I

LEGI, DECRETE, HOTĂRÂRI ȘI ALTE ACTE

Marți, 25 ianuarie 2005

SUMAR
Nr.

Pagina

Nr.
59.

DECIZII ALE CURȚII CONSTITUȚIONALE
Decizia nr. 558 din 16 decembrie 2004 referitoare la
excepția de neconstituționalitate a dispozițiilor
art. 4041 alin. 1 din Codul de procedură civilă .....
Decizia nr. 560 din 16 decembrie 2004 referitoare la
excepția de neconstituționalitate a dispozițiilor
art. 180 alin. (1) din Legea nr. 19/2000 privind
sistemul public de pensii și alte drepturi de
asigurări sociale.........................................................

1–3

3–4

61.

ORDONANȚE ȘI HOTĂRÂRI
ALE GUVERNULUI ROMÂNIEI
4.
5.

— Ordonanță pentru aprobarea plafonului de
îndatorare publică a României pentru anul 2005....

5

— Ordonanță pentru modificarea alin. (1) al art. 6
din Legea nr. 348/2004 privind denominarea
monedei naționale .....................................................

5

DECIZII

ALE

CURȚII

62.

Pagina
— Hotărâre pentru modificarea pct. 1 din anexa
îLista cuprinzând produsele din industria
cărbunelui, minereurilor feroase, neferoase,
radioactive, rare și nemetalifere care se
subvenționează de la bugetul de stat până la data
de 31 decembrie 2006“ la Hotărârea Guvernului
nr. 1.609/2003 privind prețurile produselor
subvenționate din sectorul minier ............................
— Hotărâre privind trecerea unei suprafețe de
teren aferente obiectivului de investiții în curs
îSala polivalentă“ din domeniul privat al statului și
din administrarea Prefecturii Județului Galați în
domeniul public al județului Galați și în
administrarea Consiliului Județean Galați ..............
— Hotărâre pentru aprobarea modului de
repartizare și de utilizare a sumelor prevăzute la
lit. c) și d) din anexa nr. 3/13/07a la Legea
bugetului de stat pe anul 2005 nr. 511/2004 ........

6

6–7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 558
din 16 decembrie 2004

referitoare la excepția de neconstituționalitate a dispozițiilor art. 4041 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 404 1 alin. 1 din Codul de procedură
civilă, excepție ridicată de Societatea Comercială îFocus
Company“ — S.R.L. în Dosarul nr. 2.672/2004 al
Judecătoriei Gherla.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens arată
că instanța de contencios constituțional s-a mai pronunțat
asupra constituționalității dispozițiilor art. 4041 alin. 1 din
Codul de procedură civilă, statuând, prin Decizia nr. 467

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 84/25.I.2005

din 28 octombrie 2004, publicată în Monitorul Oficial al
României, Partea I, nr. 1.084 din 22 noiembrie 2004, că
acestea sunt constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 10 septembrie 2004, pronunțată în
Dosarul nr. 2.672/2004, Judecătoria Gherla a sesizat
Curtea Constituțională cu excepția de neconstituționalitate
a dispozițiilor art. 404 1 alin. 1 din Codul de procedură
civilă, excepție ridicată de Societatea Comercială îFocus
Company“ — S.R.L.
În motivarea excepției de neconstituționalitate, autorul
acesteia susține că dispoziția de lege criticată este
constituțională numai în măsura în care se referă la
situațiile în care cel ce solicită restabilirea situației
anterioare a dobândit în mod licit bunurile care au făcut
obiectul executării silite desființate. Dispozițiile de lege
criticate nu fac distincție între cei care au dobândit în mod
legal bunurile și cei care le-au dobândit prin acte
frauduloase sau prin acte care au fost desființate ca
urmare a unor hotărâri judecătorești, contravenind astfel
dispozițiilor constituționale referitoare la accesul liber la
justiție și la cele referitoare la garantarea dreptului de
proprietate și a creanțelor asupra statului.
Judecătoria Gherla consideră că excepția de
neconstituționalitate este neîntemeiată. În acest sens arată
că dispozițiile de lege criticate vizează dreptul persoanei
interesate la restabilirea situației anterioare atât sub
aspectul material, cât și sub cel procesual. Atât în sens
material, cât și în sens procesual orice drept trebuie să fie
exercitat cu bună-credință și conform scopului în vederea
căruia a fost prevăzut de lege, intrând în caz contrar în
domeniul abuzului de drept. Prin urmare, prin intermediul
instituției juridice a abuzului de drept și al căilor legale de
combatere a oricărui astfel de abuz, pot fi evitate situațiile
la care se referă autorul excepției.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că textul legal
criticat reprezintă o expresie a aplicării dispozițiilor art. 21
alin. (1) și ale art. 44 alin. (1) din Legea fundamentală,
garantându-se, astfel, desfășurarea procedurii de executare
silită, cu respectarea legii și a Constituției. Dând expresie
aplicării dispozițiilor art. 126 alin. (2) din Constituție, care
dispun că procedura de judecată este prevăzută numai
prin lege, prevederile criticate fac parte din normele ce
consacră incidente care temporizează procedura de
executare silită, reglementând o situație cu mare
aplicabilitate practică.
Avocatul Poporului apreciază că excepția de
neconstituționalitate este neîntemeiată. În ceea ce privește
critica de neconstituționalitate a prevederilor art. 404 1
alin. 1 din Codul de procedură penală, față de art. 21
alin. (1), (2) și (3) din Constituție, arată că dispozițiile
legale criticate nu îngrădesc dreptul părților interesate de a
se adresa justiției pentru apărarea drepturilor, libertăților și
intereselor lor legitime. Întoarcerea executării are loc ca
urmare a desființării titlului executoriu sau a executării silite
înseși, dispuse de instanța de judecată în cadrul unui
proces în care părțile au avut posibilitatea de a se apăra
și a se prevala de toate garanțiile procesuale care
condiționează într-o societate democratică procesul
echitabil. Aceste prevederi sunt norme de procedură și
reprezintă opțiuni ale legiuitorului, conforme cu dispozițiile
art. 126 alin. (2) din Constituție, potrivit cărora competența
instanțelor judecătorești și procedura de judecată sunt cele

prevăzute numai de lege. În ceea ce privește invocarea
dispozițiilor art. 21 alin. (4) și ale art. 44 alin. (1) din
Constituție, arată că acestea nu au relevanță în cauza
dedusă controlului.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 4041 alin. 1 din Codul de procedură civilă, introdus
prin Ordonanța de urgență a Guvernului nr. 138/2000,
publicată în Monitorul Oficial al României, Partea I, nr. 479
din 2 octombrie 2000.
Textul de lege criticat are următorul conținut: îÎn toate
cazurile în care se desființează titlul executoriu sau însăși
executarea silită, cel interesat are dreptul la întoarcerea
executării, prin restabilirea situației anterioare acesteia.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 21
alin. (1) și ale art. 44 alin. (1) din Constituția României, ce
au următorul conținut:
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“ ;
— Art. 44 alin. (1): îDreptul de proprietate, precum și
creanțele asupra statului, sunt garantate. Conținutul și limitele
acestor drepturi sunt stabilite de lege.“
Examinând excepția de neconstituționalitate, Curtea
constată că a mai fost sesizată de aceeași instanță
judecătorească, pentru soluționarea excepției de
neconstituționalitate a dispozițiilor art. 404 1 alin. 1 din
Codul de procedură civilă, critica de neconstituționalitate
având o motivare identică. Cu acel prilej instanța de
contencios constituțional a respins excepția de
neconstituționalitate, statuând, prin Decizia nr. 467 din
28 octombrie 2004, publicată în Monitorul Oficial al
României, Partea I, nr. 1.084 din 22 noiembrie 2004, că
dispozițiile art. 4041 alin. 1 din Codul de procedură civilă
sunt constituționale. Totodată, Curtea a statuat că
dispozițiile art. 4041 din Codul de procedură civilă se referă
exclusiv la cazurile în care a fost desființat titlul executoriu
sau însăși executarea silită. Desființarea acestor acte putea
fi dispusă numai de instanța judecătorească, în urma
examinării temeiniciei și legalități lor. La soluționarea cererii
de întoarcere a executării, de asemenea, numai instanțele
judecătorești sunt competente să stabilească dacă cel care
o solicită este sau nu îndreptățit să obțină restituirea
bunului ori a valorii luate prin executarea silită. În această
privință art. 404 1 alin. 2 din Codul de procedură civilă
prevede că îBunurile asupra cărora s-a făcut executarea se
vor restitui celui îndreptățit“.
Creditorul are dreptul neîngrădit de a cere în justiție
valorificarea creanțelor sale și, la nevoie, executarea silită
a acestora. Debitorul și orice altă persoană interesată au
dreptul să conteste, tot în justiție, titlul executoriu și
executarea silită însăși. Încălcarea unor drepturi sau
libertăți, precum și existența ori inexistența intereselor
legitime nu pot fi prejudecate, iar legea nu trebuie să
distingă sub aceste aspecte, stabilind doar drepturile și
obligațiile părților litigante.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 84/25.I.2005
Atât considerentele, cât și soluția pronunțate în decizia
menționată își mențin valabilitatea și în prezenta cauză,

3

întrucât nu au intervenit elemente noi de natură a
determina o reconsiderare a jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4041 alin. 1 din Codul de procedură civilă, excepție
ridicată de Societatea Comercială îFocus Company“ — S.R.L. în Dosarul nr. 2.672/2004 al Judecătoriei Gherla.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 560
din 16 decembrie 2004

referitoare la excepția de neconstituționalitate a dispozițiilor art. 180 alin. (1) din Legea nr. 19/2000
privind sistemul public de pensii și alte drepturi de asigurări sociale
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Dana Titian
Daniela Ramona Marițiu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 180 alin. (1) din Legea nr. 19/2000
privind sistemul public de pensii și alte drepturi de asigurări
sociale, excepție ridicată de Maria Costin în Dosarul
nr. 2.353/R/2004 al Curții de Apel Brașov — Secția civilă.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată. În acest sens arată
că dispozițiile art. 180 alin. (1) nu se referă la pensiile de
urmaș, ci doar precizează că, de la data intrării în vigoare
a Legii nr. 19/2000, anumite categorii de pensii stabilite pe
baza legislației anterioare devin pensii în înțelesul pezentei
legi. Dispozițiile de lege criticate nu instituie o situație
discriminatorie, așa cum susține autorul excepției, ci se
aplică tuturor cetățenilor aflați în ipoteza normei legale.
C U R T E A,

având în vedere actele și lucrările dosarului, reține
următoarele:
Prin Încheierea din 21 septembrie 2004, pronunțată în
Dosarul nr. 2.353/R/2004, Curtea de Apel Brașov — Secția
civilă a sesizat Curtea Constituțională cu excepția de
neconstituționalitate a dispozițiilor art. 180 alin. (1) din
Legea nr. 19/2000 privind sistemul public de pensii și alte

drepturi de asigurări sociale, excepție ridicată de Maria
Costin.
În motivarea excepției de neconstituționalitate, autorul
acesteia susține că dispoziția de lege criticată încalcă
principiul egalității în drepturi a cetățenilor, prevăzut de art. 16
alin. (1) din Constituție, prin aceea că persoanele pensionate
anterior datei intrării în vigoare a Legii nr. 19/2000 pot
beneficia de mai multe categorii de pensii cumulate, iar
persoanele beneficiare ale pensiei pentru agricultori nu pot
cumula această pensie cu pensia de urmaș, dacă dreptul la
această pensie s-a născut după 1 aprilie 2001.
Curtea de Apel Brașov — Secția civilă consideră că
excepția de neconstituționalitate este neîntemeiată. În acest
sens arată că prin art. 180 alin. (1) din Legea nr. 19/2000
s-a stabilit că, la data intrării în vigoare a acestei legi,
pensiile de asigurări sociale de stat, pensiile suplimentare,
pensiile de asigurări sociale pentru agricultori și ajutoarele
sociale devin pensii în înțelesul pezentei legi. Textul de
lege nu se referă la cumulul pensiei de asigurări sociale
de stat cu cea de urmaș, pentru a-l considera că
nedreptățește pe unul dintre pensionarii cumularzi.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul apreciază că excepția de neconstituționalitate
este neîntemeiată. În acest sens arată că alin. (1) al
art. 180 din Legea nr. 19/2000 cuprinde doar dispoziții în
vederea aplicării măsurilor prevăzute în cuprinsul alin. (2) și
(6) ale aceluiași articol, ce reglementează determinarea
punctajului mediu anual al fiecărui pensionar, instituite în
scopul eliminării discrepanțelor inerente între cei pensionați
sub imperiul legii anterioare și cei pensionați după intrarea în
vigoare a Legii nr. 19/2000, nicidecum dispoziții referitoare la
interdicția cumulului pensiei provenite din sistemul asigurărilor
sociale pentru agricultori cu pensia de urmaș stabilită potrivit
Legii nr. 19/2000. Neconținând dispoziții de natură să instituie
discriminări între persoanele pensionate potrivit legislației

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 84/25.I.2005

anterioare, în fostul sistem de asigurări sociale pentru
agricultori, și persoanele pensionate în sistemul public, în
temeiul Legii nr. 19/2000, rezultă că textul de lege criticat nu
încalcă prevederile constituționale ale art. 16 alin. (1) din
Constituție.
Avocatul Poporului apreciază că excepția de neconstituționalitate este neîntemeiată. Arată că dispozițiile de lege
criticate precizează doar că de la data intrării în vigoare a
Legii nr. 19/2000 anumite categorii de pensii stabilite pe
baza legislației anterioare devin pensii în înțelesul prezentei
legi și se aplică tuturor persoanelor care se află aceeași
situație, fără a institui privilegii sau discriminări.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
art. 180 alin. (1) din Legea nr. 19/2000 privind sistemul
public de pensii și alte drepturi de asigurări sociale,
publicată în Monitorul Oficial al României, Partea I, nr. 140
din 1 aprilie 2000, modificată prin Ordonanța de urgență a
Guvernului nr. 49/2001, publicată în Monitorul Oficial al
României, Partea I, nr. 161 din 30 martie 2001, aprobată cu
modificări prin Legea nr. 338/2002, publicată în Monitorul
Oficial al României, Partea I, nr. 446 din 25 ianuarie 2002.
Textul de lege criticat are următorul conținut: îLa data
intrării în vigoare a prezentei legi pensiile de asigurări sociale
de stat, pensiile suplimentare, pensiile de asigurări sociale
pentru agricultori, stabilite pe baza legislației anterioare,
precum și ajutoarele sociale stabilite potrivit legislației de pensii
devin pensii în înțelesul prezentei legi.“
Autorul excepției de neconstituționalitate susține că prin
dispozițiile legale criticate sunt încălcate prevederile art. 16
alin. (1) din Constituția României, ce au următorul conținut:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“
Examinând excepția de neconstituționalitate, Curtea
observă că dispozițiile constituționale ale art. 47 alin. (2)
consacră, printre altele, dreptul la pensie, pentru toți
cetățenii, în condițiile prevăzute de lege. Astfel, criteriile și
condițiile ce trebuie îndeplinite pentru beneficiul efectiv al
dreptului la pensie, criteriile de acordare a pensiei și modul
de calcul al cuantumului acesteia, ca și toate celelalte
norme de drept substanțial ori de procedură privind
funcționarea sistemului public de asigurări sociale trebuie

reglementate prin lege. De asemenea, Curtea constată că
art. 180 alin. (1) din Legea nr. 19/2000 dispune
reglementarea unitară a anumitor categorii de pensii,
prevăzute anterior în legi speciale, în sensul că pensiile de
asigurări sociale de stat, pensiile suplimentare, pensiile de
asigurări sociale pentru agricultori, stabilite pe baza
legislației anterioare, precum și ajutoarele sociale sunt
considerate pensii în înțelesul Legii nr. 19/2000. Aceste
dispoziții de lege se aplică tuturor persoanelor aflate în
situații identice, respectiv beneficiare ale categoriilor de
pensii prevăzute, fără privilegii și fără discriminări. Prin
Decizia nr. 70 din 18 februarie 2003, publicată în Monitorul
Oficial al României, Partea I, nr. 211 din 1 aprilie 2003,
Curtea Constituțională a statuat că nu poate fi reținută
critica potrivit căreia art. 180 din Legea nr. 19/2000 încalcă
art. 16 din Constituție, întrucât această critică este infirmată
chiar de conținutul textului criticat, care reglementează o
procedură tehnică prin a cărei aplicare, în timp, se
urmărește înlăturarea discrepanțelor inerente între cei
pensionați sub imperiul legii anterioare și cei pensionați
după intrarea în vigoare a noii reglementări. Existența unor
asemenea discrepanțe nu îndreptățește însă calificarea
reglementării ca fiind discriminatorie și, prin aceasta,
neconstituțională, esențială fiind voința legiuitorului de a le
elimina, chiar dacă un atare deziderat se realizează
printr-un proces cu derulare în timp, și nu dintr-o dată,
ceea ce, pentru rațiuni evidente, nu este practic posibil.
Totodată, Curtea reține că în cadrul sistemului public de
pensii exercitarea dreptului la pensie se poate face numai
în privința unui singur tip de pensie, iar nu prin cumularea
mai multor tipuri. Imposibilitatea cumulării mai multor tipuri
de pensie din același sistem, respectiv opțiunea pentru
pensia mai avantajoasă a persoanei care are vocație la
două tipuri de pensii, unul pe baza dreptului subiectiv
pentru propria-i contribuție la fondurile de asigurări sociale
și altul prin subrogare parțială în drepturile soțului decedat,
este prevăzută de art. 74 din Legea nr. 19/2000, astfel
îsoțul supraviețuitor care are dreptul la o pensie proprie și
îndeplinește condițiile prevăzute de lege pentru obținerea
pensiei de urmaș după soțul decedat poate opta pentru cea
mai avantajoasă pensie“. Curtea observă, de asemenea, că
legislația anterioară intrării în vigoare a Legii nr. 19/2000
permitea cumularea pensiei de urmaș cu pensia pentru
agricultori, deoarece aceste pensii făceau parte din sisteme
diferite de asigurări sociale, cumularea mai multor tipuri de
pensii nefiind posibilă în prezent. Aceasta nu înseamnă
însă existența unui tratament juridic discriminator, deoarece
persoanele al căror drept la mai multe tipuri de pensie s-a
născut sub imperiul legislației anterioare se află într-o
situație diferită față de cele al căror drept la pensie s-a
născut după intrarea în vigoare a Legii nr. 19/2000, care
unifică mai multe categorii de pensii în sistemul public,
existența acestei situații diferite între cele două categorii de
pensionari impune și justifică un tratament juridic diferențiat,
cele două categorii de pensionari fiind supuse, în
consecință, unor regimuri juridice diferite.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 180 alin. (1) din Legea nr. 19/2000 privind sistemul
public de pensii și alte drepturi de asigurări sociale, excepție ridicată de Maria Costin în Dosarul nr. 2.353/R/2004 al
Curții de Apel Brașov — Secția civilă.
Definitivă și general obligatorie.
Pronunțată în ședința publică din data de 16 decembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 84/25.I.2005

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru aprobarea plafonului de îndatorare publică a României pentru anul 2005
În temeiul art. 108 din Constituția României, republicată, și al art. 1 pct. I.3 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. 1. — (1) Plafonul de îndatorare publică externă a
României pentru anul 2005 se stabilește în sumă de
3.500,0 milioane euro.
(2) În situația în care nu se lansează în cursul anului
2005 emisiunea de obligațiuni în valoare de 600 milioane
de euro sau se lansează o emisiune de valoare mai mică,
plafonul de îndatorare publică externă prevăzut la alin. (1)
se diminuează cu valoarea emisiunii care nu s-a lansat,

respectiv cu diferența dintre valoarea emisiunii lansate și
valoarea inițială de 600 milioane de euro.
Art. 2. — Plafonul de îndatorare publică internă a
României pentru anul 2005 se stabilește în sumă de
110.000,0 miliarde lei.
Art. 3. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Mnistrul finanțelor publice,
Ionel Popescu
București, 20 ianuarie 2005.
Nr. 4.

GUVERNUL ROMÂNIEI

ORDONANȚĂ
pentru modificarea alin. (1) al art. 6 din Legea nr. 348/2004 privind denominarea monedei naționale
În temeiul art. 108 din Constituția României, republicată, și al art. 1 pct. I.6 din Legea nr. 602/2004 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Alineatul (1) al articolului 6 din Legea
nr. 348/2004 privind denominarea monedei naționale,
publicată în Monitorul Oficial al României, Partea I, nr. 664
din 23 iulie 2004, se modifică și va avea următorul cuprins:
îArt. 6. — (1) Din data de 1 iulie 2005, persoanele
prevăzute la art. 1 din Legea contabilității nr. 82/1991,

republicată, vor întocmi situațiile financiare numai în
monedă nouă.“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu

București, 20 ianuarie 2005.
Nr. 5.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 84/25.I.2005
GUVERNUL ROMÂNIEI

HOTĂRÂRE
pentru modificarea pct. 1 din anexa îLista cuprinzând produsele din industria cărbunelui,
minereurilor feroase, neferoase, radioactive, rare și nemetalifere care se subvenționează
de la bugetul de stat până la data de 31 decembrie 2006“ la Hotărârea Guvernului nr. 1.609/2003
privind prețurile produselor subvenționate din sectorul minier
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Punctul 1 din anexa îLista cuprinzând
produsele din industria cărbunelui, minereurilor feroase,
neferoase, radioactive, rare și nemetalifere care se
subvenționează de la bugetul de stat până la data de
31 decembrie 2006“ la Hotărârea Guvernului nr. 1.609/2003
privind prețurile produselor subvenționate din sectorul

minier, publicată în Monitorul Oficial al României, Partea I,
nr. 44 din 20 ianuarie 2004, se modifică și va avea
următorul cuprins:
î1. Huilă netă (de Valea Jiului,
— indicele prețurilor
Anina și Baia Nouă)
de consum“.

PRIM-MINISTRU

CĂLIN POPESCU-TĂRICEANU
Contrasemnează:
Ministru de stat pentru coordonarea
activităților din domeniul economic,
Adriean Videanu
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 21 ianuarie 2005.
Nr. 59.
GUVERNUL ROMÂNIEI

HOTĂRÂRE
privind trecerea unei suprafețe de teren aferente obiectivului de investiții în curs îSala polivalentă“
din domeniul privat al statului și din administrarea Prefecturii Județului Galați
în domeniul public al județului Galați și în administrarea Consiliului Județean Galați
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările ulterioare, și al art. 11 lit. m) din
Legea nr. 90/2001 privind organizarea și funcționarea Guvernului României și a ministerelor, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă trecerea suprafeței de teren
aferente obiectivului de investiții în curs îSala polivalentă“,
având datele de identificare prevăzute în anexa care face
parte integrantă din prezenta hotărâre, din domeniul privat
al statului și din administrarea Prefecturii Județului Galați în

domeniul public al județului Galați și în administrarea
Consiliului Județean Galați.
Art. 2. — Predarea-preluarea terenului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 21 ianuarie 2005.
Nr. 61.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 84/25.I.2005

ANEXĂ
DATELE DE IDENTIFICARE

a terenului care se transmite din domeniul privat al statului și din administrarea Prefecturii Județului Galați
în domeniul public al județului Galați și în administrarea Consiliului Județean Galați
Locul unde este
situat terenul
care se transmite

Municipiul Galați,
Str. Domnească nr. 56,
județul Galați

Persoana juridică
de la care
se transmite imobilul

Persoana juridică
la care
se transmite imobilul

Statul român — Prefectura
Județului Galați

Județul Galați — Consiliul
Județean Galați

Caracteristicile
tehnice
ale imobilului

Suprafața totală a terenului =
1.250,68 m2

GUVERNUL ROMÂNIEI

HOTĂRÂRE
pentru aprobarea modului de repartizare și de utilizare a sumelor prevăzute la lit. c) și d)
din anexa nr. 3/13/07a la Legea bugetului de stat pe anul 2005 nr. 511/2004
În temeiul art. 108 din Constituția României, republicată, și al art. 13 alin. (3) din Legea bugetului de stat pe
anul 2005 nr. 511/2004,
Guvernul României adoptă prezenta hotărâre.
Art. 1. — Se aprobă modul de repartizare și de utilizare
a sumei de 80.000.000 mii lei pentru realizarea de către
Agenția pentru Strategii Guvernamentale a programelor,
proiectelor și acțiunilor prevăzute la lit. c) și d) din anexa
nr. 3/13/07a la Legea bugetului de stat pe anul 2005
nr. 511/2004, conform destinațiilor prevăzute în anexa care
face parte integrantă din prezenta hotărâre.
Art. 2. — (1) Alocarea sumelor prevăzute la lit. c) și d)
din anexa nr. 3/13/07a la Legea nr. 511/2004 se face pe
baza fundamentărilor privind legalitatea, oportunitatea,
necesitatea și economicitatea acestora și a devizelor de
cheltuieli certificate de directori, avizate de directorul
general și aprobate de președintele Agenției pentru Strategii
Guvernamentale, în calitate de ordonator de credite.
(2) Justificarea sumelor prevăzute la lit. c) și d) din
anexa nr. 3/13/07a la Legea nr. 511/2004, alocate în baza

fundamentărilor prevăzute la alin. (1), se face prin
prezentarea de documente legale confirmate de directori și
avizate de directorul general, din care să rezulte utilizarea
sumelor potrivit destinațiilor menționate în devizele de
cheltuieli aprobate.
Art. 3. — Răspunderea privind utilizarea și justificarea
sumelor pe destinațiile prevăzute în anexă revine Agenției
pentru Strategii Guvernamentale.
Art. 4. — (1) În baza documentațiilor aprobate de
ordonatorul de credite se pot acorda avansuri de până la
30% din sumele ce urmează a fi alocate pentru
programele, proiectele și acțiunile prevăzute în anexă, fără
solicitarea unei scrisori de garanție bancară.
(2) Pentru sumele avansate potrivit alin. (1), beneficiarii
vor prezenta, până la data de 10 decembrie 2005,
documente justificative cu privire la utilizarea acestora.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Ionel Popescu
București, 21 ianuarie 2005.
Nr. 62.
ANEXĂ
REPARTIZAREA ȘI UTILIZAREA

sumelor prevăzute la lit. c) și d) din anexa nr. 3/13/07a la Legea bugetului de stat pe anul 2005 nr. 511/2004
TOTAL GENERAL: 80.000.000 mii lei,

din care:
— 75.000.000 mii lei — proiecte pentru comunicare,
informare publică și promovarea imaginii și intereselor
românești peste hotare;
— 5.000.000 mii lei — finanțarea acțiunilor cu caracter
social-cultural.

Suma de 80.000.000 mii lei se va utiliza pentru
finanțarea următoarelor proiecte și acțiuni:
a) acțiuni cu caracter cultural-social;
b) organizarea și participarea la manifestări interculturale
de interes național și internațional (lansări de carte,
concursuri, festivaluri, spectacole, expoziții etc.);

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 84/25.I.2005

c) organizarea și participarea la proiecte de comunicare
și campanii de informare publică, interne și externe;
d) realizarea campaniei de promovare publică privind
cota unică de impozitare și măsurile de combatere a
evaziunii fiscale;
e) închirierea de spații de emisie și comunicare în
mass-media internă și internațională și pe Internet;
f) organizarea și participarea la seminarii, colocvii,
simpozioane, întâlniri de lucru, conferințe, mese rotunde,
ateliere, workshopuri, congrese, reuniuni, târguri, expoziții,
desfășurate în țară și în străinătate;
g) comandarea și efectuarea unor sondaje de opinie,
studii de interes public, analize și rapoarte pentru
optimizarea politicilor guvernamentale;
h) achiziționarea unor rapoarte/analize internaționale;
i) achiziționarea/realizarea, editarea, tipărirea, traducerea
și difuzarea unor materiale în limbi străine, cu caracter
promoțional, de prezentare a României în străinătate
(broșuri, pliante, albume, obiecte de artizanat, publicații
periodice, bannere, pixuri, afișe, agende, albume foto,
calendare, casete video, casete audio, compact-discuri,
cărți, enciclopedii, afișe, diapozitive, insigne, medalii
comemorative, obiecte decorative, stegulețe și alte
materiale de promovare a imaginii Guvernului României);
j) achiziționarea/realizarea, editarea și difuzarea unor
materiale de promovare și informare internă despre NATO,
Uniunea Europeană, politicile guvernamentale în diverse
domenii (broșuri, pliante, albume, obiecte de artizanat,
publicații periodice, bannere, pixuri, afișe, agende, albume
foto, calendare, casete video, casete audio, compactdiscuri, cărți, enciclopedii, afișe, diapozitive, insigne, medalii
comemorative, obiecte decorative, stegulețe și alte
materiale);
k) organizarea și participarea la schimburi de
experiență, vizite de documentare, cursuri, traininguri,
desfășurate în țară și în străinătate;
l) organizarea și participarea la diferite programe,
activități interne și internaționale, precum și la acțiuni având
ca scop difuzarea informațiilor despre România în lume
sau optimizarea politicilor publice;
m) achiziționarea unor servicii complementare activității
Agenției pentru Strategii Guvernamentale;
n) informarea cetățenilor care se adresează Guvernului
prin petiții;
o) achiziționarea și difuzarea de materiale de informare
și promovare pentru acțiuni desfășurate în țară și în
străinătate;
p) atragerea și participarea unor specialiști din țară și
din străinătate, din diferite domenii de activitate, la
organizarea și derularea unor acțiuni de comunicare și
informare, inclusiv pentru programe de pregătire

profesională, perfecționare, specializare, acordare de burse,
vizite de studiu;
q) achiziționarea unor servicii de presă internă și
externă (abonamente la informații electronice, presă scrisă,
alte publicații);
r) organizarea, finanțarea și participarea la acțiuni și
proiecte specifice obiectului de activitate al Agenției pentru
Strategii Guvernamentale, desfășurate împreună cu
organisme neguvernamentale și cu instituții din țară și din
străinătate;
s) participarea funcționarilor din cadrul Agenției pentru
Strategii Guvernamentale la organizarea unor campanii de
informare publică, interne și externe;
t) servicii de consultanță internă și externă în diferite
domenii de activitate;
u) invitarea în România a reprezentanților unor
publicații, posturi de radio și de televiziune internaționale
de prestigiu, a formatorilor de opinie, cu suportarea
cheltuielilor de sejur și a transportului intern și internațional;
v) realizarea de producții multimedia în regim propriu, în
vederea mediatizării activității Executivului (clipuri
publicitare, filme documentare, compact-discuri, casete
audio și video, diapozitive, site-uri);
w) funcționarea oficiilor teritoriale de informare publică;
x) sprijinirea unor publicații românești în scopul
informării publice (cărți, broșuri, pliante, tipărituri);
y) contribuții la programe realizate cu finanțare din
partea unor organisme internaționale;
z) sprijinirea editării unor publicații prin acordarea de
sume în tranșe egale lunare;
aa) alte activități necesare și oportune pentru
organizarea și finalizarea unor activități de comunicare și
informare publică, potrivit Hotărârii Guvernului nr. 406/2004
privind organizarea și funcționarea Agenției pentru Strategii
Guvernamentale.
Pentru proiectele și acțiunile cuprinse la lit. c) și d) din
anexa nr. 3/13/07a la Legea nr. 511/2004 se pot acoperi
următoarele cheltuieli: cazare, transport, masă sau diurnă,
după caz, tratații, reprezentare, taxe de participare și
vizitare, taxe poștale, comunicații telefonice, premii, onorarii,
burse, consultanță, achiziții de bunuri, închiriere, editare,
tipărire, difuzare, realizare de sondaje de opinie și studii,
traduceri și alte servicii, operațiuni de multiplicare/printare
multimedia, materiale promoționale, abonamente, chirie și
alte servicii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 84/25.I.2005 conține 8 pagini.

Prețul de vânzare 5.500 lei

ISSN 1453—4495

PDF compression, OCR, web-optimization with CVISION's PdfCompressor

