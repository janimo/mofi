PARTEA

Anul 173 (XVII) — Nr. 403

I

Joi, 12 mai 2005

LEGI, DECRETE, HOTĂRÂRI ȘI ALTE ACTE

SUMAR
Nr.

403.

404.

Pagina
DECRETE
— Decret privind înaintarea în gradul următor a
unui general-maior cu două stele, în retragere, din
Ministerul Apărării Naționale ...................................
— Decret privind acordarea gradului de general
de brigadă cu o stea, în retragere, unui colonel în
retragere din Ministerul Administrației și Internelor

DECIZII ALE CURȚII CONSTITUȚIONALE
Decizia nr. 181 din 29 martie 2005 referitoare la excepția
de neconstituționalitate a dispozițiilor Ordonanței
de urgență a Guvernului nr. 55/2004 pentru
modificarea Codului de procedură penală ..............
Decizia nr. 200 din 14 aprilie 2005 referitoare la excepția
de neconstituționalitate a prevederilor art. 90
alin. (2) din Legea gazelor nr. 351/2004 ..............

343.

18.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului agriculturii, pădurilor și
dezvoltării rurale privind aprobarea cotelor de
recoltă pentru speciile de faună de interes
cinegetic la care vânarea este permisă pentru
sezonul de vânătoare 15 mai 2005 — 14 mai
2006 ..........................................................................
ACTE ALE COMISIEI NAȚIONALE
A VALORILOR MOBILIARE
— Ordin pentru aprobarea Instrucțiunii nr. 7/2005
privind înserierea și numerotarea valorilor mobiliare

2

2

3–4

5–7

7–8

8

2

MONITORUL OFICIAL AL ROMÂNIEI, PARTEA I, Nr. 403/12.V.2005

DECRETE
PREȘEDINTELE ROMÂNIEI

DECRET
privind înaintarea în gradul următor a unui general-maior
cu două stele, în retragere, din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 44/1994 privind veteranii de război,
precum și unele drepturi ale invalizilor și văduvelor de război, republicată,
cu modificările și completările ulterioare, ale Legii nr. 80/1995 privind statutul
cadrelor militare, cu modificările și completările ulterioare, ale art. 4 lit. f)
pct. 28 din Legea nr. 415/2002 privind organizarea și funcționarea Consiliului
Suprem de Apărare a Țării, precum și ale Hotărârii Consiliului Suprem de
Apărare a Țării nr. 41 din 28 aprilie 2005,
având în vedere propunerea ministrului apărării naționale,
Președintele României

d e c r e t e a z ă:

Articol unic. — Pe data de 9 mai 2005, domnului general-maior cu
două stele, în retragere, Socol Traian Ioan, veteran de război, i se acordă
gradul de general-locotenent cu trei stele, în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 5 mai 2005.
Nr. 403.
PREȘEDINTELE ROMÂNIEI

DECRET
privind acordarea gradului de general de brigadă cu o stea,
în retragere, unui colonel în retragere din Ministerul
Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, ale Legii nr. 44/1994 privind veteranii de război,
precum și unele drepturi ale invalizilor și văduvelor de război, republicată,
cu modificările și completările ulterioare, ale Legii nr. 80/1995 privind statutul
cadrelor militare, cu modificările și completările ulterioare, ale art. 4 lit. f)
pct. 28 din Legea nr. 415/2002 privind organizarea și funcționarea Consiliului
Suprem de Apărare a Țării, precum și ale Hotărârii Consiliului Suprem de
Apărare a Țării nr. 41 din 28 aprilie 2005,
având în vedere propunerea ministrului administrației și internelor,
Președintele României

d e c r e t e a z ă:

Articol unic. — Pe data de 9 mai 2005, domnului colonel în retragere
Stănescu Gheorghe Constantin-Corneliu, veteran de război, i se acordă
gradul de general de brigadă cu o stea, în retragere.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București,
Nr. 404.

5 mai 2005.

MONITORUL OFICIAL AL ROMÂNIEI, PARTEA I, Nr. 403/12.V.2005

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 181
din 29 martie 2005

referitoare la excepția de neconstituționalitate a dispozițiilor Ordonanței de urgență a Guvernului
nr. 55/2004 pentru modificarea Codului de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor Ordonanței de urgență a Guvernului
nr. 55/2004 pentru modificarea Codului de procedură
penală, excepție ridicată de Alexandru Rădulescu în Dosarul
nr. 6.454/2004 al Înaltei Curți de Casație și Justiție —
Secția penală.
La apelul nominal este prezent autorul excepției,
personal.
Având cuvântul, Alexandru Rădulescu solicită admiterea
excepției de neconstituționalitate, întrucât actul normativ
criticat înlătură posibilitatea atacării separate, cu recurs, a
încheierii prin care s-a respins cererea de recuzare,
încălcând dreptul la recurs prevăzut de art. 13 din
Convenția pentru apărarea drepturilor omului și a libertăților
fundamentale. Consideră că reglementarea unei căi de atac
în materie este impusă de necesitatea ca instanța de
judecată să fie mai presus de orice bănuială.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Se arată că rațiunea abrogării alin. 7 al
art. 52 din Codul de procedură penală a fost înlăturarea
posibilității tergiversării cauzelor prin exercitarea abuzivă a
căii de atac a recursului împotriva încheierilor de
respingere a cererii de recuzare.
C U R T E A,

având în vedere actele și lucrările dosarului, reține
următoarele:
Prin Încheierea din 30 noiembrie 2004, pronunțată în
Dosarul nr. 6.454/2004, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor Ordonanței de
urgență a Guvernului nr. 55/2004 pentru modificarea
Codului de procedură penală, ridicată de Alexandru
Rădulescu în dosarul menționat.

În motivarea excepției de neconstituționalitate se
susține că prin abrogarea alin. 7 al art. 52 din Codul de
procedură penală, care stabilea posibilitatea atacării cu
recurs a încheierii prin care s-a respins recuzarea, îse
încalcă dreptul la recurs“.
Înalta Curte de Casație și Justiție — Secția penală,
exprimându-și opinia asupra excepției, apreciază că textul
de lege criticat nu îngrădește liberul acces la justiție,
adoptarea acestuia fiind determinată de necesitatea
eliminării neîntârziate a posibilității de exercitare abuzivă a
drepturilor procesuale, care ar împiedica desfășurarea în
condiții normale a procesului penal și ar putea conduce la
punerea în libertate a unor infractori periculoși. Se face
referire la jurisprudența Curții Constituționale, în care s-a
statuat că legiuitorul poate institui reguli deosebite în
considerarea unor situații deosebite.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, făcând referire la jurisprudența Curții
Constituționale, în care s-a statuat că dispozițiile art. 34 din
Codul de procedură civilă, care consacră aceeași soluție
legislativă în privința atacării cu recurs a încheierii prin care
s-a respins cererea de recuzare, sunt constituționale. Se
arată totodată că dispozițiile Ordonanței de urgență a
Guvernului nr. 55/2004 se circumscriu domeniului de
reglementare a procedurii de judecată, care, potrivit
art. 126 alin. (2) din Constituție, este atributul exclusiv al
legiuitorului.
Avocatul Poporului consideră că excepția de
neconstituționalitate este neîntemeiată. Faptul că prin
dispozițiile legale criticate se elimină calea de atac a
recursului împotriva încheierii prin care s-a respins cererea
de recuzare nu este de natură să aducă atingere
principiului liberului acces la justiție. Exercitarea căilor de
atac împotriva încheierilor, o dată cu hotărârea prin care
s-a soluționat fondul cauzei, oferă părții interesate suficiente
garanții pentru repararea posibilelor încălcări ale drepturilor
procesuale. Se arată totodată că textele legale criticate
sunt norme de procedură și reprezintă opțiuni ale
legiuitorului, conforme cu prevederile art. 126 alin. (2) din
Constituție.

4

MONITORUL OFICIAL AL ROMÂNIEI, PARTEA I, Nr. 403/12.V.2005

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile Ordonanței de urgență a Guvernului nr. 55/2004
pentru modificarea Codului de procedură penală, publicată
în Monitorul Oficial al României, Partea I, nr. 592 din
1 iulie 2004, aprobată prin Legea nr. 548/2004, publicată
în Monitorul Oficial al României, Partea I, nr. 1.164 din
8 decembrie 2004, având următorul cuprins:
îArticol unic. — Alineatul 7 al articolului 52 din Codul de
procedură penală, republicat în Monitorul Oficial al României,
Partea I, nr. 78 din 30 aprilie 1997, cu modificările și
completările ulterioare, se abrogă.“
Deși în încheierea de sesizare a Curții nu se arată care
sunt prevederile constituționale, respectiv din acte
internaționale, pretins încălcate prin dispozițiile legale
criticate, din motivarea excepției rezultă că se invocă
încălcarea îdreptului la recurs“ prevăzut de art. 13 din
Convenția pentru apărarea drepturilor omului și a libertăților
fundamentale, potrivit căruia îorice persoană, ale cărei
drepturi și libertăți recunoscute de prezenta convenție au fost
încălcate, are dreptul să se adreseze efectiv unei instanțe
naționale, chiar și atunci când încălcarea s-ar datora unor
persoane care au acționat în exercitarea atribuțiilor lor oficiale“.
Examinând excepția de neconstituționalitate ridicată,
Curtea constată că recursul reprezintă una dintre căile de

atac cu privire la care Constituția statuează în art. 129 că
se poate exercita îîn condițiile legii“. Or, potrivit prevederilor
constituționale ale art. 126 alin. (2), îCompetența instanțelor
judecătorești și procedura de judecată sunt prevăzute numai
prin lege“. Așadar, abrogarea prin actul normativ criticat a
dispozițiilor procedural penale ce reglementau recursul
împotriva încheierii de respingere a recuzării s-a realizat de
către legiuitor în temeiul prerogativelor sale constituționale,
fiind determinată, astfel cum se menționează în mod
expres în preambulul Ordonanței de urgență a Guvernului
nr. 55/2004, de rațiuni de politică penală. Acestea constau
în înecesitatea eliminării neîntârziate a posibilității de
exercitare abuzivă a drepturilor procesuale, care impietează
asupra desfășurării în condiții normale a procesului penal și
poate conduce la punerea în libertate a unor infractori
periculoși“.
Așa fiind, Curtea reține că prevederile de lege criticate
dau expresie preocupării legiuitorului de a realiza
exigențele unui proces echitabil prin împiedicarea exercitării
abuzive a drepturilor procesuale și prin asigurarea celerității
procesului penal (soluționarea cauzei într-un termen
rezonabil fiind una dintre aceste exigențe). Faptul că
încheierea prin care s-a respins recuzarea nu poate fi
atacată separat cu recurs nu aduce nici o atingere
drepturilor procesuale ale părții, respectiv îdreptului la
recurs“ în sensul art. 13 din Convenția pentru apărarea
drepturilor omului și a libertăților fundamentale, câtă vreme
această încheiere poate fi atacată o dată cu fondul,
instanța superioară urmând a reface toate actele și
dovezile administrate la prima instanță, atunci când
constată că cererea de recuzare a fost pe nedrept
respinsă.
De altfel, Curtea s-a mai pronunțat asupra
constituționalității Ordonanței de urgență a Guvernului
nr. 55/2004 prin Decizia nr. 555 din 16 decembrie 2004,
publicată în Monitorul Oficial al României, Partea I, nr. 145
din 17 februarie 2005, iar considerentele, cât și soluția
pronunțată în decizia menționată își păstrează valabilitatea
și în cauza de față, întrucât nu au intervenit elemente noi,
de natură să ducă la reconsiderarea jurisprudenței Curții.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor Ordonanței de urgență a Guvernului nr. 55/2004 pentru
modificarea Codului de procedură penală, excepție ridicată de Alexandru Rădulescu în Dosarul nr. 6.454/2004 al Înaltei
Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 29 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 403/12.V.2005

5

CURTEA CONSTITUȚIONALĂ

D E C I Z I A Nr. 200
din 14 aprilie 2005

referitoare la excepția de neconstituționalitate a prevederilor art. 90 alin. (2)
din Legea gazelor nr. 351/2004
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 90 alin. (2) din Legea gazelor
nr. 351/2004, excepție ridicată de Maria Mitroi în Dosarul
nr. 1.506/2004 al Tribunalului Prahova — Secția civilă.
La apelul nominal este prezentă Societatea Națională de
Transport Gaze Naturale îTransgaz“ — S.A. Mediaș, prin
consilier juridic.
Reprezentantul Societății Naționale de Transport Gaze
Naturale îTransgaz“ — S.A. Mediaș solicită respingerea
excepției, precizând că achiesează la punctul de vedere al
Guvernului și al Avocatului Poporului.
Reprezentantul Ministerului Public pune concluzii de
respingere a excepției de neconstituționalitate, arătând că
autorul excepției pornește de la o premisă greșită,
constând în absolutizarea exercițiului prerogativelor dreptului
său de proprietate, și face abstracție de prevederile art. 44
alin. (1) din Constituție, potrivit cărora conținutul și limitele
acestui drept sunt stabilite de lege.
C U R T E A,

având în vedere actele și lucrările dosarului, constată
următoarele:
Prin Încheierea din 28 octombrie 2004, pronunțată în
Dosarul nr. 1.506/2004, Tribunalul Prahova — Secția civilă
a sesizat Curtea Constituțională cu excepția de
neconstituționalitate a prevederilor art. 90 alin. (2) din
Legea gazelor nr. 351/2004, excepție ridicată de Maria
Mitroi.
În motivarea excepției de neconstituționalitate, autorul
acesteia susține că art. 90 alin. (2) din Legea gazelor
nr. 351/2004 contravine dispozițiilor art. 44 alin. (5) din
Constituție, cu motivarea că îproprietarul este în drept a se
folosi și dispune de proprietatea lui în mod exclusiv,
absolut și după cum interesele sale o cer, în limitele
determinate de lege, drept consfințit și garantat atât de
Constituție, cât și de practica și legislația Curții Europene a
Drepturilor Omului“. Autorul excepției mai susține că
servitutea legală constituită, fiind o servitute negativă, îi
îngrădește dreptul de a folosi terenul pe toată durata

existenței conductei de gaze ce subtraversează terenul,
după cum interesele i-o cer. În concluzie, arată că o lege
organică nu poate stabili prin conținutul său dispoziții
contrare Constituției.
Instanța de judecată apreciază că textul de lege criticat
este neconstituțional, întrucât contravine dispozițiilor art. 21
și art. 46 alin. (5) din Constituție, fără a motiva în ce
constă această încălcare.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul arată că reglementările criticate nu contravin
dispozițiilor art. 44 din Constituție, deoarece, potrivit
alin. (7) al acestui articol, îDreptul de proprietate obligă la
respectarea sarcinilor privind protecția mediului și asigurarea
bunei vecinătăți, precum și la respectarea celorlalte sarcini
care, potrivit legii sau obiceiului, revin proprietarului“. Mai mult
decât atât, aceste prevederi legale sunt conforme cu
art. 135 alin. (2) lit. b) din Constituție privind obligația
statului de a asigura îprotejarea intereselor naționale în
activitatea economică, financiară și valutară“. În susținerea
acestei opinii este invocată Decizia nr. 72/2004, prin care
Curtea Constituțională s-a pronunțat cu privire la
exercitarea cu titlu gratuit a drepturilor de uz și servitute
asupra terenurilor afectate de capacități energetice. În
concluzie consideră excepția neîntemeiată.
Avocatul Poporului consideră că prevederile art. 90
alin. (2) din Legea nr. 351/2004 sunt constituționale.
Invocând jurisprudența Curții Constituționale cu privire la
exercitarea dreptului de uz și servitute asupra terenurilor
afectate de capacități energetice, precizează că autorul
excepției pleacă de la o premisă greșită, constând în
absolutizarea exercițiului prerogativelor dreptului său de
proprietate, și face abstracție de prevederile art. 44 alin. (1)
din Constituție, potrivit cărora îconținutul și limitele acestor
drepturi sunt stabilite de lege“, și de dispozițiile art. 136
alin. (5), care consacră caracterul inviolabil al proprietății
îîn condițiile legii organice“.
În ceea ce privește critica de neconstituționalitate față
de art. 21 din Constituție, arată că normele criticate nu
conțin nici o prevedere de natură să împiedice liberul
acces la justiție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

6

MONITORUL OFICIAL AL ROMÂNIEI, PARTEA I, Nr. 403/12.V.2005
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, susținerile părții prezente, concluziile
procurorului, prevederile legale criticate, raportate la
dispozițiile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției îl reprezintă prevederile art. 90 alin. (2)
din Legea gazelor nr. 351/2004, publicată în Monitorul Oficial
al României, Partea I, nr. 679 din 28 iulie 2004.
Aceste prevederi legale au următorul conținut:
îExercitarea drepturilor de uz și servitute asupra proprietăților
afectate de capacitățile din domeniul gazelor naturale se
realizează cu titlu gratuit pe toată durata existenței acestora.
Dacă, cu ocazia intervențiilor pentru retehnologizări, reparații,
revizii, avarii, se produc pagube proprietarilor din vecinătatea
capacităților din domeniul gazelor naturale, concesionarii au
obligația să plătească despăgubiri în condițiile legii.“
Textul constituțional invocat de autorul excepției ca fiind
încălcat este cel al art. 44 alin. (5) din Constituție, a cărui
redactare este următoarea: îPentru lucrări de interes general,
autoritatea publică poate folosi subsolul oricărei proprietăți
imobiliare, cu obligația de a despăgubi proprietarul pentru
daunele aduse solului, plantațiilor sau construcțiilor, precum și
pentru alte daune imputabile autorității.“
Autorul excepției susține, în esență, că art. 90 alin. (2)
din Legea gazelor nr. 351/2004 contravine acestui text
constituțional, întrucât îproprietarul este în drept a se folosi
și dispune de proprietatea lui în mod exclusiv, absolut și
după cum interesele sale o cer, în limitele determinate de
lege, drept consfințit și garantat atât de Constituție, cât și
de practica și legislația Curții Europene a Drepturilor
Omului“.
Analizând excepția de neconstituționalitate, precum și
criticile de neconstituționalitate formulate în argumentarea
acesteia, Curtea constată că sunt neîntemeiate pentru
considerentele ce urmează:
Prevederile art. 90 alin. (2) din Legea gazelor
nr. 351/2004 instituie o sarcină gratuită care grevează
proprietățile afectate de capacități din domeniul gazelor
naturale pe toată durata existenței acestora.
Dreptul de uz și dreptul de servitute asupra acestor
terenuri, stabilite potrivit alin. (1) al acestui articol, privesc
utilitatea publică, au caracter legal și se exercită pe toată
durata de existență a capacității respective sau temporar,
cu ocazia retehnologizării unei capacități în funcțiune,
reparației, reviziei, lucrărilor de intervenție în caz de avarie.
Rezultă deci că exercitarea acestor drepturi asupra
terenurilor afectate de capacități din domeniul gazelor
naturale este determinată de un interes general și, ca
atare, legiuitorul este pe deplin competent să stabilească
limitele dreptului de proprietate în concordanță cu
dispozițiile constituționale.
Cu privire la exercitarea drepturilor de uz și servitute
asupra unor terenuri afectate de capacități care au ca obiect

utilități publice, Curtea Constituțională s-a mai pronunțat, de
exemplu, prin Decizia nr. 72 din 26 februarie 2004, publicată
în Monitorul Oficial al României, Partea I, nr. 249 din
22 martie 2004, și Decizia nr. 167 din 1 aprilie 2004,
publicată în Monitorul Oficial al României, Partea I, nr. 438
din 17 mai 2004, prin care au fost respinse excepțiile de
neconstituționalitate a prevederilor art. 16 alin. (4), art. 18
și art. 37 alin. (4) și (7) din Legea energiei electrice
nr. 318/2003. În aceste decizii Curtea a reținut că, în
argumentarea criticii sale, autorul excepției pleacă de la o
premisă greșită, constând în absolutizarea exercițiului
prerogativelor dreptului său de proprietate, făcând abstracție
de prevederile art. 44 alin. (1) teza a doua din Constituție,
potrivit căruia îconținutul și limitele acestor drepturi sunt
stabilite de lege“, precum și de cele ale art. 136 alin. (5),
care consacră caracterul inviolabil al proprietății private,
îîn condițiile legii organice“. Potrivit acestor dispoziții,
legiuitorul este, așadar, competent să stabilească cadrul
juridic pentru exercitarea atributelor dreptului de proprietate,
în accepțiunea conferită de Constituție, în așa fel încât să
nu vină în coliziune cu interesele generale sau cu
interesele particulare legitime ale altor subiecte de drept,
instituind astfel limitări rezonabile în valorificarea acestuia,
ca drept subiectiv garantat. Prin reglementarea dedusă
controlului, legiuitorul nu a făcut decât să dea expresie
acestor imperative, în limitele și potrivit competenței sale
constituționale.
Analizând jurisprudența Curții Europene a Drepturilor
Omului, Curtea Constituțională a reținut că, potrivit
acesteia, legiuitorul poate aprecia în funcție de nevoia reală
a comunității măsurile de limitare a exercițiului dreptului de
proprietate. În cauza îJames și alții împotriva Regatului Unit
al Marii Britanii și Irlandei“, 1986, Curtea Europeană a
Drepturilor Omului a statuat că nu poate fi vorba despre o
încălcare a dispozițiilor Convenției pentru apărarea
drepturilor omului și a libertăților fundamentale dacă
privarea de proprietate a fost făcută într-un anumit context
politic, economic sau social, dacă răspunde unei îutilități
publice“, așa cum prevede art. 1 din Protocolul nr. 1 la
Convenție, aparținând chiar și unei categorii mai restrânse
de persoane, deci și în situația în care colectivitatea în
ansamblul ei nu utilizează sau nu profită ea însăși de bun.
În vederea realizării scopului ei legitim, măsura privativă de
proprietate trebuie însă să păstreze un echilibru just între
exigențele interesului general al comunității și apărarea
drepturilor fundamentale ale individului. Or, în această
materie, legea română respectă exigențele impuse de
prevederile Convenției pentru apărarea drepturilor omului și
a libertăților fundamentale.
Curtea a mai reținut că art. 44 alin. (5) din Constituție
prevede expres dreptul autorităților de a folosi subsolul
oricărei proprietăți imobiliare pentru lucrări de interes
general, în condițiile acordării de despăgubiri proprietarului
pentru îdaunele aduse solului, plantațiilor sau construcțiilor,
precum și pentru alte daune imputabile autorității“. Pe de altă
parte, potrivit alin. (7) al aceluiași articol, îdreptul de
proprietate obligă la respectarea sarcinilor privind protecția
mediului și asigurarea bunei vecinătăți, precum și la
respectarea celorlalte sarcini care, potrivit legii sau obiceiului,
revin proprietarului“.

MONITORUL OFICIAL AL ROMÂNIEI, PARTEA I, Nr. 403/12.V.2005
Întrucât nu au intervenit elemente noi de natură a
determina o reconsiderare a jurisprudenței Curții în materie,
atât considerentele, cât și soluțiile acestor decizii sunt
valabile și în cauza de față.
În fine, Curtea reține că nimic nu împiedică persoana
care a suferit un prejudiciu în urma operațiunilor de
realizare și retehnologizare a capacităților din domeniul

7

gazelor naturale care se execută pe terenurile proprietate
privată să solicite statului sau societăților comerciale
specializate repararea pagubelor produse, potrivit
dispozițiilor dreptului comun. Acest lucru rezultă, de altfel,
chiar din cuprinsul prevederilor art. 90 alin. (2) din Legea
nr. 351/2004.

Pentru motivele expuse, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 90 alin. (2) din Legea gazelor nr. 351/2004, excepție
ridicată de Maria Mitroi în Dosarul nr. 1.506/2004 al Tribunalului Prahova — Secția civilă.
Definitivă și general obligatorie.
Pronunțată în ședința publică din data de 14 aprilie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea cotelor de recoltă pentru speciile de faună de interes cinegetic
la care vânarea este permisă pentru sezonul de vânătoare 15 mai 2005 — 14 mai 2006
În baza prevederilor art. 8 alin. (1) lit. e) din Legea fondului cinegetic și a protecției vânatului nr. 103/1996, republicată,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului nr. 155/2005 privind
organizarea și funcționarea Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — (1) Se aprobă cotele de recoltă pentru
speciile de faună de interes cinegetic la care vânarea este
permisă pentru sezonul de vânătoare 15 mai 2005 —
14 mai 2006, prevăzute în anexele nr. 1—4 care fac parte
integrantă din prezentul ordin.
(2) Gestionarii fondurilor de vânătoare pot recolta în
cadrul sezonului de vânătoare 2005—2006 câte 200 de
exemplare din speciile: cioara griva (Corvus corone cornix),
cioara de semănătură (Corvus frugilegus), coțofană (Pica
pica) și gaiță (Garrulus glandarius), pe fiecare fond de
vânătoare, cu posibilitatea reașezării acestora în cadrul
aceluiași gestionar, dar fără depășirea numărului maxim
astfel stabilit.
(3) Cotele aprobate pentru speciile de gâște și rațe
sălbatice se realizează prin recoltarea exemplarelor din
speciile admise la vânătoare potrivit legii.
Art. 2. — (1) Realizarea cotelor de recoltă aprobate se
face pentru fiecare specie și pentru fiecare fond de
vânătoare, cu respectarea reglementărilor în vigoare
referitoare la autorizarea, organizarea și practicarea
vânătorii, urmărindu-se conservarea biodiversității faunei
cinegetice și păstrarea echilibrului ecologic.
(2) Pe fondurile de vânătoare care se suprapun ariilor
naturale protejate, cotele de recoltă aprobate prin prezentul
ordin se realizează pe suprafețele din fondurile de

vânătoare unde practicarea vânătorii este admisă potrivit
legii.
(3) Pentru speciile ciocârlie (Alauda arvensis) și prepeliță
(Coturnix coturnix) numărul maxim de exemplare ce se pot
recolta într-o zi de către fiecare vânător înscris în
autorizația de vânătoare este de 100, respectiv 50.
(4) Cotele de recoltă aprobate pentru vânătorii cetățeni
străini, prevăzute în anexele nr. 1—3, sunt maximale și pot
fi realizate în funcție de solicitările existente și de hotărârile
organelor de conducere competente ale gestionarilor
fondurilor de vânătoare.
(5) Cotele de recoltă aprobate pentru speciile de
mamifere prevăzute în anexa nr. 4 pot fi realizate cu
vânătorii cetățeni români sau străini în funcție de solicitările
existente și de hotărârile organelor de conducere
competente ale gestionarilor fondurilor de vânătoare.
Art. 3. — (1) În situații temeinic justificate, impuse de
modificarea condițiilor ecologice din cuprinsul fiecărui fond
de vânătoare și a mișcărilor naturale de efective, în cursul
sezonului de vânătoare 2005—2006, la solicitarea
gestionarilor fondurilor de vânătoare, inspectoratele
teritoriale de regim silvic și de vânătoare analizează și
aprobă, pe baza documentelor de constatare, reașezarea,
între fondurile de vânătoare învecinate și în limita cotelor
de recoltă aprobate pe gestionar, a cotelor de recoltă

8

MONITORUL OFICIAL AL ROMÂNIEI, PARTEA I, Nr. 403/12.V.2005

aprobate pe fonduri de vânătoare, la speciile de vânat
cuprinse în anexele nr. 1—4 la prezentul ordin.
(2) Inspectoratele teritoriale de regim silvic și de
vânătoare vor înainta organismului de specialitate din
Ministerul Agriculturii, Pădurilor și Dezvoltării Rurale, lunar,
situația actualizată a aprobărilor de reașezare a cotelor de
recoltă, emise în baza dispozițiilor alin. (1).
Art. 4. — (1) În cazul efectuării, în cursul sezonului de
vânătoare 2005—2006, a unor acțiuni de populare a
fondurilor de vânătoare cu specii de vânat sedentar,
Ministerul Agriculturii, Pădurilor și Dezvoltării Rurale
analizează și aprobă, după caz, cu viza inspectoratelor
teritoriale de regim silvic și de vânătoare, la solicitarea
gestionarilor fondurilor de vânătoare, suplimentarea cotelor
de recoltă aprobate inițial pentru speciile de vânat care au
făcut obiectul acțiunilor de populare.

(2) Eventualele solicitări formulate de gestionarii
fondurilor de vânătoare pentru suplimentarea, respectiv
reducerea cotelor de recoltă aprobate potrivit prevederilor
prezentului ordin se soluționează de către Ministerul
Agriculturii, Pădurilor și Dezvoltării Rurale în baza
rapoartelor întocmite de inspectoratele teritoriale de regim
silvic și de vânătoare.
Art. 5. — Controlul aplicării prevederilor prezentului ordin
se asigură de către autoritatea publică centrală care
răspunde de silvicultură și de către inspectoratele teritoriale
de regim silvic și de vânătoare.
Art. 6. — Prezentul ordin se publică în Monitorul Oficial
al României, Partea I, iar anexele nr. 1—4 se comunică
gestionarilor fondurilor de vânătoare și inspectoratelor
teritoriale de regim silvic și de vânătoare de către
organismul de specialitate din cadrul Ministerului Agriculturii,
Pădurilor și Dezvoltării Rurale.

Ministrul agriculturii, pădurilor și dezvoltării rurale,
Gheorghe Flutur
București, 11 mai 2005.
Nr. 343.

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunii nr. 7/2005 privind înserierea și numerotarea valorilor mobiliare
În conformitate cu prevederile art. 1, 2, art. 7 alin. (3) și (15) și ale art. 8 din Statutul Comisiei Naționale a
Valorilor Mobiliare, adoptat prin Ordonanța de urgență a Guvernului nr. 25/2002, aprobată cu modificări și completări prin
Legea nr. 514/2002, modificat și completat prin Legea nr. 297/2004 privind piața de capital,
având în vedere prevederile art. 91 alin. (2) și (3), ale art. 93 alin. (2) lit. c) și ale art. 97 din secțiunea I
cap. IV titlul III din Legea nr. 31/1990 privind societățile comerciale, republicată,
ținând cont de prevederile art. 3 pct. 3 din Regulamentul nr. 13/1996 privind funcționarea unui registru
independent autorizat, aprobat prin Ordinul președintelui Comisiei Naționale a Valorilor Mobiliare nr. 24/1996,
pentru punerea în aplicare a prevederilor art. 67 alin. (6) din cap. 5 titlul III din Legea nr. 571/2003 privind Codul
fiscal, cu modificările și completările ulterioare,
în baza hotărârii adoptate în ședința Comisiei Naționale a Valorilor Mobiliare din data de 26 aprilie 2005,
președintele Comisiei Naționale a Valorilor Mobiliare emite următorul ordin:
Art. 1. — Se aprobă Instrucțiunea nr. 7/2005 privind
înserierea și numerotarea valorilor mobiliare.
Art. 2. — Instrucțiunea menționată la art. 1 intră în
vigoare la data publicării prezentului ordin în Monitorul
Oficial al României, Partea I, și va fi publicată în Buletinul

Comisiei Naționale a Valorilor Mobiliare și pe site-ul
acesteia (www.cnvmr.ro).
Art. 3. — Direcția generală autorizare-reglementare,
Secretariatul general și directorul general executiv vor
urmări ducerea la îndeplinire a prezentului ordin.

Președintele Comisiei Naționale a Valorilor Mobiliare,
Gabriela Anghelache
București, 5 mai 2005.
Nr. 18.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 403/12.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016569]
ISSN 1453—4495

