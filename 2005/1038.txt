PARTEA

Anul 173 (XVII) — Nr. 1.038

I

LEGI, DECRETE, HOTĂRÂRI ȘI ALTE ACTE

Miercuri, 23 noiembrie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 483 din 29 septembrie 2005 referitoare la
excepția de neconstituționalitate a dispozițiilor
art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului
de procedură civilă ..................................................

116.

ALE

Pagina
stabilește cerințele de sănătate publică pentru
carnea proaspătă și carnea proaspătă de pasăre
importată din țările terțe ...........................................

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
privind aprobarea Normei sanitare veterinare ce

DECIZII

Nr.

CURȚII

3–4

1.188. — Ordin al ministrului agriculturii, pădurilor și
dezvoltării rurale privind recunoașterea prevederilor
Acordului interprofesional pentru sfecla de zahăr ....

4–7

1.189. — Ordin al ministrului agriculturii, pădurilor și
dezvoltării rurale privind stabilirea calității-tip a
sfeclei de zahăr rezultate din producția anului
2006, recepționată de societățile comerciale pentru
industrializarea acesteia ............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 483
din 29 septembrie 2005

referitoare la excepția de neconstituționalitate a dispozițiilor art. II alin. (2) și (3)
din Ordonanța de urgență a Guvernului nr. 65/2004 pentru modificarea Codului de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. II alin. (2) și (3) din Ordonanța de
urgență a Guvernului nr. 65/2004 pentru modificarea
Codului de procedură civilă, excepție ridicată de Pompilia
Ilie în Dosarul nr. 729/2005 al Curții de Apel Ploiești —
Secția pentru cauze cu minori și de familie.

La apelul nominal răspunde, pentru autorul excepției,
avocat Danil Matei, lipsind cealaltă parte, față de care
procedura de citare este legal îndeplinită.
Președintele constată cauza în stare de judecată și
acordă cuvântul pe fond.
Apărătorul părții Pompilia Ilie solicită admiterea excepției
de neconstituționalitate, arătând că prin textele de lege
criticate s-a creat o situație unică în istoria noastră
judiciară, respectiv judecarea de către aceeași instanță a
două căi de atac de reformare: apelul și recursul.
Legiuitorul a încercat, prin adoptarea Ordonanței de urgență
a Guvernului nr. 65/2004, degrevarea rolului Înaltei Curți de
Casație și Justiție, însă modul în care s-a reglementat prin
textele de lege criticate aduce atingere prevederilor art. 15
alin. (2) și ale art. 129 din Constituție.

2

MONITORUL OFICIAL AL ROMÂNIEI, PARTEA I, Nr. 1.038/23.XI.2005

Reprezentantul Ministerului Public pune concluzii de
respingere a excepției de neconstituționalitate, invocând
jurisprudența Curții Constituționale în materie, respectiv
Decizia nr. 361 din 5 iulie 2005.
C U R T E A,

având în vedere actele și lucrările dosarului, reține
următoarele:
Prin Încheierea din 24 martie 2005, pronunțată în
Dosarul nr. 729/2005, Curtea de Apel Ploiești — Secția
pentru cauze cu minori și de familie a sesizat Curtea
Constituțională cu excepția de neconstituționalitate a
dispozițiilor art. II alin. (2) și (3) din Legea nr. 493/2004
privind aprobarea Ordonanței de urgență a Guvernului
nr. 65/2004 pentru modificarea Codului de procedură
civilă, excepție ridicată de Pompilia Ilie într-o cauză având
ca obiect recursul împotriva unei decizii civile prin care s-a
soluționat o cerere de partaj al bunurilor comune.
În motivarea excepției de neconstituționalitate, autorul
acesteia susține că prin conținutul lor prevederile legale
criticate modifică retroactiv legea care stabilea, la momentul
exercitării căii de atac, instanța de judecată competentă să
soluționeze cauza și, pentru prima dată în istoria judiciară
a României, apelul și recursul sunt judecate de aceeași
instanță, în aceeași cauză. Consideră, așadar, că sunt
încălcate dispozițiile art. 1 alin. (3), art. 15 alin. (2) și
art. 129 din Constituție, iar unele dintre exigențele statului
de drept, cum ar fi independența justiției și a judecătorului,
precum și imparțialitatea acestuia nu mai sunt respectate.
Curtea de Apel Ploiești — Secția pentru cauze cu
minori și de familie apreciază că excepția de
neconstituționalitate este neîntemeiată, întrucât textele de
lege criticate nu aduc atingere principiului neretroactivității
legii, acestea fiind de imediată aplicare și producând efecte
pentru viitor. Faptul că aceeași instanță judecă într-o cauză
atât apelul, cât și recursul nu are semnificația unei
atingeri aduse ordinii de drept, cu atât mai mult cu cât
prevederile legale privind abținerea, recuzarea și
incompatibilitatea magistraților sunt în continuare în vigoare.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În acest sens arată că actul normativ
menționat adoptă o soluție diferită, constând în aplicarea
imediată a legii noi, derogând astfel de la principiul
ultraactivității legii vechi.
Modificarea competenței, aplicarea de îndată a noilor
norme și stabilirea normelor tranzitorii nu constituie, așadar,
o încălcare a principiilor constituționale, întrucât, potrivit
prevederilor art. 126 alin. (2) din Legea fundamentală,
competența instanțelor judecătorești și procedura de
judecată sunt prevăzute numai prin lege, iar, potrivit celor
ale art. 129, căile de atac se pot exercita în condițiile legii.
Situațiile tranzitorii decurgând din aplicarea imediată a
normelor de competență nu împiedică exercitarea
drepturilor procesuale ale părților în conformitate cu
principiile fundamentale invocate, întrucât căile de atac se
soluționează de complete diferite, într-o altă compunere a
instanței.
Așadar, textele criticate asigură cadrul legal pentru
exercitarea căilor de atac, cu respectarea tuturor drepturilor
și garanțiilor procesuale recunoscute părților.
Avocatul Poporului apreciază că textele de lege
criticate sunt constituționale, acestea aplicându-se de îndată
tuturor situațiilor ivite după intrarea lor în vigoare. În acest
sens invocă jurisprudența constantă a Curții Constituționale,
de exemplu, deciziile nr. 146 din 25 martie 2004 și nr. 291
din 1 iulie 2004.

În ceea ce privește critica de neconstituționalitate a
dispozițiilor art. II alin. (2) și (3) din Ordonanța de urgență
a Guvernului nr. 65/2004 în raport cu ale art. 129 din
Legea fundamentală, arată că exercitarea căilor de atac
are loc în condițiile legii, așa încât legiuitorul este liber să
instituie și să revină asupra reglementării unor căi de atac,
desigur cu respectarea celorlalte dispoziții constituționale.
Apreciază că dispozițiile art. 1 alin. (3) din Constituție
nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile apărătorului autorului
excepției, concluziile procurorului, dispozițiile legale criticate,
raportate la prevederile Constituției, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie, în
realitate, dispozițiile art. II alin. (2) și (3) din Ordonanța de
urgență a Guvernului nr. 65/2004 pentru modificarea
Codului de procedură civilă, publicată în Monitorul Oficial al
României, Partea I, nr. 840 din 14 septembrie 2004, cu
modificările aduse prin articolul unic din Legea
nr. 493/2004 privind aprobarea Ordonanței de urgență a
Guvernului nr. 65/2004 pentru modificarea Codului de
procedură civilă, publicată în Monitorul Oficial al României,
Partea I, nr. 1.071 din 18 noiembrie 2004, dispoziții care
au următorul conținut:
Art. II: [...] î(2) Căile de atac se judecă de instanțele
competente, potrivit prezentei ordonanțe de urgență.
(3) În cazurile prevăzute la alin. (2), apelurile aflate pe rolul
curților de apel la data intrării în vigoare a legii de aprobare a
prezentei ordonanțe de urgență se trimit la tribunale, iar
recursurile aflate pe rolul Înaltei Curți de Casație și Justiție se
trimit la curțile de apel. Trimiterea dosarelor se va face prin
declinarea competenței, prin încheiere irevocabilă, dată în
camera de consiliu, fără citarea părților.“
Autorul excepției susține că dispozițiile legale criticate
încalcă prevederile art. 1 alin. (3), art. 15 alin. (2) și
art. 129 din Constituție, care au următorul conținut:
— Art. 1 alin. (3): îRomânia este stat de drept,
democratic și social, în care demnitatea omului, drepturile și
libertățile cetățenilor, libera dezvoltare a personalității umane,
dreptatea și pluralismul politic reprezintă valori supreme, în
spiritul tradițiilor democratice ale poporului român și idealurilor
Revoluției din decembrie 1989, și sunt garantate.“
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
constată că textele de lege criticate au un caracter
tranzitoriu, constituind, pe de-o parte, o aplicare a regulii
generale consacrate de art. 725 alin. 1 din Codul de
procedură civilă, potrivit căreia dispozițiile procedurale sunt
de imediată aplicare, iar, pe de altă parte, o derogare de
la excepția instituită prin alin. 2 al aceluiași articol, care, în
materie de competență, consacră ultraactivitatea legii vechi.
Procedând ca atare, legiuitorul a acționat în limitele
competenței sale constituționale prevăzute de art. 126
alin. (2) din Legea fundamentală.
Totodată Curtea constată că soluția legislativă adoptată
nu are caracter retroactiv, întrucât aplicarea sa se limitează

MONITORUL OFICIAL AL ROMÂNIEI, PARTEA I, Nr. 1.038/23.XI.2005
exclusiv la apelurile aflate pe rolul curților de apel și la
recursurile aflate pe rolul Înaltei Curți de Casație și Justiție
la data intrării în vigoare a noii reglementări, cu
respectarea regulii potrivit căreia dispozițiile procedurale
sunt de imediată aplicare.
Faptul că, în speță, apelul și recursul sunt judecate de
aceeași instanță nu are semnificația unei încălcări a
art. 129 din Constituție referitor la îFolosirea căilor de atac“,

3

întrucât aceste dispoziții constituționale prevăd că părțile
interesate și Ministerul Public pot exercita căile de atac îîn
condițiile legii“ și chiar dacă ambele căi de atac sunt
soluționate de aceeași instanță, aceasta se realizează
într-o compunere diferită a completelor de judecată.
Din aceleași motive Curtea reține că dispozițiile legale
criticate nu contravin principiului statului de drept, consacrat
de prevederile art. 1 alin. (3) din Legea fundamentală.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. II alin. (2) și (3) din Ordonanța de urgență a
Guvernului nr. 65/2004 pentru modificarea Codului de procedură civilă, excepție ridicată de Pompilia Ilie în Dosarul
nr. 729/2005 al Curții de Apel Ploiești — Secția pentru cauze cu minori și de familie.
Definitivă și general obligatorie.
Pronunțată în ședința publică din data de 29 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare ce stabilește cerințele de sănătate publică
pentru carnea proaspătă și carnea proaspătă de pasăre importată din țările terțe
Văzând Referatul de aprobare nr. 35.612 din 3 noiembrie 2005, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 738/2005 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește cerințele de sănătate publică pentru carnea
proaspătă și carnea proaspătă de pasăre importată din
țările terțe, prevăzută la anexa care face parte integrantă
din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.

Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin constituie transpunerea oficială
a Deciziei Comisiei 2002/477/CE, care stabilește cerințele
de sănătate publică pentru carnea proaspătă și carnea
proaspătă de pasăre importată din țările terțe, publicată în
Jurnalul Oficial al Comunităților Europene (JOCE) nr. L 164
din 22 iunie 2002, p. 39.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
30 de zile de la publicare.

p. Președintele Autorității Naționale Sanitare Veterinare
și pentru Siguranța Alimentelor,
Dan Marcu
București, 11 noiembrie 2005.
Nr. 116.

4

MONITORUL OFICIAL AL ROMÂNIEI, PARTEA I, Nr. 1.038/23.XI.2005
ANEXĂ

NORMA SANITARĂ VETERINARĂ
ce stabilește cerințele de sănătate publică pentru carnea proaspătă și carnea proaspătă de pasăre
importată din țările terțe
Art. 1. — Atunci când se are în vedere dacă o țară
terță dată îndeplinește criteriile stabilite de art. 15 din
Norma sanitară veterinară privind problemele de sănătate
care reglementează producerea și comerțul cu carne
proaspătă de pasăre, aprobată prin Ordinul ministrului
agriculturii, alimentației și pădurilor nr. 402/2002, ce
transpune Directiva Consiliului nr. 71/118/CEE, și de art. 3
alin. (2) din Norma sanitară veterinară privind problemele
de sănătate și inspecție veterinară după importul în
România din țări terțe de bovine, ovine, caprine, porcine,
carne proaspătă sau produse din carne provenite de la
acestea, aprobată prin Ordinul ministrului agriculturii,
alimentației și pădurilor nr. 544/2002, ce transpune Directiva
Consiliului nr. 72/462/CEE, pentru a fi inclusă pe o listă
întocmită în conformitate cu aceste norme, autoritatea
veterinară centrală a României trebuie să țină cont de
regulile acelei țări terțe cu privire la aplicarea controalelor
regulate asupra stării generale de igienă, bazându-se pe
analize de risc și pe principiile punctelor critice de control
și pe controale microbiologice atunci când este necesar,
efectuate de operatorii care exportă carne proaspătă de
pasăre sau carne proaspătă în România.
Art. 2. — Atunci când inspecțiile sunt efectuate conform
normei sanitare veterinare aprobate prin Ordinul ministrului
agriculturii, alimentației și pădurilor nr. 402/2002, ce
transpune Directiva Consiliului nr. 71/118/CEE, și normei
sanitare veterinare aprobate prin Ordinul ministrului
agriculturii, alimentației și pădurilor nr. 544/2002, ce
transpune Directiva Consiliului nr. 72/462/CEE, pentru a
stabili dacă o unitate îndeplinește prevederile acestor
norme și ale anexei nr. 1 la Norma sanitară veterinară
privind condițiile de sănătate pentru producerea și
comercializarea cărnii proaspete, aprobată prin Ordinul
ministrului agriculturii, alimentației și pădurilor nr. 401/2002,
ce transpune Directiva Consiliului nr. 64/433/CEE, și, prin
urmare, poate fi inclusă pe lista prevăzută de art. 14
alin. (2) pct. 2 din norma sanitară veterinară aprobată prin
Ordinul ministrului agriculturii, alimentației și pădurilor
nr. 402/2002 și de art. 4 alin. (1) din norma sanitară
veterinară aprobată prin Ordinul ministrului agriculturii,
alimentației și pădurilor nr. 544/2002, trebuie să se țină
cont de aplicarea de către operatori a cerințelor Ordinului
președintelui Autorității Naționale Sanitare Veterinare și
pentru Siguranța Alimentelor nr. 91 din 14 septembrie 2005
pentru aprobarea Normei sanitare veterinare ce stabilește
regulile aplicabile controalelor regulate asupra stării
generale de igienă, efectuate de operatori în unități, în
conformitate cu norma sanitară veterinară aprobată prin
Ordinul ministrului agriculturii, alimentației și pădurilor

nr. 401/2002, și cu norma sanitară veterinară aprobată prin
Ordinul ministrului agriculturii, alimentației și pădurilor
nr. 402/2002, ce transpune în legislația națională Decizia
Comisiei 2001/471/CE.
Art. 3. — Atunci când se are în vedere dacă o țară
terță dată îndeplinește criteriile stabilite de art. 15 din
norma sanitară veterinară aprobată prin Ordinul ministrului
agriculturii, alimentației și pădurilor nr. 402/2002 și de art. 3
alin. (2) din norma sanitară veterinară aprobată prin Ordinul
ministrului agriculturii, alimentației și pădurilor nr. 544/2002,
pentru a fi inclusă pe lista întocmită în conformitate cu
aceste norme sau atunci când se efectuează o inspecție
într-o țară terță dată, conform art. 14 din norma sanitară
veterinară aprobată prin Ordinul ministrului agriculturii,
alimentației și pădurilor nr. 402/2002, sau de art. 5 din
norma sanitară veterinară aprobată prin Ordinul ministrului
agriculturii, alimentației și pădurilor nr. 544/2002, de la data
adoptării prezentei norme autoritatea veterinară centrală a
României va ține seama de pașii pregătitori întreprinși de
acea țară în vederea îndeplinirii cerințelor prezentei norme
sanitare veterinare.
Art. 4. — (1) Autoritatea Națională Sanitară Veterinară
și pentru Siguranța Alimentelor pune în aplicare acte
normative, reglementări și prevederi administrative,
necesare pentru conformarea cu prezenta normă sanitară
veterinară, pe care le va transmite Comisiei Europene, prin
intermediul Ministerului Integrării Europene și al Misiunii
României pe lângă Uniunea Europeană, împreună cu
tabelele de concordanță, în vederea evaluării conformității
transpunerii legislative, și stabilește măsurile necesare
pentru implementarea corectă și la timp a prevederilor
prezentei norme sanitare veterinare.
(2) Atunci când Autoritatea Națională Sanitară Veterinară
și pentru Siguranța Alimentelor acționează potrivit
prevederilor alin. (1), trebuie să facă o referire expresă la
prezenta normă sanitară veterinară. Procedura privind
realizarea referirii menționate rămâne în responsabilitatea
Autorității Naționale Sanitare Veterinare și pentru Siguranța
Alimentelor.
(3) Autoritatea Națională Sanitară Veterinară și pentru
Siguranța Alimentelor va lua toate măsurile necesare și va
sancționa, potrivit legii, orice încălcare a prevederilor
prezentei norme sanitare veterinare, iar în caz de infracțiuni
va sesiza organele de cercetare penală.
(4) Prezenta normă sanitară veterinară constituie
transpunerea Deciziei Comisiei 2002/477/CE.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind recunoașterea prevederilor Acordului interprofesional pentru sfecla de zahăr
Văzând Referatul de aprobare nr. 87.387/2005 al Direcției generale implementare politici sectoriale și de piață cu
privire la necesitatea recunoașterii prevederilor acordului interprofesional de către Ministerul Agriculturii, Pădurilor și
Dezvoltării Rurale, acord care stabilește condițiile de producere, livrare, transport și recepție pentru sfecla de zahăr,
având în vedere prevederile Ordonanței Guvernului nr. 45/2005 privind organizarea pieței produselor agricole și
agroalimentare, aprobată și modificată prin Legea nr. 307/2005, și ale Regulamentului Consiliului CE nr. 1.260/2001
(cap. 1 art. 6 și anexa nr. III), referitoare la organizarea comună a piețelor în sectorul zahărului,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,

MONITORUL OFICIAL AL ROMÂNIEI, PARTEA I, Nr. 1.038/23.XI.2005

5

ministrul agriculturii, pădurilor și dezvoltării rurale emite prezentul ordin.
Art. 1. — Se recunosc de către Ministerul Agriculturii,
Pădurilor și Dezvoltării Rurale prevederile Acordului
interprofesional pentru sfecla de zahăr — recolta anului 2006,
prevăzut în anexa care face parte integrantă din prezentul
ordin.
Art. 2. — Contractele de producere, livrare, transport și
recepție a sfeclei de zahăr destinate industrializării din
recolta anului 2006, încheiate între producătorii de sfeclă
de zahăr și societățile de industrializare, vor respecta
condițiile stabilite în Acordul interprofesional pentru sfecla
de zahăr.
Art. 3. — Acordul interprofesional pentru sfecla de
zahăr, după recunoașterea de către Ministerul Agriculturii,

Pădurilor și Dezvoltării Rurale, este obligatoriu pentru toți
partenerii sociali din filiera zahărului: Asociația îPatronatul
Zahărului din România“, Federația Cultivatorilor de Sfeclă
de Zahăr din România și Organizația Interprofesională
Națională îZahărul“ din România.
Art. 4. — Ministerul Agriculturii, Pădurilor și Dezvoltării
Rurale, prin Direcția generală implementare politici
sectoriale și de piață, și direcțiile pentru agricultură și
dezvoltare rurală județene și a municipiului București vor
urmări și vor controla modul de aplicare a prevederilor
prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 7 noiembrie 2005.
Nr. 1.188.
ANEXĂ

Organizația Interprofesională Națională îZahărul“ din România
ACORD INTERPROFESIONAL
pentru sfecla de zahăr — recolta anului 2006
Membrii Organizației Interprofesionale Naționale îZahărul“ din România, denumită în continuare O.I.N.Z.R., și
anume: Federația Cultivatorilor de Sfeclă de Zahăr din România și Asociația îPatronatul Zahărului din România“, în baza
art. 8 lit. k) alin. 7 din Statutul O.I.N.Z.R., au încheiat prezentul acord interprofesional, denumit în continuare AIP, privind
contractarea, producerea, transportul, recepția și plata sfeclei de zahăr din recolta anului 2006, destinată industrializării.
ARTICOLUL 1
Obiectivele și durata AIP

1.1. AIP își propune să reglementeze de o manieră
unitară la nivel național relațiile dintre parteneri (cultivatori
de sfeclă de zahăr, respectiv fabrici de zahăr).
1.2. AIP își propune să asigure contractul de bază
privind producerea, cumpărarea, livrarea și plata sfeclei de
zahăr, precum și clauzele generale ale acestuia, respectând
interesele generale ale partenerilor din filiera zahărului.
1.3. AIP își propune să asigure cadrul general de
funcționare și dezvoltare a industriei zahărului din România.
1.4. AIP își propune să asigure durabilitate sectorului
agroindustrial al filierei zahărului, contribuind la creșterea
producției naționale de zahăr.
1.5. AIP este valabil pentru campania de sfeclă de
zahăr din anul 2006, clauzele generale putând fi modificate
prin negocieri între cei doi membri ai O.I.N.Z.R. și
Ministerul Agriculturii, Pădurilor și Dezvoltării Rurale până
cel mai târziu la 1 iulie 2006.
1.6. Respectarea clauzelor prezentului AIP este
obligatorie pentru toți membrii afiliați structurilor profesionale
semnatare, și anume: Asociația îPatronatul Zahărului din
România“ și Federația Cultivatorilor de Sfeclă de Zahăr din
România.
1.7. AIP este aprobat anual de către Ministerul
Agriculturii, Pădurilor și Dezvoltării Rurale și pus în aplicare
prin ordin al ministrului agriculturii, pădurilor și dezvoltării
rurale.
ARTICOLUL 2
Clauze generale

2.1. Părțile au căzut de acord ca pentru recolta anului
2006 să colaboreze în vederea obținerii unei cantități cât
mai mari de zahăr alb din sfeclă de zahăr, ca urmare a
angajamentelor implicite și explicite legate de producerea

cotei de producție de zahăr din sfeclă de zahăr, asumate
de producătorii de zahăr și de Ministerul Agriculturii,
Pădurilor și Dezvoltării Rurale.
2.2. În funcție de cotele de producție alocate, fabricile
de zahăr vor determina cantitatea minimă dezirabilă de
sfeclă de zahăr și suprafața necesară a fi contractată, pe
care le vor comunica asociațiilor de cultivatori de sfeclă de
zahăr din zona de aprovizionare până la începerea
campaniei de contractare a sfeclei de zahăr.
2.3. Între cultivator și fabrică va fi încheiat un contract
de producere, cumpărare, livrare și plată (denumit în
continuare CPCLP, anexat la prezentul AIP), recunoscut de
către Ministerul Agriculturii, Pădurilor și Dezvoltării Rurale
prin ordin al ministrului agriculturii, pădurilor și dezvoltării
rurale, ca instrument legal pentru acordarea subvenției pe
produs pentru recolta anului 2006.
2.4. CPCLP se vor încheia până la data de 1 mai 2006,
iar situația finală, conform prevederilor pct. 2.2, va fi
transmisă la Ministerul Agriculturii, Pădurilor și Dezvoltării
Rurale până la data de 15 mai 2006 prin intermediul
Asociației îPatronatul Zahărului din România“.
2.5. CPCLP este semnat de partenerii sociali din filiera
zahărului și este obligatoriu în toate atributele sale pentru
aceștia.
2.6. CPCLP este documentul în care se stabilesc clauze
contractuale speciale privind relația dintre un cultivator
definit și fabrica cu care acesta a încheiat angajamentul.
2.7. Clauzele CPCLP nu pot anula clauzele generale
ale AIP, care îl însoțesc de drept pe toată perioada
valabilității lui.
2.8. Partenerii CPCLP pot denunța în caz de litigiu doar
clauzele derivate din acesta, nu și clauzele AIP.
2.9. CPCLP și AIP pot fi utilizate în relații comerciale și
de parteneri neafiliați celor două structuri reprezentative, cu
mențiunea că aceștia nu beneficiază de clauzele privind
concilierea interprofesională.

6

MONITORUL OFICIAL AL ROMÂNIEI, PARTEA I, Nr. 1.038/23.XI.2005
ARTICOLUL 3
Modul de aplicare a AIP

3.1. Prezentul AIP reprezintă voința partenerilor asociați
în structuri profesionale reprezentative, clauzele acestuia
fiind obligatorii din momentul semnării lui.
3.2. AIP poate fi modificat anual prin negocieri între cei
doi parteneri semnatari, în perioada desemnată la pct. 1.5.
3.3. Partenerii vor supraveghea aplicarea AIP în toate
cazurile în care unul sau mai mulți membri ai structurii
profesionale reprezentative sunt implicați într-o activitate
contractuală derivată din prezentul AIP și pasibilă de
atingerea de o manieră păgubitoare a uneia dintre părți.
3.4. CPCLP poate cuprinde clauze complementare
specifice, care au caracter limitat la cei doi parteneri
semnatari, care nu anulează stipulațiile AIP, nici în litera și
nici în spiritul lor, și care nu modifică convenția de bază
privind respectarea intereselor generale ale partenerilor.
3.5. Clauzele speciale ale CPCLP sunt negociate între
cei doi parteneri și pot fi modificate de către aceștia prin
acte adiționale, pentru clauzele care nu afectează
parametrii de producție; clauzele speciale ale CPCLP nu
pot fi extinse asupra AIP aferent campaniei agricole.
ARTICOLUL 4
Forța majoră

4.1. În caz de forță majoră, prezentul AIP încetează
parțial sau total să producă efecte. Forța majoră poate fi
invocată de către oricare dintre părți și se răsfrânge și
asupra CPCLP.
ARTICOLUL 5
Concilierea și arbitrajul

5.1. Litigiile referitoare la aplicarea prezentului AIP și a
CPCLP se supun reglementărilor în vigoare relative la
conciliere și arbitraj. Părțile convin ca litigiile să fie
soluționate pe cale amiabilă și să se adreseze instanței
numai după epuizarea procedurilor de conciliere.
ARTICOLUL 6
Cotizațiile profesionale și interprofesionale

6.1. Părțile semnatare ale prezentului AIP au convenit
asupra necesității ca fabricile de zahăr să opereze, în
numele cultivatorilor de sfeclă de zahăr, la prelevarea
cotizației profesionale de membru al Federației Cultivatorilor
de Sfeclă de Zahăr din România (FCSZR), în cuantum de
0,8 lei RON/tona de sfeclă de zahăr predată neto de plată.
Această prevedere va fi inclusă obligatoriu în CPCLP al
fiecărei fabrici. Suma încasată va fi virată astfel: 50% către
Federația Cultivatorilor de Sfeclă de Zahăr din România și
50% asociațiilor cultivatorilor din zona fiecărei fabrici.
Sumele încasate vor fi incluse în bugetul de venituri și
cheltuieli al fiecărei organizații.
6.2. Plata cotizațiilor se face până la data de
31 decembrie 2006.
6.3. Calcularea cotizațiilor se face la tona netă de plată,
livrată de către cultivator fabricii și recepționată prin
aplicarea baremului de echivalență.
ARTICOLUL 7
Producerea/cultivarea sfeclei de zahăr

7.1. În CPCLP se vor specifica atât suprafața ce se
dorește a fi cultivată, cât și producția netă scontată a se
obține.
Pentru toți contractanții de sfeclă de zahăr, asociați sau
neasociați în structuri profesionale sau interprofesionale,
fabricile de zahăr se obligă să asigure (contra cost):

• sămânța de sfeclă de zahăr necesară înființării culturii,
pentru suprafața contractată, direct sau prin societăți
comerciale specializate;
• serviciile de îndrumare tehnologică a cultivatorilor,
indiferent de suprafața/cantitatea contractată.
7.2. Sămânța de sfeclă de zahăr asigurată de fabrica
de zahăr va fi pusă la dispoziție cultivatorului până la data
stipulată în CPCLP și va fi tratată standard cu insecticide
și fungicide.
7.3. Cultivatorii se obligă să respecte tehnologia
recomandată de fabrică și să permită accesul
reprezentanților acesteia pentru a executa monitorizarea
evoluției culturii, obligându-se să execute lucrările
tehnologice solicitate de aceștia la termenele stabilite.
7.4. Periodic, de la începerea contractării și până la
terminarea recoltării și prelucrării sfeclei de zahăr, fabricile
se obligă să transmită datele statistice specifice către
Asociația îPatronatul Zahărului din România“.
ARTICOLUL 8
Recoltarea sfeclei de zahăr

8.1. Recoltarea sfeclei de zahăr se face din inițiativa
fabricii, care va notifica cultivatorii.
8.2. Cultivatorii se obligă să respecte datele de începere
a recoltării și de punere la dispoziție a sfeclei de zahăr,
dacă acestea le-au fost aduse la cunoștință.
8.3. Fabrica de zahăr poate stabili data limită a
terminării recoltatului și a recepției.
8.4. Depășirea cu două zile a datei limită de recepție
poate atrage refuzul fabricii de a recepționa sfecla de
zahăr, cantitățile aferente decăzând din clauzele AIP și
CPCLP, sub rezerva înțelegerilor particulare ale părților
semnatare ale CPCLP de extindere a perioadei respective.
ARTICOLUL 9
Transportul sfeclei de zahăr

9.1. Transportul sfeclei de zahăr de pe câmp la bazele
de preluare pentru transport cu mijloacele fabricii se
efectuează și se suportă de cultivator. Transportul sfeclei
de zahăr de la bazele de preluare la fabrica de zahăr se
efectuează și se suportă de fabrica de zahăr.
9.2. Sub rezerva convențiilor particulare răspunzând
regulilor sau obiceiurilor locale valabile înaintea campaniei
agricole a anului 2006, CPCLP pot deroga de la
prevederile pct. 9.1.
ARTICOLUL 10
Recepția sfeclei de zahăr

10.1. Partenerii au convenit ca recepția sfeclei de zahăr
din recolta anului 2006 să fie efectuată cantitativ și
calitativ, cu respectarea ordinelor ministrului agriculturii,
pădurilor și dezvoltării rurale, calitatea-tip a sfeclei de zahăr
fiind aceeași pentru toate zonele de cultură. Pentru recolta
anului 2006, conținutul de zahăr standard este de 16%.
ARTICOLUL 11
Prețul sfeclei de zahăr

11.1. Părțile au convenit că pentru recolta anului 2006
prețul de referință al tonei de sfeclă de zahăr neto de
plată de calitate-tip să fie echivalentul valoric sau cantitativ
a 55 (cincizeci și cinci) kg zahăr alb.
11.2. Prețul sfeclei de zahăr se poate majora/diminua în
funcție de conținutul în zahăr și conform stipulațiilor CPCLP
referitoare la conținutul de corpuri străine și pământ
aderent.

7

MONITORUL OFICIAL AL ROMÂNIEI, PARTEA I, Nr. 1.038/23.XI.2005
ARTICOLUL 12
Plata materiei prime

ARTICOLUL 13
Alte drepturi ale cultivatorilor

12.1. Părțile au convenit ca plata materiei prime
recepționate să se facă integral până la data de 31 martie
2007.
12.2. În cazul solicitării de către cultivatori a plății
sfeclei de zahăr în echivalent zahăr, transportul zahărului
la destinație se face pe cheltuiala cultivatorilor.
12.3. Sub rezerva convențiilor particulare ce răspund
regulilor sau obiceiurilor locale valabile înaintea campaniei
agricole a anului 2006, CPCLP pot deroga de la
prevederile pct. 12.1 și 12.2.
12.4. Modalitatea de plată convenită de părți se
negociază între acestea și se va stipula în CPCLP.
Pentru Federația
Cultivatorilor de Sfeclă de Zahăr
din România,
Ion Gherman,
președinte

13.1. Cultivatorii au dreptul la restituirea gratuită sau
contra cost a unei cantități de tăiței (borhot umed) rezultați
din procesul de industrializare, corespunzând cantității totale
de sfeclă de zahăr livrate.
13.2. CPCLP vor prevedea cantitățile și modalitatea de
livrare a borhotului restituit gratuit, potrivit convențiilor
particulare răspunzând regulilor sau obiceiurilor locale
valabile înaintea campaniei agricole a anului 2005.
Încheiat astăzi, 27 iulie 2005, în patru exemplare.

Pentru Asociația îPatronatul Zahărului
din România“,
Ioan Armenean,
președinte

Pentru Organizația Interprofesională
Națională îZahărul“ din România —
O.I.N.Z.R.,
Emilian Dobrescu,
președinte
ANEXĂ
la acordul interprofesional

CONTRACT

de producere, cumpărare, livrare și plată a rădăcinilor de sfeclă de zahăr (CPCLP)
Prezentul CPCLP este încheiat în baza pct. 1.2 din Acordul interprofesional pentru sfecla de zahăr, aferent
recoltei 2006.
Între:
Beneficiar: Societatea Comercială .................................... — S.A., cu sediul în ........................, str. .........................
nr. ..........., județul ....................., reprezentată prin .....................................................................................................................,
(numele, prenumele, funcția)

și .................................................................................................................................................................................................,
(numele, prenumele, funcția)

având contul ...................., deschis la .............................................., înregistrată în registrul comerțului sub nr. .................,
și
Furnizor: ...................................../Proprietar .............................., cu sediul/domiciliul în ...................., str. .....................
nr. ..............., județul ....................., telefon/fax ..............., reprezentat prin ..................................................................................
(numele, prenumele, funcția)

și .................................................................................................................................................................................................,
(numele, prenumele, funcția)

având contul ....................., deschis la .............................................., înregistrată în registrul comerțului la poziția ...............
nr. ...............,
a intervenit următorul CPCLP, cu valoare de contract bilateral, privind producerea, cumpărarea, livrarea și plata
sfeclei de zahăr.
Furnizorul se obligă să cultive o suprafață de ............... ha cu sfeclă de zahăr, în scopul realizării unei producții
nete de plată de ............... tone, care va fi predată beneficiarului conform graficului de livrare care va fi comunicat de
către beneficiar.
Beneficiarul se obligă să cumpere de la furnizor o cantitate de ............... tone rădăcini de sfeclă de zahăr, la un
preț de .................. lei RON/tonă de sfeclă de zahăr, echivalentul a 55 kg zahăr alb/tonă sfeclă de zahăr (greutate netă),
recepționată la calitate-tip.
Beneficiarul se angajează să cumpere orice altă cantitate de sfeclă de zahăr, la același preț și în aceleași
condiții, pusă la dispoziție de furnizor.
Pentru realizarea suprafeței de ............... ha, beneficiarul se obligă să pună la dispoziția furnizorului sămânța
din mai multe soiuri de sfeclă de zahăr, direct sau indirect, furnizorul putând alege soiul preferat. Sămânța este
tratată standard.
Furnizorul de sfeclă de zahăr îl mandatează pe beneficiar ca la plata sfeclei de zahăr să-i rețină cotizația de
membru al Federației Cultivatorilor de Sfeclă de Zahăr din România, în valoare de 0,8 lei RON/tonă de sfeclă de zahăr
predată neto de plată, și să verse aceste sume în contul și pe cheltuiala FCSZR (conform art. 6.1 din acordul
interprofesional).
Noi, semnatarii prezentului CPCLP, declarăm că avem cunoștință de stipulațiile Acordului interprofesional pentru
sfecla de zahăr — campania agricolă a anului 2006 și ne angajăm să le respectăm în litera și în spiritul lor.
Încheiat astăzi, ..............., în ............... exemplare, toate cu valoare de original.
Beneficiar,
........................................

Furnizor,
........................................

(numele, prenumele, semnătura)

(numele, prenumele, semnătura)

8

MONITORUL OFICIAL AL ROMÂNIEI, PARTEA I, Nr. 1.038/23.XI.2005

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind stabilirea calității-tip a sfeclei de zahăr rezultate din producția anului 2006,
recepționată de societățile comerciale pentru industrializarea acesteia
Văzând Referatul de aprobare nr. 87.388/2005 al Direcției generale implementare politici sectoriale și de piață cu
privire la necesitatea stabilirii calității-tip pentru sfecla de zahăr, recolta anului 2006, în funcție de conținutul de zahăr
al acesteia,
având în vedere prevederile Ordonanței Guvernului nr. 45/2005 privind organizarea pieței produselor agricole și
agroalimentare, aprobată și modificată prin Legea nr. 307/2005, ale Regulamentului Consiliului CE nr. 1.260/2001 (cap. 1
art. 3 și anexa nr. II), referitoare la organizarea comună a piețelor în sectorul zahărului,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă următoarele caracteristici pentru
calitatea-tip a sfeclei de zahăr în anul 2006:
a) să fie sănătoasă și de calitate comercială;
b) să aibă un conținut de zahăr de 16% în punctul de
recepție.
Art. 2. — Recepția și plata sfeclei de zahăr din recolta
anului 2006 se realizează în funcție de conținutul de zahăr,
pornindu-se de la calitatea-tip.

Art. 3. — Ministerul Agriculturii, Pădurilor și Dezvoltării
Rurale, prin Direcția generală implementare politici
sectoriale și de piață, și direcțiile pentru agricultură și
dezvoltare rurală județene, respectiv a municipiului
București, vor urmări și vor controla modul de aplicare a
prevederilor prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 7 noiembrie 2005.
Nr. 1.189.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.038/23.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064508]
ISSN 1453—4495

