Anul 173 (XVII) — Nr. 781

PARTEA

I

LEGI, DECRETE, HOTĂRÂRI ȘI ALTE ACTE

Luni, 29 august 2005

SUMAR

Nr.

Pagina
DECRETE

875.

— Decret privind conferirea Ordinului național
Pentru Merit în grad de Mare Cruce........................

2

ORDONANȚE ȘI HOTĂRÂRI
ALE GUVERNULUI ROMÂNIEI
48.
962.

— Ordonanță privind organizarea pieței laptelui de
vacă............................................................................

2–6

— Hotărâre pentru modificarea Hotărârii
Guvernului nr. 810/2005 privind alocarea de la
bugetul de stat a sumelor necesare acoperirii
cheltuielilor pentru recepționarea, depozitarea și
păstrarea cantității de 1.500 mii tone grâu din
recolta anului 2005 ...................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
318.

— Ordin al ministrului comunicațiilor și tehnologiei
informației privind modificarea Ordinului ministrului

Nr.

Pagina
comunicațiilor
și
tehnologiei
informației
nr. 184/2004 pentru aprobarea Documentului de
politică și strategie privind implementarea
serviciului universal în sectorul comunicațiilor
electronice ..................................................................

7

1.422. — Ordin al ministrului transporturilor, construcțiilor
și turismului privind aprobarea derogării de la
Ordinul ministrului transporturilor, construcțiilor și
turismului nr. 193/2003 pentru aprobarea
Reglementărilor aeronautice civile române
referitoare la protecția mediului/RACR—PM,
ediția 2/2003 ..............................................................

8

6.603. — Ordin al vicepreședintelui Agenției Naționale de
Administrare Fiscală pentru modificarea și
completarea Normelor privind procedurile simplificate
de vămuire.................................................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 781/29.VIII.2005

DECRETE
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A) pct. III
și ale art. 11 alin. (1) pct. I.3 din Legea nr. 29/2000 privind sistemul
național de decorații al României, cu modificările ulterioare,
având în vedere propunerea ministrului afacerilor externe,
în semn de apreciere deosebită pentru contribuția avută la
consolidarea și amplificarea relațiilor de colaborare pe multiple planuri dintre
Republica Arabă Egipt și România,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de Mare
Cruce Excelenței Sale doamnei Wafaa Ashraf Moharram Bassim, ambasador
extraordinar și plenipotențiar al Republicii Arabe Egipt în România.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 25 august 2005.
Nr. 875.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind organizarea pieței laptelui de vacă
În temeiul art. 108 din Constituția României, republicată, și al art. 1 pct. IV.1 din Legea nr. 209/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — Prezenta ordonanță definește și
reglementează activitatea sectorului de producție, procesare
și de piață a laptelui de vacă, denumit în continuare lapte.
Art. 2. — Definițiile termenilor și expresiilor la care se
referă prezenta ordonanță sunt prevăzute în anexa nr. 1.
Art. 3. — Laptele și produsele lactate rezultate în urma
procesării, în a căror compoziție este inclus în orice
procent laptele, la care se referă piața laptelui, sunt
prevăzute în anexa nr. 2.
Art. 4. — Perioada de 12 luni, care începe la data de
1 iulie și se încheie la data de 30 iunie a anului următor,
în care se realizează producția de lapte și produse lactate
reprezintă anul de piață a laptelui.
CAPITOLUL II
Cota de lapte
Art. 5. — (1) Comercializarea laptelui și a produselor
lactate realizate de producători este supusă regimului
național de referință, denumit în continuare cota de lapte.

(2) Anul cotei de lapte este stabilit pentru o perioadă de
12 luni care începe la data de 1 aprilie și se încheie la
data de 31 martie a anului următor.
(3) Cota de lapte, atribuită României începând din anul
2007, este de 3,057 milioane tone și are două
componente: livrări pentru procesare — 1,093 milioane tone
și vânzări directe — 1,964 milioane tone.
(4) Valorile celor două componente pot fi modificate în
funcție de rezultatele obținute în perioada de referință
stabilită în Tratatul de aderare a României la Uniunea
Europeană, semnat de România la Luxemburg pe data de
25 aprilie 2005, ratificat prin Legea nr. 157/2005.
(5) Pe baza datelor concrete pentru anul 2006 pot fi
operate revizuiri ale valorilor rezultate în perioada de
referință pentru cele două componente prevăzute la
alin. (3).
(6) În funcție de gradul de diminuare al consumului
propriu al producătorului, România poate dispune de la
data de 1 aprilie 2009 de o rezervă specială de
restructurare de 0,188 milioane tone lapte, pentru a o
distribui pentru livrări și vânzări directe.
(7) Toți producătorii de lapte, la solicitarea lor, pot
obține o cantitate individuală de referință pentru livrări

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 781/29.VIII.2005
și/sau vânzări directe, denumită în continuare cota
individuală de lapte.
Art. 6. — (1) Metodologia de acordare a cotei
individuale de lapte se stabilește prin hotărâre a
Guvernului, iar cantitățile se stabilesc prin ordin al
ministrului agriculturii, pădurilor și dezvoltării rurale, pe baza
evaluărilor producțiilor comercializate în perioada de
referință prevăzută la art. 5 alin. (5).
(2) Cantitatea de lapte pentru livrare din cadrul cotei
este prevăzută în contractul încheiat între producător și
cumpărător pe perioada anului de cotă, cu precizarea
parametrilor fizico-chimici și de calitate.
Art. 7. — (1) În cazul depășirii cotei de lapte, România
plătește o penalitate către Comunitatea Europeană,
denumită în continuare taxă.
(2) Taxa, fixată pentru 100 kg lapte, prevăzută la
alin. (1), se plătește în termenele stabilite conform
reglementărilor Uniunii Europene, în întregime, de cei care
contribuie la depășirea componentelor cotei prevăzute la
art. 5 alin. (3), separat pentru livrări și vânzări directe.
(3) Taxa rezultată din depășirea cotei naționale se
plătește Comunității Europene, Fondului European de
Orientare și Garantare Agricolă, înainte de data de
1 octombrie următoare perioadei cotei de lapte.
(4) Obligația colectării contribuției la taxa datorată,
rezultată din depășirea cotei individuale de livrări a
producătorilor, în vederea achitării taxei, revine
cumpărătorilor, care o virează organismului competent
desemnat prin ordin al ministrului agriculturii, pădurilor și
dezvoltării rurale.
(5) Contribuția la taxa datorată, rezultată din depășirea
cotei individuale de vânzări directe, este plătită direct de
producători organismului competent.
Art. 8. — (1) Competența administrării cotei naționale
de lapte a României este atribuită Departamentului de
administrare a cotei de lapte (DACL), denumit în
continuare autoritatea competentă, din cadrul Agenției
Naționale pentru Ameliorare și Reproducție în Zootehnie
din subordinea Ministerului Agriculturii, Pădurilor și
Dezvoltării Rurale.
(2) Autoritatea competentă se organizează la nivel
central și în compartimente regionale corespunzătoare
regiunilor de dezvoltare rurală.
(3) Structura organizatorică, numărul maxim de posturi
și atribuțiile autorității competente se stabilesc prin ordin al
ministrului agriculturii, pădurilor și dezvoltării rurale.
Art. 9. — (1) Pentru a opera pe teritoriul României
orice cumpărător trebuie aprobat de autoritatea competentă
în condițiile în care deține capacitatea informațională
compatibilă cu sistemul de administrare a cotei de lapte și
se angajează să transmită declarațiile solicitate de
autoritatea competentă.
(2) Condițiile de aprobare și formularistica se stabilesc
prin ordin al ministrului agriculturii, pădurilor și dezvoltării
rurale și se publică în Monitorul Oficial al României,
Partea I.
(3) Aprobarea prevăzută la alin. (1) se acordă până la
data de 1 iunie 2006.
Art. 10. — (1) Livrarea laptelului de la producător la
cumpărător, în cadrul cotei de lapte deținute pentru livrare,
se realizează pe bază de documente care atestă cantitatea
de lapte, volumetric și masic, și procentul de grăsime
aferent cantității recepționate.
(2) Livrarea laptelui la cumpărători neaprobați de
autoritatea competentă este interzisă.
Art. 11. — (1) Cumpărătorul are responsabilitatea
recepționării corecte a laptelui și a menținerii parametrilor
înscriși în documentul care însoțește laptele pe tot
parcursul, până la unitatea de destinație.
(2) Cumpărarea laptelui de la producători care nu dețin
cotă individuală de lapte pentru livrări este interzisă.

3

Art. 12. — Pentru crearea posibilității de restructurare a
sectorului de producție a laptelui, din cota națională se
constituie rezerva națională de lapte, ale cărei nivel, mod de
alocare și reconstituire se stabilesc prin hotărâre a Guvernului.
CAPITOLUL III
Susținere financiară
Art. 13. — (1) Pentru protecția și susținerea sectorului,
pe perioada anului de piață a laptelui, se instituie sistemul
de susținere financiară, regimul de intervenție și măsurile
comerciale pentru piață.
(2) Autoritatea competentă pentru administrarea
măsurilor de intervenție și a celor comerciale pentru piață
este Agenția de Plăți și Intervenție pentru Agricultură,
Industrie Alimentară și Dezvoltare Rurală din subordinea
Ministerului Agriculturii, Pădurilor și Dezvoltării Rurale.
(3) Regimul de susținere financiară se stabilește anual
prin hotărâre a Guvernului.
CAPITOLUL IV
Producția tradițională și ecologică
Art. 14. — (1) Producția de lapte realizată de
producător, procesată într-un mod tradițional conform unor
specificații tehnice sau metode de fabricație codificate ori
înregistrate, este supusă regimului produselor tradiționale și
al cotei de lapte.
(2) Caracteristica de tradiționalitate a produsului lactat
este determinată de recunoașterea istorică a acelui produs,
specificația tehnică codificată de fabricare și de
recunoașterea produsului realizat în mod tradițional la nivel
național, regional sau local.
(3) Metodologia de înregistrare a produselor tradiționale
realizate de un producător sau procesator care beneficiază
de derogări în privința compoziției echipamentelor specifice
de preparare, condiționare sau ambalare, precum și a
spațiilor de maturare pentru produsele în cauză este
stabilită prin ordin al ministrului agriculturii, pădurilor și
dezvoltării rurale.
(4) Derogările prevăzute la alin. (3) nu absolvă
producătorul de respectarea și menținerea stării de
curățenie, precum și de efectuarea dezinfecției în mod
regulat a echipamentelor adaptate acestui tip de activitate.
Art. 15. — Producția de lapte și produse lactate,
obținută în conformitate cu prevederile Ordonanței de
urgență a Guvernului nr. 34/2000 privind produsele
agroalimentare ecologice, aprobată prin Legea nr. 38/2001,
este supusă regimului cotelor de lapte.
CAPITOLUL V
Dispoziții finale
Art. 16. — Ministerul Agriculturii, Pădurilor și Dezvoltării
Rurale asigură supravegherea aplicării prevederilor ce
reglementează sistemul de administrare a cotelor de lapte.
Art. 17. — Faptele care constituie contravenție în
domeniul organizării pieței laptelui și a produselor lactate,
sancțiunile și persoanele împuternicite să constate
săvârșirea contravențiilor și să aplice sancțiuni se stabilesc
prin hotărâre a Guvernului.
Art. 18. — Prezenta ordonanță intră în vigoare la 90 de
zile de la data publicării în Monitorul Oficial al României,
Partea I, cu excepția art. 6, art. 9, art. 10 alin. (2) și
art. 11, care intră în vigoare la data aderării României la
Uniunea Europeană.
Art. 19. — Anexele nr. 1 și 2*) fac parte integrantă din
prezenta ordonanță.
Prezenta ordonanță asigură crearea cadrului legal
implementării de la data aderării României la Uniunea
Europeană a prevederilor în domeniu ale Regulamentului
nr. 1255/1999/CE, publicat în Jurnalul Oficial al
Comunităților Europene seria L 160 din 26 iunie 1999,

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 781/29.VIII.2005

pag. 48—72, ale Regulamentului nr. 1782/2003/CE, publicat
în Jurnalul Oficial al Comunităților Europene seria L 270
din 21 octombrie 2003, pag. 1—69, și ale Regulamentului

nr. 1788/2003/CE, publicat în Jurnalul Oficial al
Comunităților Europene seria L 270 din 21 octombrie 2003,
pag. 123—136.

PRIM-MINISTRU

CĂLIN POPESCU-TĂRICEANU

București, 11 august 2005.
Nr. 48.

Contrasemnează:
Ministrul agriculturii, pădurilor și dezvoltării rurale,
Gheorghe Flutur
Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
p. Ministrul finanțelor publice,
Mara Rîmniceanu,
secretar de stat
ANEXA Nr. 1

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 781/29.VIII.2005

5
ANEXA Nr. 2

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 781/29.VIII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 781/29.VIII.2005

7

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 810/2005 privind alocarea de la bugetul de stat
a sumelor necesare acoperirii cheltuielilor pentru recepționarea, depozitarea și păstrarea
cantității de 1.500 mii tone grâu din recolta anului 2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 810/2005
privind alocarea de la bugetul de stat a sumelor necesare
acoperirii cheltuielilor pentru recepționarea, depozitarea și
păstrarea cantității de 1.500 mii tone grâu din recolta anului
2005, publicată în Monitorul Oficial al României, Partea I,
nr. 711 din 5 august 2005, se modifică după cum
urmează:

1. Alineatul (4) al articolului 1 va avea următorul cuprins:
î(4) Repartizarea cantității de grâu pentru care se aplică
prevederile prezentei hotărâri se face prin ordin al
ministrului agriculturii, pădurilor și dezvoltării rurale.“
2. Alineatul (3) al articolului 3 din anexă — Norme
metodologice privind modul de decontare a cheltuielilor
pentru recepționarea, depozitarea și păstrarea grâului din
recolta anului 2005 — se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Nicolae Ivan,
secretar de stat

București, 25 august 2005.
Nr. 962.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind modificarea Ordinului ministrului comunicațiilor și tehnologiei informației nr. 184/2004
pentru aprobarea Documentului de politică și strategie privind implementarea serviciului universal
în sectorul comunicațiilor electronice
În temeiul prevederilor art. 4 alin. (1) din Legea nr. 304/2003 pentru serviciul universal și drepturile utilizatorilor cu
privire la rețelele și serviciile de comunicații electronice,
având în vedere prevederile Hotărârii Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, cu modificările și completările ulterioare,
ministrul comunicațiilor și tehnologiei informației emite prezentul ordin.
Art. I. — Documentul de politică și strategie privind
implementarea serviciului universal în sectorul comunicațiilor
electronice, aprobat prin Ordinul ministrului comunicațiilor și
tehnologiei informației nr. 184/2004, publicat în Monitorul
Oficial al României, Partea I, nr. 508 din 7 iunie 2004, se
modifică după cum urmează:
1. La punctul 4.3.2 îObiectivele pe termen scurt“, teza
a doua a părții introductive a literei b) va avea următorul
cuprins:
îAstfel, familiile, inclusiv persoanele singure, al căror
venit net mediu lunar pe membru de familie este mai mic
de 310 lei (RON) vor putea beneficia, în limita resurselor
disponibile, de:“.
2. Alineatul 1 al punctului 4.3.3 îFinanțarea acțiunilor
întreprinse în vederea îndeplinirii obiectivelor de serviciu
universal“ va avea următorul cuprins:

îÎn vederea compensării costului net al furnizării
serviciilor din sfera serviciului universal, ANRC va stabili un
mecanism de finanțare bazat pe contribuțiile furnizorilor de
rețele sau de servicii de comunicații electronice.“
3. Alineatele 5—7 ale punctului 4.3.3 se abrogă.
4. Alineatul 8 al punctului 4.3.3 va avea următorul
cuprins:
îAlocarea fondurilor destinate compensării costului net al
furnizării serviciilor din sfera serviciului universal, în vederea
atingerii obiectivelor de politică și strategie, se va realiza
de ANRC, în funcție de prioritățile de implementare a
serviciului universal, asigurându-se o utilizare eficientă a
acestor fonduri.“
Art. II. — Prezentul ordin va fi publicat în Monitorul
Oficial al României, Partea I.

Ministrul comunicațiilor și tehnologiei informației,
Zsolt Nagy
București, 22 august 2005.
Nr. 318.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 781/29.VIII.2005

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea derogării de la Ordinul ministrului transporturilor, construcțiilor și turismului
nr. 193/2003 pentru aprobarea Reglementărilor aeronautice civile române
referitoare la protecția mediului/RACR—PM, ediția 2/2003
În temeiul prevederilor art. 59 din Ordonanța Guvernului nr. 29/1997 privind Codul aerian, republicată, precum și
ale art. 4 alin. (1) pct. 29 și ale art. 5 alin. (4) din Hotărârea Guvernului nr. 412/2004 privind organizarea și funcționarea
Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Prin derogare de la prevederile secțiunii a 3-a
îRestricții de operare pentru avioanele civile subsonice cu
reacție“, paragraful RACR—PM 3.015 din Reglementările
aeronautice civile române referitoare la protecția
mediului/RACR—PM, ediția 2/2003, aprobate prin Ordinul
ministrului transporturilor, construcțiilor și turismului nr. 193/2003,
publicat în Monitorul Oficial al României, Partea I, nr. 654 din
16 septembrie 2003, cu modificările ulterioare, pe aeroporturile
din România pot opera și avioane civile subsonice cu reacție,
care satisfac prevederile specificate la paragraful RACR—PM
3.010 lit. b) și care efectuează exclusiv transport de marfă.

Art. 2. — Operarea avioanelor civile subsonice cu
reacție, prevăzută la art. 1, este permisă începând cu data
prezentului ordin până la data de 31 august 2006 și se
va efectua numai în zilele de luni—vineri, între orele 6,00—
22,00 LT.
Art. 3. — Direcția generală aviație civilă din cadrul
Ministerului Transporturilor, Construcțiilor și Turismului și
Regia Autonomă Autoritatea Aeronautică Civilă Română vor
lua măsuri pentru ducerea la îndeplinire a prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 17 august 2005.
Nr. 1.422.
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Autoritatea Națională a Vămilor

ORDIN
pentru modificarea și completarea Normelor privind procedurile simplificate de vămuire
Având în vedere prevederile art. 60 din Legea nr. 141/1997 privind Codul vamal al României, publicată în Monitorul
Oficial al României, Partea I, nr. 180 din 1 august 1997, cu modificările și completările ulterioare, ale art. 73 alin. (4) și art. 399
și 400 din Regulamentul de aplicare a Codului vamal al României, aprobat prin Hotărârea Guvernului nr. 1.114/2001,
publicată în Monitorul Oficial al României, Partea I, nr. 735 din 19 noiembrie 2001, cu modificările și completările ulterioare,
vicepreședintele Agenției Naționale de Administrare Fiscală emite următorul ordin:
Articol unic. — Normele privind procedurile simplificate
de vămuire, aprobate prin Ordinul vicepreședintelui Agenției
Naționale de Administrare Fiscală nr. 460/2005, publicat în
Monitorul Oficial al României, Partea I, nr. 291 din 7 aprilie
2005, cu modificările și completările ulterioare, se modifică
și se completează după cum urmează:
— Punctul 5 va avea următorul cuprins:
î5. Aplicarea procedurilor simplificate, potrivit prezentelor
norme, este condiționată de constituirea de către titularul
autorizației a unui depozit anticipat la dispoziția biroului
vamal, care să asigure plata drepturilor vamale datorate,

sau de achitarea acestora de către titularul autorizației, la
biroul vamal, în condițiile prevăzute de Codul de procedură
fiscală.
Este interzisă utilizarea procedurilor simplificate de către
titularul autorizației, dacă sumele disponibile în depozitul
bănesc nu acoperă datoria vamală care trebuie plătită sau
dacă sumele care sunt achitate în momentul efectuării
operațiunii de vămuire nu sting în totalitate datoria vamală.
În aceste cazuri titularul autorizației este obligat să prezinte
mărfurile la biroul vamal și să aplice procedura normală de
vămuire.“

Vicepreședintele Agenției Naționale de Administrare Fiscală,
Gelu Ștefan Diaconu
București, 24 august 2005.
Nr. 6.603.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 781/29.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|047662]
ISSN 1453—4495

PDF compression, OCR, web-optimization with CVISION's PdfCompressor

