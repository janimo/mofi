Anul 173 (XVII) — Nr. 708

PARTEA

I

LEGI, DECRETE, HOTĂRÂRI ȘI ALTE ACTE

Vineri, 5 august 2005

SUMAR
Nr.

Pagina

Nr.

Pagina

HOTĂRÂRI ALE GUVERNULUI ROMÂNIEI
839.
840.
841.
842.

ACTE ALE ORGANELOR DE SPECIALITATE

— Hotărâre privind aprobarea stemelor unor
comune din județul Caraș-Severin...........................

1–5

— Hotărâre privind aprobarea stemei orașului
Breaza, județul Prahova ...........................................

6

— Hotărâre privind aprobarea stemei orașului
Anina, județul Caraș-Severin ....................................

7

— Hotărâre privind aprobarea stemei județului
Arad............................................................................

8

ALE ADMINISTRAȚIEI PUBLICE CENTRALE
689.

— Ordin al ministrului sănătății privind aprobarea
documentației standard de elaborare și prezentare
a ofertei pentru externalizarea serviciilor de
preparare și servire a hranei în unitățile sanitare.....

690.

— Ordin al ministrului sănătății privind aprobarea

DECIZII ALE PRIMULUI-MINISTRU
397.

15

documentației standard de elaborare și prezentare

— Decizie privind aprobarea Regulamentului de
organizare și funcționare a Inspectoratului de Stat
în Construcții — I.S.C. .............................................

a ofertei pentru achiziția serviciilor de preparare și
9–15

servire a hranei în unitățile sanitare .......................

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemelor unor comune
din județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Berliște, Berzovia,
Cornereva, Ezeriș, Lăpușnicu Mare, Sacu, Vermeș, Zăvoi, județul CarașSeverin, prevăzute în anexele nr. 1.1—1.8.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.8.
(3) Anexele nr. 1.1—1.8 și 2.1—2.8 fac parte integrantă din prezenta
hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației
și internelor,
Anghel Andreescu,
secretar de stat
București, 28 iulie 2005.
Nr. 839.

16

2

MONITORUL OFICIAL AL ROMÂNIEI, PARTEA I, Nr. 708/5.VIII.2005
ANEXA Nr. 1.1

ANEXA Nr. 2.1

STEMA

DESCRIEREA ȘI SEMNIFICAȚIILE

comunei Berliște, județul Caraș-Severin

elementelor însumate ale stemei comunei Berliște,
județul Caraș-Severin
Descrierea stemei
Stema comunei Berliște, potrivit anexei nr. 1.1, se
compune dintr-un scut triunghiular cu marginile rotunjite,
tăiat orizontal.
În câmpul superior, pe fond verde, se află trei coroane
de floarea-soarelui, de aur; cea din mijloc este orientată
frontal, cea din dreapta este orientată semiprofil spre
dreapta, iar cea din stânga, semiprofil spre stânga.
În câmpul inferior, pe fond verde, se află o vacă,
orientată spre dreapta, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Localitatea este supranumită Bărăganul Carașului, având
o importantă producție de floarea-soarelui și de grâu.
Vaca semnifică principala ocupație a locuitorilor,
creșterea animalelor.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.2

ANEXA Nr. 2.2

STEMA

DESCRIEREA ȘI SEMNIFICAȚIILE

comunei Berzovia, județul Caraș-Severin

elementelor însumate ale stemei comunei Berzovia,
județul Caraș-Severin
Descrierea stemei
Stema comunei Berzovia, potrivit anexei nr. 1.2, se
compune dintr-un scut triunghiular cu marginile rotunjite,
tăiat de trei fascii: una centrală lată, roșie; două înguste pe
magini, de argint.
În câmpul superior, în partea dreaptă, pe fond albastru,
se află un coif roman, de argint.
În câmpul superior, în partea stângă, pe fond roșu, se
află un clopot terminat cu o cruce treflată, totul de aur.
În câmpul inferior, pe fond albastru, este plasat un butoi
de argint, văzut din față, pe care este desenat un strugure,
însoțit de două frunze de viță-de-vie, de culoare naturală.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Coiful face aluzie la efigiile romane descoperite în zonă,
unde au staționat legiunile romane a III-a Flavia Felix și
a XIII-a Gemina.
Clopotul simbolizează lăcașele de cult care se află în
cele trei sate ale localității.
Butoiul face referire la ocupația tradițională, cultivarea
viței-de-vie și producerea vinului.
Fasciile, de argint și roșie, sunt imaginea metaforică a
ocupației tradiționale din antichitate, arderea minereului.
Coroana murală cu un turn crenelat semnifică faptul că
localitatea are rangul de comună.

3

MONITORUL OFICIAL AL ROMÂNIEI, PARTEA I, Nr. 708/5.VIII.2005
ANEXA Nr. 1.3

ANEXA Nr. 2.3

STEMA

DESCRIEREA ȘI SEMNIFICAȚIILE

comunei Cornereva, județul Caraș-Severin

elementelor însumate ale stemei comunei Cornereva,
județul Caraș-Severin
Descrierea stemei
Stema comunei Cornereva, potrivit anexei nr. 1.3, se
compune dintr-un scut triunghiular cu marginile rotunjite.
În câmp verde este reprezentat un copac dezrădăcinat,
însoțit în dreapta și în stânga de două oi păscând, totul de
argint.
În vârful scutului se află un brâu undat, format din două
fascii unite, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Oile simbolizează ocupația de bază a locuitorilor,
creșterea animalelor.
Arborele reprezintă un pom fructifer și simbolizează
principala sursă economică a zonei.
Cele două fascii unite ale brâului undat simbolizează
albia pârâurilor Ohaba și Ramna, care prin confluența lor
formează râul Belareca.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.4

ANEXA Nr. 2.4

STEMA

DESCRIEREA ȘI SEMNIFICAȚIILE

comunei Ezeriș, județul Caraș-Severin

elementelor însumate ale stemei comunei Ezeriș,
județul Caraș-Severin
Descrierea stemei
Stema comunei Ezeriș, potrivit anexei nr. 1.4, se
compune dintr-un scut triunghiular cu marginile rotunjite,
tăiat.
În partea superioară, în câmp albastru, în centru, se află
o cruce de aur treflată, având la bază o semilună de aur.
În dreapta și în stânga se află câte o ramură cu frunze de
stejar, cu câte două ghinde, de aur.
În partea inferioară, în câmp roșu, pe o terasă verde,
se află plasat un miel privind spre dreapta, de argint.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Crucea și semiluna fac referire la luptele cu turcii,
localitatea fiind plasată în mijlocul conflictelor duse între
otomani și habsburgi între secolele XVII—XVIII pe una
dintre căile de acces ale trupelor otomane către Imperiul
Habsburgic.
Crengile de stejar reprezintă pădurile de foioase din
zonă, iar mielul, ocupația tradițională, oieritul.
Coroana murală cu un turn crenelat semnifică faptul că
localitatea are rangul de comună.

4

MONITORUL OFICIAL AL ROMÂNIEI, PARTEA I, Nr. 708/5.VIII.2005
ANEXA Nr. 1.5

ANEXA Nr. 2.5

STEMA

DESCRIEREA ȘI SEMNIFICAȚIILE

comunei Lăpușnicu Mare, județul Caraș-Severin

elementelor însumate ale stemei
comunei Lăpușnicu Mare, județul Caraș-Severin
Descrierea stemei
Stema comunei Lăpușnicu Mare, potrivit anexei nr. 1.5,
se compune dintr-un scut triunghiular cu marginile rotunjite,
roșu, încărcat cu un căprior de argint.
În partea superioară, în dreapta și în stânga căpriorului,
se află câte o cruce de aur treflată.
În vârful scutului se află o căprioară păscând, orientată
spre dreapta, de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Cele două cruci reprezintă cele două biserici ortodoxe
din zonă, respectiv Lăpușnicu Mare, construită în anul
1770, și Moceriș, construită în anul 1880.
Căprioara reprezintă bogăția cinegetică a zonei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.6

ANEXA Nr. 2.6

STEMA

DESCRIEREA ȘI SEMNIFICAȚIILE

comunei Sacu, județul Caraș-Severin

elementelor însumate ale stemei comunei Sacu,
județul Caraș-Severin
Descrierea stemei
Stema comunei Sacu, potrivit anexei nr. 1.6, se
compune dintr-un scut tripartit, în fascii.
Câmpul superior este încărcat cu un leu de aur pe fond
albastru, cu privirea spre dreapta și o labă din față ridicată.
Fascia din mijloc este de argint și conține șase monezi
negre.
În vârful scutului, în câmp roșu, se află un sac de argint
cu gura neagră, din care iese un mănunchi de spice de
aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Leul de aur semnifică independența, puterea.
Sacul (de la care provine și numele comunei) și spicele
de grâu aurii semnifică bogăția zonei.
Monezile reprezintă vestigiile arheologice descoperite pe
teritoriul comunei.
Coroana murală cu un turn crenelat semnifică faptul că
localitatea are rangul de comună.

5

MONITORUL OFICIAL AL ROMÂNIEI, PARTEA I, Nr. 708/5.VIII.2005
ANEXA Nr. 1.7

ANEXA Nr. 2.7

STEMA

DESCRIEREA ȘI SEMNIFICAȚIILE

comunei Vermeș, județul Caraș-Severin

elementelor însumate ale stemei comunei Vermeș,
județul Caraș-Severin
Descrierea stemei
Stema comunei Vermeș, potrivit anexei nr. 1.7, se
compune dintr-un scut triunghiular cu marginile rotunjite,
tăiat de un brâu undat, de argint.
În partea superioară, în câmp roșu, se află o cunună
din patru spice de grâu, de aur.
În vârful scutului, în câmp verde, se află un cap de
cerb, văzut din față.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Brâul undat simbolizează albia râului Pogonici și
vecinătatea cu râul Timiș.
Cununa cu spicele de grâu simbolizează activitatea de
bază a locuitorilor zonei, agricultura.
Capul de cerb reprezintă bogăția cinegetică a zonei.
Coroana murală cu un turn crenelat semnifică faptul că
localitatea are rangul de comună.

ANEXA Nr. 1.8

ANEXA Nr. 2.8

STEMA

DESCRIEREA ȘI SEMNIFICAȚIILE

comunei Zăvoi, județul Caraș-Severin

elementelor însumate ale stemei comunei Zăvoi,
județul Caraș-Severin
Descrierea stemei
Stema comunei Zăvoi, potrivit anexei nr. 1.8, se
compune dintr-un scut triunghiular cu marginile rotunjite,
împărțit în istițiune.
În partiția din dreapta, în câmp roșu, se află un măr de
aur cu codița și frunzulița spre stânga.
În partiția din stânga, în câmp roșu, se află un brad
dezrădăcinat, de argint.
În vârful scutului, în câmp verde, se află un zid
semicircular din patru rânduri de cărămizi întrețesute, sub
care se află o elice de aur.
Scutul este trimbrat de o coroană murală de argint cu
un turn crenelat.
Semnificațiile elementelor însumate
Bradul reprezintă bogăția silvică a zonei.
Mărul semnifică bogăția pomicolă a zonei.
Elicea simbolizează activitatea hidroenergetică, prin
prezența barajului de la Poiana Mărului.
Zidul semnifică prezența efigiilor romane și trecutul
istoric al localității.
Coroana murală cu un turn crenelat semnifică faptul că
localitatea are rangul de comună.

6

MONITORUL OFICIAL AL ROMÂNIEI, PARTEA I, Nr. 708/5.VIII.2005
GUVERNUL ROMÂNIEI

HOTĂRÂRE
privind aprobarea stemei orașului Breaza, județul Prahova
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Breaza, județul Prahova,
prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației
și internelor,
Anghel Andreescu,
secretar de stat
București, 28 iulie 2005.
Nr. 840.

ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

orașului Breaza, județul Prahova

elementelor însumate ale stemei orașului Breaza,
județul Prahova
Descrierea stemei
Stema orașului Breaza, potrivit anexei nr. 1, se
compune dintr-un scut triunghiular cu marginile rotunjite,
tăiat de o fascie undată, de argint.
În prima partiție, în câmp de purpură, se află portalul de
la intrarea curții familiei Brâncoveanu, de argint, surmontat
de o coroană de Principe al Sfântului Imperiu.
În a doua partiție, în câmp albastru, deasupra unei
terase verzi, se află Crucea Eroilor de pe dealul Gurga, de
argint.
Scutul ete trimbrat de o coroană murală de argint cu
trei turnuri crenelate.
Semnificațiile elementelor însumate
Portalul de la intrarea curții familiei Brâncoveanu face
referire la fosta moșie Breaza, stăpânită mai multe secole
de această familie și care este în prezent vatră a actualei
așezări.
Coroana de Principe al Sfântului Imperiu simbolizează
titlul acordat domnitorului Constantin Brâncoveanu în
anul 1695.
Crucea Eroilor de pe dealul Gurga este monumentul
reprezentativ al localității și semnifică jertfa celor 365 de
eroi, fii ai localității Breaza, care au luptat în Războiul de
Independență din 1877—1878 și în Primul Război Mondial
din 1914—1918.
Coroana murală cu trei turnuri crenelate semnifică faptul
că localitatea are rangul de oraș.

7

MONITORUL OFICIAL AL ROMÂNIEI, PARTEA I, Nr. 708/5.VIII.2005
GUVERNUL ROMÂNIEI

HOTĂRÂRE
privind aprobarea stemei orașului Anina,
județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Anina, județul CarașSeverin, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației
și internelor,
Anghel Andreescu,
secretar de stat
București, 28 iulie 2005.
Nr. 841.

ANEXA Nr. 1

ANEXA Nr. 2

STEMA

DESCRIEREA ȘI SEMNIFICAȚIILE

orașului Anina, județul Caraș-Severin

elementelor însumate ale stemei orașului Anina,
județul Caraș-Severin
Descrierea stemei
Stema orașului Anina, potrivit anexei nr. 1, se compune
dintr-un scut triunghiular cu marginile rotunjite, tăiat și
despicat.
În prima partiție, în câmp albastru, se află o gură de
mină de argint, cu negru, plasată central, în care broșează
două ciocane de aur.
În câmp inferior, pe fond verde, în partea stângă, se
află un cap de cerb privind spre dreapta, de argint.
În câmp inferior, pe fond verde, în partea dreaptă, se
află un pod de argint cu două piloane vizibile.
Scutul este trimbrat de o coroană murală de argint cu
trei turnuri crenelate.
Semnificațiile elementelor însumate
Mina este simbolul reprezentativ al localității, vechi
centru minier.
Podul reprezintă un vechi monument istoric al orașului.
Cerbul semnifică bogăția cinegetică a zonei.
Coroana murală cu trei turnuri crenelate semnifică faptul
că localitatea are rangul de oraș.

8

MONITORUL OFICIAL AL ROMÂNIEI, PARTEA I, Nr. 708/5.VIII.2005
GUVERNUL ROMÂNIEI

HOTĂRÂRE
privind aprobarea stemei județului Arad
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema județului Arad, prevăzută în
anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației
și internelor,
Anghel Andreescu,
secretar de stat
București, 28 iulie 2005.
Nr. 842.

ANEXA Nr. 1
STEMA

județului Arad

ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei județului Arad
Descrierea stemei
Stema județului Arad, potrivit anexei nr. 1, se compune
dintr-un scut triunghiular cu marginile rotunjite, scartelat.
În partea superioară, în cartierul din stânga, în câmp
roșu, se află o cruce de argint cu brațele treflate, înconjurată
de două ramuri de stejar, cu frunze și ghinde de aur.
În partea superioară, în cartierul din dreapta, în câmp
albastru, se află o cetate de argint cu trei turnuri, cu
acoperiș conic și având o poartă deschisă.
În partea inferioară, în cartierul din stânga, pe fond
auriu, se află două benzi undate, de culoare albastră.
În partea inferioară, în cartierul din dreapta, pe fond
roșu, se află un ciorchine de strugure cu boabele de aur și
o frunză de viță-de-vie de argint.
Semnificațiile elementelor însumate
Cetatea evocă rolul pe care l-au avut fortificațiile în
luptele de apărare.
Crucea treflată amintește de edificiile religioase existente
de-a lungul secolelor pe aceste meleaguri, evidențiind
credința străbună și contribuția ei la lupta pentru unitate
națională.
Ciorchinele de strugure împreună cu frunza de
viță-de-vie semnifică vechea podgorie a Aradului, iar fasciile
undate simbolizează râurile ce străbat teritoriul județului, și
anume Mureșul și Crișul Alb.

MONITORUL OFICIAL AL ROMÂNIEI, PARTEA I, Nr. 708/5.VIII.2005

DECIZII

ALE

9

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind aprobarea Regulamentului de organizare și funcționare a Inspectoratului de Stat
în Construcții — I.S.C.
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
în baza art. 3 alin. (2) lit. n) din Ordonanța de urgență a Guvernului nr. 11/2004 privind stabilirea unor măsuri de
reorganizare în cadrul administrației publice centrale, aprobată cu modificări și completări prin Legea nr. 228/2004, cu
modificările și completările ulterioare,
având în vedere dispozițiile art. 7 din Ordonanța Guvernului nr. 63/2001 privind înființarea Inspectoratului de Stat
în Construcții — I.S.C., aprobată cu modificări prin Legea nr. 707/2001,
primul-ministru al Guvernului României emite următoarea decizie:
Art. 1. — Se aprobă Regulamentul de organizare și
funcționare a Inspectoratului de Stat în Construcții —
I.S.C., instituție publică cu personalitate juridică, aflată în
subordinea Guvernului și în coordonarea primului-ministru,
prin Cancelaria Primului-Ministru, cuprins în anexa care
face parte integrantă din prezenta decizie.

Art. 2. — La data intrării în vigoare a prezentei decizii
își încetează aplicabilitatea Regulamentul de organizare și
funcționare al Inspectoratului de Stat în Construcții —
I.S.C., aprobat prin Decizia primului-ministru nr. 125/2004,
precum și orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 1 august 2005.
Nr. 397.
ANEXĂ

REGULAMENT
de organizare și funcționare a Inspectoratului de Stat în Construcții — I.S.C.
CAPITOLUL I
Dispoziții generale
Art. 1. — Inspectoratul de Stat în Construcții — I.S.C.,
denumit în continuare I.S.C., este organizat și funcționează
potrivit prevederilor Ordonanței Guvernului nr. 63/2001
privind înființarea Inspectoratului de Stat în Construcții —
I.S.C., aprobată cu modificări prin Legea nr. 707/2001, și
ale art. 3 alin. (2) lit. n) din Ordonanța de urgență a
Guvernului nr. 11/2004 privind stabilirea unor măsuri de
reorganizare în cadrul administrației publice centrale,
aprobată cu modificări și completări prin Legea
nr. 228/2004, cu modificările și completările ulterioare.
Art. 2. — I.S.C. funcționează în subordinea Guvernului
României și în coordonarea primului-ministru, prin
Cancelaria Primului-Ministru.
Art. 3. — I.S.C. este instituție publică cu personalitate
juridică, finanțată integral din venituri proprii, cu sediul în
municipiul București, str. Apolodor nr. 17, sectorul 5, și își
desfășoară activitatea în conformitate cu actele normative
aplicabile în domeniu și cu prezentul regulament.
Art. 4. — În sensul prezentului regulament, prin
termenul construcții se înțelege clădirile de orice fel —

social-culturale, administrative, industriale, comerciale, de
cult, sportive, de învățământ, sănătate, hotelurile, sediile
instituțiilor publice etc. — și instalațiile aferente acestora,
drumurile, căile ferate și metroul, podurile, tunelele și
celelalte lucrări de artă, pistele de aviație, construcțiile
hidrotehnice, amenajările portuare, turnurile, coșurile de
fum, rezervoarele, lucrările tehnico-edilitare, rețelele de
petrol și gaze, construcțiile pentru transportul fluidelor,
precum și orice intervenție asupra acestora.
CAPITOLUL II
Atribuții
Art. 5. — I.S.C. are următoarele atribuții:
1. exercită controlul statului privind realizarea cerințelor
esențiale ale construcțiilor, respectiv rezistența mecanică și
stabilitatea, securitatea în exploatare, securitatea la incendii,
igiena, sănătatea oamenilor, refacerea și protecția mediului,
izolația termică, hidrofugă și economia de energie, protecția
împotriva zgomotului, în toate etapele de proiectare,
execuție și exploatare, în conformitate cu reglementările
tehnice în vigoare;

10

MONITORUL OFICIAL AL ROMÂNIEI, PARTEA I, Nr. 708/5.VIII.2005

2. exercită controlul statului privind respectarea
prevederilor actelor normative în vigoare în domeniul
disciplinei în urbanism și al amenajării teritoriului;
3. verifică la organele de specialitate ale administrației
publice locale legalitatea emiterii autorizațiilor de
construire, conform reglementărilor în vigoare;
4. avizează, în conformitate cu prevederile Hotărârii
Guvernului nr. 1.072/2003 privind avizarea de către
Inspectoratul de Stat în Construcții a documentațiilor
tehnico-economice pentru obiectivele de investiții finanțate
din fonduri publice, documentațiile tehnico-economice
aferente obiectivelor de investiții noi, finanțate din fonduri
publice sau din credite externe, contractate ori garantate
de stat, cu valori mai mari sau egale cu 10 miliarde lei
ROL (1 milion lei RON), precum și documentațiile tehnicoeconomice pentru lucrările de reparații, reabilitări,
consolidări, restaurări ale construcțiilor existente finanțate
din fonduri publice, indiferent de valoare;
5. analizează și autorizează fazele determinante ale
construcțiilor stabilite conform reglementărilor tehnice sau
legale; participă la fazele determinante stabilite conform
reglementărilor în vigoare; verifică îndeplinirea de către
factorii implicați a cerințelor de calitate cuprinse în
proiectele de execuție și reglementările tehnice specifice și
autorizează continuarea execuției lucrărilor de construcții
numai în cazul îndeplinirii acestor cerințe;
6. emite acorduri pentru intervenții asupra construcțiilor
existente și noi, inclusiv schimbarea destinației acestora;
7. verifică respectarea reglementărilor în vigoare privind
organizarea și funcționarea stațiilor de betoane,
balastierelor, carierelor, stațiilor de mixturi asfaltice;
8. verifică la agenții economici cu activitate în
construcții, precum și la producători, distribuitori și alte
persoane responsabile pentru introducerea pe piață a
produselor pentru construcții respectarea prevederilor legale
în vigoare ce reglementează controlul și atestarea calității
și produselor de construcții;
9. verifică controlul intern al proceselor privind
asigurarea calității în construcții la societățile cu activitate
în construcții, respectiv proiectanți, executanți, consultanți în
construcții, stații de betoane, stații de mixturi asfaltice,
laboratoare de încercări, elaboratori de agremente tehnice,
organisme de certificare sisteme de calitate și produse;
10. verifică respectarea reglementărilor referitoare la
recepția construcțiilor, întocmirea, păstrarea și completarea
Cărții tehnice a construcțiilor;
11. verifică modul de respectare a agrementelor
tehnice, referitor la caracteristicile, domeniul și condițiile de
utilizare ale produselor agrementate, astfel încât să fie
asigurate cerințele de calitate a construcțiilor, și poate
dispune, după caz, reanalizarea sau suspendarea
agrementelor tehnice;
12. verifică, la proprietarii și utilizatorii de construcții,
respectarea reglementărilor privind urmărirea curentă a
construcțiilor și urmărirea specială în exploatare a
construcțiilor, în cazurile când aceasta a fost stabilită prin
norme și proiecte;
13. pentru punerea în siguranță a vieții oamenilor, I.S.C.
dispune proprietarilor, administratorilor sau utilizatorilor,
după caz:
a) efectuarea de expertize tehnice la construcții,
indiferent de forma de proprietate și de destinația acestora,
atunci când, în urma inspecției, se concluzionează astfel;
b) încetarea utilizării construcțiilor după producerea unor
accidente tehnice sau dezastre, când în urma unei

expertize se concluzionează că este pusă în pericol viața
cetățenilor;
14. avizează Programul anual de reglementări tehnice în
construcții propus de structurile de resort ale Ministerului
Transporturilor, Construcțiilor și Turismului, participă la
elaborarea acestora, în condițiile legii, și a regulamentului
intern;
15. inițiază proiecte de acte normative în domeniile de
activitate și domeniile conexe;
16. inițiază, ori de câte ori este necesar, revizuirea
reglementărilor tehnice în construcții, urbanism și
amenajarea teritoriului, în scopul îmbunătățirii conținutului
acestora;
17. avizează, din punct de vedere al tehnicii legislative,
prin Direcția generală juridică, reglementările tehnice,
înainte de publicarea acestora;
18. verifică și ia măsurile ce se impun pentru punerea
în siguranță a monumentelor și siturilor istorice, precum și
a clădirilor aflate în patrimoniul cultural, asigurând în limita
fondurilor disponibile cofinanțarea lucrărilor de proiectare și
execuție pentru consolidarea și restaurarea acestora în
colaborare cu Ministerul Culturii și Cultelor;
19. colaborează cu instituțiile de învățământ superior, de
cercetare, laboratoare de încercări, în vederea elaborării de
expertize, rapoarte de cercetare, rapoarte de încercări,
soluții și proiecte de consolidare etc., necesare în
activitatea de control privind rezistența mecanică și
stabilitatea construcțiilor, izolarea termică a acestora,
punerea în siguranță a construcțiilor și a terenurilor
aferente, precum și la verificarea calității produselor de
construcții;
20. execută încercări de laborator necesare pentru
fundamentarea unor rezultate și concluzii proprii în
controalele efectuate, scop în care se dotează cu
echipamente de laborator specifice;
21. dispune suspendarea funcționării balastierelor și
carierelor care afectează rezistența și stabilitatea
construcțiilor din vecinătatea acestora;
22. dispune suspendarea funcționării, până la realizarea
cerințelor de calitate, a stațiilor de betoane, stațiilor de
mixturi asfaltice, a balastierelor și laboratoarelor de
încercări;
23. dispune sau propune, după caz, suspendarea ori
retragerea atestatului pentru responsabilul tehnic cu
execuția, verificatorul de proiecte, expertul tehnic, în cazul
nerespectării de către aceștia a reglementărilor legale
privind cerințele de asigurare a calității în construcții;
24. autorizează personalul de specialitate din construcții
pentru funcțiile de: diriginte de șantier, responsabil cu
controlul calității în construcții, responsabil cu urmărirea
comportării în exploatare a construcțiilor, șef de laborator
încercări în construcții, șef stație betoane, șef stație
producere agregate, șef stație mixturi asfaltice, specialist
verificări nedistructive pe beton și metal în construcții;
25. suspendă sau retrage autorizațiile personalului de
specialitate autorizat de I.S.C., în cazul nerespectării
cerințelor de asigurare a calității în construcții; încetarea
suspendării sau retragerii autorizațiilor se face în baza
regulamentelor în vigoare la data solicitării;
26. autorizează laboratoarele de analiză și încercări în
activitatea de construcții;
27. primește și rezolvă sau, după caz, transmite spre
soluționare celor în drept, potrivit competențelor acestora,
sesizările persoanelor fizice și juridice cu privire la

MONITORUL OFICIAL AL ROMÂNIEI, PARTEA I, Nr. 708/5.VIII.2005
încălcarea prevederilor legale și a reglementărilor tehnice în
vigoare;
28. elaborează și actualizează, ori de câte ori este
necesar, normele interne, procedurile, instrucțiunile și
stabilește mijloacele și metodele pentru desfășurarea
activității proprii; asigură dotarea tehnică necesară realizării
activităților specifice;
29. publică procedurile și instrucțiunile privind activitățile
sale specifice, aprobate prin ordin al inspectorului general
de stat;
30. elaborează periodic sinteze și evaluări privind
calitatea și disciplina în construcții, urbanism și amenajarea
teritoriului, pe care le comunică autorităților și instituțiilor
publice cu atribuții în domeniu;
31. organizează, cu avizul Ministerului Educației și
Cercetării și, după caz, al Ministerului Muncii, Solidarității
Sociale și Familiei, cursuri de calificare pentru personalul
cu studii medii și de formare continuă și perfecționare
profesională pentru personalul cu studii superioare în
domeniul construcțiilor;
32. constată contravențiile și infracțiunile în toate
domeniile specifice de control, aplică sancțiunile prevăzute
de lege, respectiv sesizează organele abilitate potrivit legii
și, după caz, oprește lucrările realizate în mod
necorespunzător.
Art. 6. — I.S.C. desfășoară activități cu caracter specific
privind:
a) redactarea de publicații de specialitate și studii de
sinteză;
b) instruiri în domeniul disciplinei în urbanism și calității
în construcții;
c) manifestări tehnice privind problematica specifică
activității în domeniul construcțiilor. I.S.C. acordă diplome
de merit persoanelor fizice și/sau juridice, pentru activitatea
desfășurată.
Art. 7. — I.S.C. desfășoară orice alte activități dispuse
prin actele normative în vigoare sau prin decizii ale
primului-ministru.
CAPITOLUL III
Organizare
Art. 8. — (1) Structura organizatorică a I.S.C. este
prevăzută în anexa nr. 1.
(2) Numărul maxim de posturi care poate fi utilizat de
I.S.C. este prevăzut în anexa nr. 2.
Art. 9. — (1) I.S.C. are în subordine inspectoratele
județene în construcții și Inspectoratul în Construcții al
Municipiului București — unități fără personalitate juridică.
(2) Organizarea inspectoratelor județene în construcții se
aprobă de inspectorul general de stat al I.S.C.
(3) În vederea coordonării activității inspectoratelor
județene în construcții, respectiv al municipiului București,
I.S.C. are în subordine un număr de structuri teritoriale,
denumite inspectorate teritoriale, unități fără personalitate
juridică.
(4) Inspectoratele teritoriale sunt înființate cu avizul
conform al Cancelariei Primului-Ministru, prin hotărâre a
consiliului de conducere, la propunerea inspectorului
general de stat al I.S.C.
(5) Organizarea inspectoratelor teritoriale în construcții
se aprobă de către inspectorul general de stat al I.S.C. și
este prevăzută în anexele nr. 3 și 4.
(6) Anexele nr. 1—4 fac parte integrantă din prezentul
regulament.

11

CAPITOLUL IV
Organele de conducere
Art. 10. — (1) Conducerea I.S.C. este asigurată de
consiliul de conducere, compus din 5 membri, numiți prin
decizie a primului-ministru.
(2) Conducera executivă a I.S.C. este asigurată de
inspectorul general de stat, care este și președintele
consiliului de conducere.
(3) Salarizarea inspectorului general de stat este
stabilită prin decizie a primului-ministru.
(4) Indemnizația de ședință a fiecăruia dintre cei
5 membri ai consiliului de conducere este stabilită în
procent de 20% din salariul președintelui consiliului de
conducere — inspector general de stat.
Art. 11. — Consiliul de conducere are următoarele
atribuții și competențe:
1. avizează propunerile inspectorului general de stat
pentru modificarea și completarea Regulamentului de
organizare și funcționare a Inspectoratului de Stat în
Construcții — I.S.C. și le înaintează spre aprobare
primului-ministru, prin Cancelaria Primului-Ministru;
2. aprobă raportul de activitate al I.S.C. pentru perioada
anterioară și propunerile privind activitatea pentru perioada
următoare;
3. aprobă bugetul de venituri și cheltuieli al I.S.C. și îl
înaintează spre avizare primului-ministru, prin Cancelaria
Primului-Ministru;
4. aprobă Regulamentul intern al Inspectoratului de Stat
în Construcții — I.S.C.;
5. aprobă numirea și revocarea inspectorilor generali
adjuncți, a secretarului general și a inspectorilor-șefi ai
inspectoratelor teritoriale, la propunerea inspectorului
general de stat;
6. aprobă programul anual de investiții al I.S.C.;
7. asigură negocierea contractului colectiv de muncă cu
reprezentanții salariaților, în condițiile legii;
8. aprobă închirierea de clădiri, spații și terenuri,
necesare desfășurării corespunzătoare a activității;
9. aprobă scoaterea din funcțiune și valorificarea, în
condițiile legii, a bunurilor din patrimoniul I.S.C.;
10. aprobă tarifele pentru prestațiile specifice executate
și pentru autorizațiile emise, prevăzute în prezentul
regulament;
11. aprobă, numai pentru cazurile în care luarea unor
decizii complexe impune cunoștințe de strictă specialitate,
încheierea unor contracte cu experți, consilieri sau
consultanți din afara I.S.C.; sumele cuvenite pentru aceste
prestații vor fi prevăzute în bugetul de venituri și cheltuieli;
12. poate delega, pe perioadă determinată, o parte din
atribuțiile sale președintelui acestuia sau altor persoane cu
funcții de conducere;
13. exercită orice alte atribuții care îi revin conform
prevederilor legale, prezentului regulament sau potrivit
deciziilor primului-ministru.
Art. 12. — (1) Consiliul de conducere se întrunește
lunar sau, la solicitarea președintelui ori a unei treimi din
numărul membrilor săi, ori de câte ori este necesar.
(2) Ședința este prezidată de către președinte, iar în
lipsa acestuia, de către unul dintre membri, desemnat de
către președinte.
(3) Ședințele consiliului de conducere se desfășoară în
prezența a cel puțin jumătate plus unu din numărul
membrilor săi.

12

MONITORUL OFICIAL AL ROMÂNIEI, PARTEA I, Nr. 708/5.VIII.2005

(4) Hotărârile consiliului de conducere se iau cu
majoritatea membrilor acestuia.
Art. 13. — Președintele Consiliului de conducere al
I.S.C., în calitatea sa de inspector general de stat, are
următoarele atribuții și competențe:
1. conduce întreaga activitate executivă a I.S.C.;
2. emite ordine, în condițiile legii;
3. stabilește organizarea internă a inspectoratelor
județene în construcții și a inspectoratelor teritoriale;
4. numește și revocă, după caz, inspectorii generali
adjuncți, secretarul general, inspectorii-șefi ai inspectoratelor
teritoriale și adjuncții acestora, respectiv inspectorii-șefi
județeni și adjuncții acestora;
5. emite ordine privind angajarea sau concedierea
personalului de conducere, de execuție și auxiliar din
I.S.C.;
6. prezintă consiliului de conducere spre aprobare
proiectul bugetului de venituri și cheltuieli al I.S.C. și îl
înaintează primului-ministru spre avizare, prin Cancelaria
Primului-Ministru;
7. aprobă defalcarea listei de investiții pe inspectoratele
județene și, după caz, pe structurile teritoriale și
repartizează parcul auto pe fiecare inspectorat județean,
respectiv structură teritorială;
8. aprobă prin ordin procedurile și instrucțiunile privind
activitățile specifice ale I.S.C.;
9. dispune, conform atribuțiilor, suspendarea atestatelor
și autorizațiilor emise de I.S.C. pentru personalul de
specialitate;
10. propune suspendarea de agremente tehnice în cazul
în care se constată nerespectarea caracteristicilor, a
condițiilor de fabricație și de utilizare sau comportarea
necorespunzătoare în exploatare a produselor;
11. împuternicește directorul general al Direcției
generale juridice să reprezinte, prin Direcția contencios,
I.S.C. în fața instanțelor judecătorești, parchetelor și
celorlalte organe administrative sau jurisdicționale, să
semneze, în numele și pe seama inspectorului general de
stat, cererile adresate acestora, căile de atac, apărările,
delegațiile de reprezentare ale consilierilor juridici, precum
și celelalte acte cu caracter juridic;
12. poate delega o parte din atribuții inspectorilor
generali adjuncți și/sau inspectorilor-șefi ai structurilor
teritoriale, în limita mandatului dat;
13. exercită orice alte atribuții care îi revin prin
prezentul regulament, prin hotărârile consiliului de
conducere, prin deciziile primului-ministru, precum și din
celelalte prevederi legale în vigoare.
CAPITOLUL V
Bugetul de venituri și cheltuieli
Art. 14. — (1) I.S.C. se finanțează integral din venituri
proprii.
(2) În afara veniturilor constituite în temeiul prevederilor
Legii nr. 10/1995 privind calitatea în construcții, cu
modificările ulterioare, și ale Legii nr. 50/1991 privind
autorizarea executării lucrărilor de construcții, republicată,
cu modificările ulterioare, I.S.C. poate realiza venituri și din
activitățile de autorizare a laboratoarelor de încercări în
construcții și a personalului de specialitate în construcții,
redactarea de publicații de specialiate, instruiri în domeniul
științific de activitate.

Art. 15. — (1) Bugetul de venituri și cheltuieli al I.S.C.
este aprobat de consiliul de conducere și avizat de primulministru, potrivit prevederilor legale.
(2) Bugetul de venituri și cheltuieli va asigura integral
fondurile necesare pentru realizarea atribuțiilor prevăzute în
prezentul regulament, în scopul desfășurării activității în
conformitate cu legislația în materie și cu orice alte acte
normative sau dispoziții ale primului-ministru, care
reglementează domeniul de activitate.
(3) Bugetul de venituri și cheltuieli se rectifică ori de
câte ori activitatea I.S.C. o impune, cu respectarea
procedurilor de aprobare și avizare prevăzute.
(4) Bugetul de venituri și cheltuieli va cuprinde, după
caz, și fondurile necesare pentru colaborările, cofinanțările
și expertizele ce vor fi realizate în vederea punerii în
siguranță a construcțiilor, în scopul protejării vieții
oamenilor.
(5) Excedentul anual rezultat din execuția bugetului de
venituri și cheltuieli rămâne la dispoziția I.S.C. și se
reportează în anul următor.
(6) I.S.C. poate efectua cheltuieli în valută, în condițiile
prevăzute de actele normative în vigoare.
(7) Pentru exercitarea controlului de stat cu privire la
respectarea disciplinei în urbansim și amenajarea teritoriului
și pentru aplicarea unitară a prevederilor legale în domeniul
calității construcțiilor, parcul normat al I.S.C. este de
250 de autoturisme, cu o normă de combustibil de
350 litri/lună/autoturism.
CAPITOLUL VI
Personalul
Art. 16. — Personalul I.S.C. nu se încadrează în
categoria funcționarilor publici.
Art. 17. — Personalul I.S.C. este personal contractual și
se supune prevederilor legislației generale a muncii,
prezentului regulament, regulamentului intern și contractului
colectiv de muncă aplicabil.
Art. 18. — Personalul I.S.C. are atribuții de control, în
baza reglementărilor legale în vigoare și potrivit domeniului
de activitate.
Art. 19. — Personalul I.S.C. beneficiază de echipament
de protecție, în condițiile legii.
Art. 20. — Drepturile salariale și celelalte drepturi
evaluate sau evaluabile pecuniar ori de personal se
stabilesc potrivit contractului colectiv de muncă aplicabil.
CAPITOLUL VII
Relațiile
Art. 21. — În vederea armonizării cu legislația
internațională, precum și a luării măsurilor de punere în
siguranță a construcțiilor, în scopul protejării vieții
oamenilor, I.S.C. poate încheia contracte sau convenții de
colaborare și/sau de cooperare pe plan național și/sau
internațional, în domeniul său de activitate, în condițiile
legii, cu alte organe/organisme similare, cu instituții de
învățământ superior, de cercetare, precum și cu persoane
fizice sau juridice din țară și/sau din străinătate.
CAPITOLUL VIII
Dispoziții tranzitorii și finale
Art. 22. — În termen de 3 zile de la aprobarea
prezentului regulament, consiliul de conducere va aproba
noul Regulament intern al Inspectoratului de Stat în
Construcții — I.S.C.

*) Anexa nr. 1 este reprodusă în facsimil.

INSPECTORATUL DE STAT ÎN CONSTRUCȚII
Nr. total de posturi: 1.360, din care de conducere: 180
Alte compartimente specifice pot fi înființate
prin decizie a inspectorului general de stat, conform
regulamentului intern.

ANEXA Nr. 1*)

MONITORUL OFICIAL AL ROMÂNIEI, PARTEA I, Nr. 708/5.VIII.2005
13

14

MONITORUL OFICIAL AL ROMÂNIEI, PARTEA I, Nr. 708/5.VIII.2005
ANEXA Nr. 2

INSPECTORATUL DE STAT ÎN CONSTRUCȚII
NUMĂRUL
maxim de posturi care poate fi utilizat de Inspectoratul de Stat în Construcții — I.S.C.
Nr.
crt.

1.
2.
3.

Inspectoratul de Stat în Construcții — I.S.C.

Numărul maxim
de
posturi

Din care:
numărul maxim
de posturi de conducere

Aparat central
Inspectorate teritoriale în construcții
Inspectorate județene în construcții

127
209
1.024

37
44
99

TOTAL:

1.360

180

ANEXA Nr. 3

INSPECTORATUL DE STAT ÎN CONSTRUCȚII
STRUCTURA ORGANIZATORICĂ
a unui inspectorat teritorial în construcții

INSPECTOR TERITORIAL-ȘEF

INSPECTOR TERITORIAL ADJUNCT

SERVICIUL DE COORDONARE
INSPECTORATE JUDEȚENE

SERVICIUL FINANCIAR-CONTABILITATE,
PERSONAL

COMPARTIMENTUL JURIDIC

3—5 INSPECTORATE JUDEȚENE
ÎN CONSTRUCȚII

ANEXA Nr. 4

INSPECTORATUL DE STAT ÎN CONSTRUCȚII
INSPECTORATE TERITORIALE ÎN CONSTRUCȚII/INSPECTORATE JUDEȚENE ÎN CONSTRUCȚII
Nr.
crt.

Inspectoratele teritoriale în construcții/
Inspectoratele județene în construcții

1.

I.T.C. Alexandria

2.

I.T.C. Bacău

3.

I.T.C. Brașov

I.J.C.
I.J.C.
I.J.C.
I.J.C.
I.J.C.
I.J.C.
I.J.C.
I.J.C.
I.J.C.
I.J.C.
I.J.C.
I.J.C.

Teleorman
Argeș
Olt
Bacău
Neamț
Vrancea
Galați
Brașov
Covasna
Harghita
Sibiu
Mureș

Adresa sediului

Alexandria, Str. Independenței nr. 4B, bl. 306, sc. A, ap. 1—2

Bacău, str. Pictor Aman nr. 9D

Brașov, calea București nr. 10D

MONITORUL OFICIAL AL ROMÂNIEI, PARTEA I, Nr. 708/5.VIII.2005
Nr.
crt.

Inspectoratele teritoriale în construcții/
Inspectoratele județene în construcții

4.

I.T.C. București

5.

I.T.C. Constanța

6.

I.T.C. Craiova

7.

I.T.C. Cluj

8.

I.T.C. Iași

9.

I.T.C. Ploiești

10.

I.T.C. Oradea

11.

I.T.C. Timișoara

I.C.M. București
I.J.C. Călărași
I.J.C. Ilfov
I.J.C. Giurgiu
I.J.C. Constanța
I.J.C. Brăila
I.J.C. Tulcea
I.J.C. Ialomița
I.J.C. Dolj
I.J.C. Gorj
I.J.C. Vâlcea
I.J.C. Mehedinți
I.J.C. Cluj
I.J.C. Alba
I.J.C. Bistrița-Năsăud
I.J.C. Maramureș
I.J.C. Iași
I.J.C. Vaslui
I.J.C. Botoșani
I.J.C. Suceava
I.J.C. Prahova
I.J.C. Buzău
I.J.C. Dâmbovița
I.J.C. Bihor
I.J.C. Arad
I.J.C. Sălaj
I.J.C. Satu Mare
I.J.C. Timiș
I.J.C. Caraș-Severin
I.J.C. Hunedoara

15

Adresa sediului

București, Splaiul Unirii nr. 10, bl. B5, tronson 1—4, sectorul 4

Constanța, str. Flămânzi nr. 50—52

Craiova, Str. Unirii nr. 9

Cluj-Napoca, Calea Dorobanților nr. 70

Iași, str. Păcurari nr. 162

Ploiești, str. Gheorghe Doja nr. 34—38

Oradea, str. Vasile Alecsandri nr. 21—23

Timișoara, str. Romulus nr. 60

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea documentației standard de elaborare și prezentare a ofertei pentru externalizarea
serviciilor de preparare și servire a hranei în unitățile sanitare
Având în vedere Referatul de aprobare al Serviciului achiziții publice nr. M.C. 8.090/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu modificările
ulterioare,
ministrul sănătății emite următorul ordin:
Art. 1. — Se aprobă documentația standard de
elaborare și prezentare a ofertei pentru externalizarea
serviciilor de preparare și servire a hranei în unitățile
sanitare, prevăzută în anexa*) care face parte integantă din
prezentul ordin.
Art. 2. — Documentația este obligatorie pentru unitățile

sanitare din sistemul public de sănătate.
Art. 3. — Direcțiile din cadrul Ministerului Sănătății și
unitățile sanitare implicate vor duce la îndeplinire prezentul
ordin.
Art. 4. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 28 iunie 2005.
Nr. 689.
*) Anexa se publică ulterior în Monitorul Oficial al României, Partea I, nr. 708 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial”, București, șos. Panduri nr. 1.

16

MONITORUL OFICIAL AL ROMÂNIEI, PARTEA I, Nr. 708/5.VIII.2005

MINISTERUL SĂNĂTĂȚII

ORDIN
privind aprobarea documentației standard de elaborare și prezentare a ofertei
pentru achiziția serviciilor de preparare și servire a hranei în unitățile sanitare
Având în vedere Referatul de aprobare al Serviciului achiziții publice nr. M.C. 8.085/2005,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările ulterioare,
ministrul sănătății emite următorul ordin:
Art. 1. — Se aprobă documentația standard de
elaborare și prezentare a ofertei pentru achiziția serviciilor
de preparare și servire a hranei în unitățile sanitare,
prevăzută în anexa*) care face parte integantă din
prezentul ordin.
Art. 2. — Documentația este obligatorie pentru unitățile

sanitare din sistemul public de sănătate.
Art. 3. — Direcțiile din cadrul Ministerului Sănătății și
unitățile sanitare implicate vor duce la îndeplinire prezentul
ordin.
Art. 4. — Prezentul ordin se va publica în Monitorul
Oficial al României, Partea I.

Ministrul sănătății,
Mircea Cinteză
București, 28 iunie 2005.
Nr. 690.
*) Anexa se publică ulterior în Monitorul Oficial al României, Partea I, nr. 708 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial”, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 708/5.VIII.2005 conține 16 pagini.

Prețul: 1,05 lei noi/10.500 lei vechi

&JUYDGY|046931]
ISSN 1453—4495

