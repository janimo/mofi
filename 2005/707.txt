PARTEA

Anul 173 (XVII) — Nr. 707

I

Vineri, 5 august 2005

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

Nr.
privind aprobarea Normei sanitare veterinare care

DECIZII ALE CURȚII CONSTITUȚIONALE
Decizia nr. 391 din 12 iulie 2005 referitoare la excepția
de neconstituționalitate a dispozițiilor art. 215
alin. 3 și 4 din Codul penal ...................................

aprobă

— Hotărâre privind modificarea unor acte
normative în domeniul agriculturii ............................

1–3

3–7

ALE

de

diagnostic

stabilind

probelor și criterii pentru evaluarea testelor de

67.

7–8

— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare cu
privire la măsurile pentru controlul pestei porcine

— Ordin al președintelui Autorității Naționale
Sanitare Veterinare și pentru Siguranța Alimentelor

DECIZII

manual

laborator pentru confirmarea pestei porcine clasice

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
66.

un

proceduri de diagnostic, metode de prelevare a

HOTĂRÂRI ALE GUVERNULUI ROMÂNIEI
807.

Pagina

clasice .......................................................................

CURȚII

8

CONSTITUȚIONALE

CURTEA CONSTITUȚIONALĂ

D E C I Z I A Nr. 391
din 12 iulie 2005

referitoare la excepția de neconstituționalitate a dispozițiilor art. 215 alin. 3 și 4 din Codul penal
Ion Predescu
Aspazia Cojocaru
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 215 alin. 3 și 4 din Codul penal, excepție
ridicată de Dante Ștefan Stroe în Dosarul nr. 1.810/P/2005
al Tribunalului Galați — Secția penală.

La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 432 D/2005, având ca obiect aceeași excepție, ridicată
de Iulian Șopârlă în Dosarul nr. 13.863/P/2002 al
Judecătoriei Galați. La apelul nominal răspunde partea
Societatea Comercială îSuprem Impex“ — S.R.L. din
Galați, prin administrator, lipsind autorul excepției și
Societatea Comercială îStejarul“ — S.R.L. din Comănești.
Curtea, din oficiu, pune în discuție conexarea dosarelor.
Partea prezentă, precum și reprezentantul Ministerului
Public sunt de acord cu conexarea dosarelor.
Curtea, în temeiul art. 53 alin. (5) din Legea
nr. 47/1992 privind organizarea și funcționarea Curții

2

MONITORUL OFICIAL AL ROMÂNIEI, PARTEA I, Nr. 707/5.VIII.2005

Constituționale, dispune conexarea Dosarului nr. 432 D/2005
la Dosarul nr. 244 D/2005, care a fost primul înregistrat.
Cauza fiind în stare de judecată, se dă cuvântul
reprezentantului Societății Comerciale îSuprem Impex“ —
S.R.L. din Galați, care lasă la aprecierea Curții soluționarea
excepției de neconstituționalitate.
Reprezentantul Ministerului Public pune concluzii de
respingere a excepției ca nefondată, întrucât apreciază că
prevederile de lege criticate nu contravin dispozițiilor
constituționale invocate ca fiind încălcate.
C U R T E A,

având în vedere actele și lucrările dosarelor, reține
următoarele:
Prin încheierile din 17 februarie 2005 și 19 aprilie 2005,
pronunțate
în
dosarele
nr.
1.810/P/2005
și
nr. 13.863/P/2002, Tribunalul Galați — Secția penală și
Judecătoria Galați au sesizat Curtea Constituțională cu
soluționarea excepției de neconstituționalitate a
dispozițiilor art. 215 alin. 3 și 4 din Codul penal, excepție
ridicată de Dante Ștefan Stroe și, respectiv, de Iulian
Șopârlă în dosarele menționate.
În motivarea excepției de neconstituționalitate autorii
acesteia susțin că dispozițiile legale criticate sunt
neconstituționale, deoarece prin incriminarea unor fapte ce
țin de activitatea comercială se instituie o sancțiune penală
ce nesocotește libertatea comerțului și libertatea
contractuală, în condițiile în care, în opinia lor, o eventuală
eroare contractuală sau neîndeplinirea unei obligații
contractuale poate fi sancționată doar în materie civilă. Într-o
atare situație aplicarea unor sancțiuni penale contravine
prevederilor constituționale ale art. 11 și 20, prin raportare
la art. 1 din Protocolul nr. 4 adițional la Convenția pentru
apărarea drepturilor omului și a libertăților fundamentale,
precum și ale art. 45 referitoare la libertatea economică și
ale art. 135 alin. (2) lit. a) din Constituție referitoare la
asigurarea de către statul român a libertății comerțului.
Tribunalul Galați — Secția penală și Judecătoria Galați
opinează că excepția de neconstituționalitate a prevederilor
art. 215 alin. 3 și 4 din Codul penal este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată, deoarece textul legal criticat
incriminează infracțiunea de înșelăciune, care nu trebuie
confundată cu neexecutarea unei obligații contractuale. Așa
cum rezultă chiar din cuprinsul art. 215 alin. 3 din Codul
penal, pentru existența laturii obiective fapta trebuie să fi
fost săvârșită în așa fel încât, fără această eroare, cel
înșelat nu ar fi încheiat contractul în condițiile stipulate.
Stabilirea existenței tuturor elementelor constitutive ale
infracțiunii este însă atributul exclusiv al instanței de
judecată. Se mai arată că dispozițiile constituționale ale
art. 135 trebuie interpretate în legătură cu art. 45 consacrat
libertății economice, în sensul că ideea garantării accesului
neîngrădit la libera inițiativă trebuie privită prin prisma
sarcinilor prevăzute la art. 135 alin. (2) și, pe cale de
consecință, nu se poate reține încălcarea de către textul
legal criticat a acestor prevederi fundamentale.
Avocatul Poporului consideră că excepția de
neconstituționalitate este neîntemeiată, întrucât nu poate fi
confundată infracțiunea de înșelăciune cu neexecutarea
unei obligații contractuale. Astfel, înșelăciunea în oricare

dintre variantele sale este o infracțiune contra patrimoniului,
constând în înșelarea încrederii participanților la raporturile
juridice patrimoniale, fapt absolut intolerabil în cadrul
acestor raporturi juridice. Această infracțiune este prevăzută
în toate legislațiile penale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, precum și ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 215 alin. 3 și 4 din Codul penal, cu
următorul conținut: îInducerea sau menținerea în eroare a
unei persoane cu prilejul încheierii sau executării unui contract,
săvârșită în așa fel încât, fără această eroare, cel înșelat nu ar
fi încheiat sau executat contractul în condițiile stipulate, se
sancționează cu pedeapsa prevăzută în alineatele precedente,
după distincțiile acolo arătate.
Emiterea unui cec asupra unei instituții de credit sau unei
persoane, știind că pentru valorificarea lui nu există provizia
sau acoperirea necesară, precum și fapta de a retrage, după
emitere, provizia, în totul sau în parte, ori de a interzice trasului
de a plăti înainte de expirarea termenului de prezentare, în
scopul arătat în alin. 1, dacă s-a pricinuit o pagubă posesorului
cecului, se sancționează cu pedeapsa prevăzută în alin. 2.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 11 și 20, prin raportare la art. 1 din
Protocolul nr. 4 adițional la Convenția pentru apărarea
drepturilor omului și a libertăților fundamentale, precum și
prevederile art. 45 referitoare la Libertatea economică și ale
art. 135 alin. (2) lit. a) din Constituție referitoare la
asigurarea de către statul român a libertății comerțului.
Examinând excepția de neconstituționalitate, se constată
că asupra constituționalității dispozițiilor art. 215 alin. 3 și 4
din Codul penal, sub aspectul acelorași critici de
neconstituționalitate ca și în prezenta cauză, Curtea
Constituțională s-a mai pronunțat prin Decizia nr. 173 din
4 noiembrie 1999, publicată în Monitorul Oficial al
României, Partea I, nr. 624 din 21 decembrie 1999, și, mai
recent, prin Decizia nr. 215 din 14 aprilie 2005, publicată
în Monitorul Oficial al României, Partea I, nr. 478 din
7 iunie 2005, în sensul respingerii acesteia. Cu acel prilej
Curtea a reținut că atât alin. 3, cât și alin. 4 ale art. 215
din Codul penal incriminează înșelăciunea ca o gravă faptă
antisocială contra patrimoniului, constând în înșelarea
încrederii participanților la raporturile juridice patrimoniale,
fapt absolut intolerabil în cadrul acestora. De altfel, în toate
sistemele de drept înșelăciunea ori escrocheria este o
faptă incriminată și sever sancționată.
Cu privire la încălcarea dispozițiilor constituționale ale
art. 45 referitoare la Libertatea economică și ale art. 135
alin. (2) lit. a) referitoare la asigurarea de către statul
român a libertății comerțului s-a reținut că, așa cum rezultă
chiar din conținutul textului criticat, elementul material al
infracțiunii de înșelăciune are drept premisă o acțiune și,
respectiv, o omisiune care induce cocontractantul într-o

MONITORUL OFICIAL AL ROMÂNIEI, PARTEA I, Nr. 707/5.VIII.2005
eroare determinantă la încheierea ori executarea actului.
Dacă eroarea nu ar fi existat, contractul nu s-ar fi încheiat
sau executat în condițiile respective. Prin urmare, nu poate
fi confundată infracțiunea de înșelăciune cu neexecutarea
unei obligații contractuale. De aceea invocarea dispozițiilor
constituționale menționate, precum și a celor ale art. 1 din
Protocolul nr. 4 adițional la Convenția pentru apărarea

3

drepturilor omului și a libertăților fundamentale, privitoare la
interzicerea privării de libertate pentru datorii, este total
nepertinentă.
Cele statuate prin deciziile menționate își mențin
valabilitatea, întrucât în prezenta cauză nu au intervenit
elemente noi care să justifice schimbarea jurisprudenței
Curții.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 215 alin. 3 și 4 din Codul penal, excepție ridicată de
Dante Ștefan Stroe în Dosarul nr. 1.810/P/2005 al Tribunalului Galați — Secția penală și de Iulian Șopârlă în Dosarul
nr. 13.863/P/2002 al Judecătoriei Galați.
Definitivă și general obligatorie.
Pronunțată în ședința publică din data de 12 iulie 2005.
PREȘEDINTE,

ION PREDESCU
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modificarea unor acte normative în domeniul agriculturii
În temeiul art. 108 din Constituția României, republicată, și al art. 2 alin. (1) din Legea nr. 1/2004 privind
înființarea, organizarea și funcționarea Agenției de Plăți și Intervenție pentru Agricultură, Industrie Alimentară și Dezvoltare
Rurală, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 1.518/2002 privind
aprobarea mecanismului de acordare a primelor de export
de la bugetul de stat pentru produsele agroalimentare,
publicată în Monitorul Oficial al României, Partea I, nr. 5
din 8 ianuarie 2003, se modifică după cum urmează:
1. Alineatul (1) al articolului 7 va avea următorul cuprins:
îArt. 7. — (1) Beneficiarii primei de export prevăzuți la
art. 6 vor prezenta Agenției de Plăți și Intervenție pentru
Agricultură, Industrie Alimentară și Dezvoltare Rurală,
instituție publică din subordinea Ministerului Agriculturii,
Pădurilor și Dezvoltării Rurale, o cerere-tip conform
modelului prevăzut în anexa nr. 1.“
2. Alineatele (1) și (2) ale articolului 8 vor avea
următorul cuprins:
îArt. 8. — (1) Agenția de Plăți și Intervenție pentru
Agricultură, Industrie Alimentară și Dezvoltare Rurală
verifică cererile și documentele primite de la operatorii
economici prevăzuți la art. 6, în ordinea înregistrării la
Registratura Agenției de Plăți și Intervenție pentru
Agricultură, Industrie Alimentară și Dezvoltare Rurală.
(2) Cererile care se încadrează în prevederile prezentei
hotărâri se aprobă de Agenția de Plăți și Intervenție pentru
Agricultură, Industrie Alimentară și Dezvoltare Rurală, care
efectuează plățile către operatorii economici beneficiari.“

Art. II. — Hotărârea Guvernului nr. 74/2003 pentru
stabilirea nivelului subvenționării primelor de asigurare
acordate producătorilor agricoli, publicată în Monitorul Oficial
al României, Partea I, nr. 78 din 6 februarie 2003, se
modifică după cum urmează:
1. Alineatul (1) al articolului 2 va avea următorul cuprins:
îArt. 2. — (1) Nivelul de subvenționare a primelor de
asigurare este de 50% din valoarea acestora, pentru toate
societățile de asigurare și asigurare-reasigurare agreate de
Ministerul Agriculturii, Pădurilor și Dezvoltării Rurale și de
Comisia de Supraveghere a Asigurărilor.“
2. Alineatul (2) al articolului 3 va avea următorul cuprins:
î(2) La încheierea contractului cu societățile de asigurare
și asigurare-reasigurare agreate, producătorii agricoli vor
achita 50% din valoarea primelor de asigurare pentru
culturile și speciile de animale, păsări, familii de albine și
pești pentru care se subvenționează primele de asigurare
și vor prezenta o adeverință de la primărie, din care să
rezulte îndeplinirea obligațiilor prevăzute la art. 19 lit. a)
și b) din Legea nr. 381/2002, cu modificările ulterioare.“
3. Articolul 4 va avea următorul cuprins:
îArt. 4. — Pentru încasarea subvenției societățile de
asigurare și asigurare-reasigurare vor depune la sucursalele
județene ale Agenției de Plăți și Intervenție pentru

4

MONITORUL OFICIAL AL ROMÂNIEI, PARTEA I, Nr. 707/5.VIII.2005

Agricultură, Industrie Alimentară și Dezvoltare Rurală,
instituție publică din subordinea Ministerului Agriculturii,
Pădurilor și Dezvoltării Rurale, următoarele acte: copie de
pe polița de asigurare, copie de pe documentele de plată
cu care s-a achitat valoarea primelor de asigurare și
adeverință de la primăria în a cărei rază teritorială se află
culturile agricole și speciile de animale asigurate, din care
să rezulte îndeplinirea obligațiilor prevăzute la art. 19 lit. a)
și b) din Legea nr. 381/2002, cu modificările ulterioare.“
4. Articolul 5 va avea următorul cuprins:
îArt. 5. — În baza documentației primite de la
societățile de asigurare și asigurare-reasigurare, sucursalele
județene ale Agenției de Plăți și Intervenție pentru
Agricultură, Industrie Alimentară și Dezvoltare Rurală
verifică documentația prezentată și întocmesc un
centralizator cu sumele reprezentând subvenționarea
primelor de asigurare, pe care îl vor înainta Agenției de
Plăți și Intervenție pentru Agricultură, Industrie Alimentară
și Dezvoltare Rurală pentru aprobare și decontare, conform
modelului prevăzut în anexa nr. 1, însoțit de deconturile
justificative întocmite conform modelului prevăzut în anexa
nr. 2.“
5. Articolul 6 va avea următorul cuprins:
îArt. 6. — (1) Agenția de Plăți și Intervenție pentru
Agricultură, Industrie Alimentară și Dezvoltare Rurală, după
aprobarea documentației primite, va transmite Ministerului
Agriculturii, Pădurilor și Dezvoltării Rurale tabelul
centralizator, al cărui model este prevăzut în anexa nr. 1,
cuprinzând sumele reprezentând subvenționarea primelor
de asigurare, în vederea aprobării de către ordonatorul
principal de credite.
(2) Ministerul Agriculturii, Pădurilor și Dezvoltării Rurale
va transmite Ministerului Finanțelor Publice cererea pentru
deschiderea creditelor bugetare însoțită de tabelul
centralizator cu sumele reprezentând subvenționarea
primelor de asigurare.“
6. Articolul 7 va avea următorul cuprins:
îArt. 7. — După aprobarea cererii pentru deschiderea
creditelor bugetare de către Ministerul Finanțelor Publice,
din bugetul Ministerului Agriculturii, Pădurilor și Dezvoltării
Rurale se alimentează contul Agenției de Plăți și
Intervenție pentru Agricultură, Industrie Alimentară și
Dezvoltare Rurală.“
7. Articolul 8 va avea următorul cuprins:
îArt. 8. — Decontarea sumelor reprezentând subvenționarea
primelor de asigurare către societățile de asigurare și
asigurare-reasigurare se face de către Agenția de Plăți și
Intervenție pentru Agricultură, Industrie Alimentară și
Dezvoltare Rurală prin trezorerie.“
8. Alineatul (1) al articolului 9 va avea următorul cuprins:
îArt. 9. — (1) Întocmirea de documente neconforme cu
realitatea și utilizarea fondurilor de la bugetul de stat în
alte scopuri se sancționează cu restituirea sumelor la
bugetul de stat, prin Agenția de Plăți și Intervenție pentru
Agricultură, Industrie Alimentară și Dezvoltare Rurală,
actualizate cu indicele ratei inflației, dacă fapta nu a fost
săvârșită în astfel de condiții încât să constituie infracțiune.“
9. După articolul 9 se introduce un nou articol,
articolul 91, cu următorul cuprins:
îArt. 9 1 . — Sumele alocate pentru subvenționarea
primelor de asigurare acordate producătorilor agricoli se
asigură de la bugetul de stat, prin bugetul Ministerului
Agriculturii, Pădurilor și Dezvoltării Rurale, în limita
prevederilor bugetare aprobate.“
10. Anexa nr. 1 se modifică și se înlocuiește cu anexa
nr. 1 la prezenta hotărâre.

Art. III. — Hotărârea Guvernului nr. 1.238/2004 pentru
stabilirea speciilor și a ajutorului financiar pentru producția
internă de semințe certificată oficial, destinată pentru
însămânțare în campaniile agricole din toamna anului 2004,
primăvara și toamna anului 2005 și primăvara anului 2006,
și pentru aprobarea normelor metodologice, publicată în
Monitorul Oficial al României, Partea I, nr. 738 din
16 august 2004, se modifică după cum urmează:
1. Alineatul (4) al articolului 7 va avea următorul cuprins:
î(4) În cazul în care încălcarea dispozițiilor alin. (1)—(3),
precum și a dispozițiilor art. 6 alin. (2) și (3) a fost
constatată după acordarea ajutorului financiar, beneficiarii
sumelor respective sunt obligați să le restituie, actualizate
în funcție de nivelul ratei inflației, Agenției de Plăți și
Intervenție pentru Agricultură, Industrie Alimentară și
Dezvoltare Rurală, instituție publică din subordinea
Ministerului Agriculturii, Pădurilor și Dezvoltării Rurale, în
vederea redistribuirii sau virării acestora către bugetul de
stat, după caz. În cazul refuzului de a returna sumele
necuvenite, încasate anterior ca ajutor financiar,
beneficiarilor acestor sume le va fi retrasă autorizația
acordată, în urma înregistrării operatorului economic
respectiv pentru producerea semințelor pe o perioadă de
5 ani, iar sumele respective vor fi recuperate în condițiile
legii de către Ministerul Agriculturii, Pădurilor și Dezvoltării
Rurale.“
2. Articolele 3, 4, 7—11 din anexa nr. 5 îNorme
metodologice privind acordarea, verificarea și plata
ajutorului financiar pentru producția internă de semințe
certificată oficial, folosită pentru însămânțare în
campaniile agricole din toamna anului 2004, primăvara și
toamna anului 2005 și primăvara anului 2006“ se modifică
și vor avea următorul cuprins:
îArt. 3. — Beneficiarii sumelor reprezentând ajutorul
financiar pentru producția internă de semințe, certificată
oficial, destinată însămânțării, întocmesc cererea pentru
acordarea ajutorului financiar pentru producția internă de
semințe, certificată oficial, destinată însămânțării, conform
modelului prevăzut în anexa nr. 1 la prezentele norme
metodologice, pe care o adresează sucursalelor județene
ale Agenției de Plăți și Intervenție pentru Agricultură,
Industrie Alimentară și Dezvoltare Rurală în a căror rază
este certificată oficial sămânța.
Art. 4. — Cererile, înaintate de beneficiarii ajutorului
financiar pentru producția internă de semințe certificată
oficial, destinată însămânțării, la sucursalele județene ale
Agenției de Plăți și Intervenție pentru Agricultură, Industrie
Alimentară și Dezvoltare Rurală sunt însoțite de
următoarele documente, în copie:
a) autorizațiile operatorului economic, persoană fizică
sau juridică, înregistrat pentru producerea, prelucrarea și
comercializarea semințelor, după caz, vizate pe anul în
curs. În condițiile în care operatorul economic nu este
înregistrat pentru desfășurarea activității de prelucrare sau
nu efectuează prelucrarea semințelor, el va prezenta
contractul de prestări de servicii încheiat cu operatorul
economic prestator și autorizația de prelucrare a acestuia;
b) declarația de multiplicare a seminței în vederea
certificării oficiale sau declarația de multiplicare însoțită de
contractul de multiplicare cu un prestator de servicii
înregistrat pentru producerea de semințe, în baza cărora a
fost produsă sămânța, înregistrate la inspectoratele
teritoriale pentru calitatea semințelor și a materialului
săditor sau la Laboratorul Central pentru Calitatea
Semințelor și a Materialului Săditor;

MONITORUL OFICIAL AL ROMÂNIEI, PARTEA I, Nr. 707/5.VIII.2005
c) situația privind proveniența semințelor care fac
obiectul cererii pentru acordarea ajutorului financiar pentru
producția internă de semințe, certificată oficial, destinată
însămânțării, care va cuprinde: denumirea producătorului,
specia, soiul, categoria biologică, numărul de lot, cantitatea
de semințe vândută și/sau însămânțată, exprimată în
kilograme, numărul și data documentului de intrare,
destinația producției, vânzare și/sau însămânțare, și copii
de pe certificatele oficiale de calitate a seminței;
d) beneficiarii ajutorului financiar pentru producția internă
de semințe, certificată oficial, destinată însămânțării, care
comercializează sămânța, trebuie să prezinte și lista
cuprinzând cumpărătorii de semințe certificate oficial, care
conține: cumpărătorul, adresa, numărul și data facturii,
numărul și data certificatului de calitate emis
cumpărătorului, specia, soiul, categoria biologică, produsul
de uz fitosanitar folosit la tratarea semințelor, grupa de
toxicitate, numărul de lot, cantitatea de sămânță vândută,
prețul de vânzare, suma suportată de cumpărător, suma
stabilită ca ajutor financiar la 100 kg sămânță, valoarea
ajutorului financiar, modul de efectuare a plății;
e) beneficiarii ajutorului financiar pentru producția internă
de semințe, certificată oficial, destinată însămânțării, care
folosesc sămânța proprie pentru însămânțare, trebuie să
facă dovada înființării culturii, printr-un document avizat de
reprezentantul teritorial al direcției pentru agricultură și
dezvoltare rurală județene și a municipiului București, din
care să reiasă: specia, soiul, categoria biologică, numărul
de lot, suprafața însămânțată, norma de sămânță la hectar,
cantitatea totală de sămânță certificată oficial, folosită.
Separat, beneficiarii ajutorului financiar vor furniza date cu
privire la specie, soi, categorie biologică, produsul de uz
fitosanitar folosit la tratarea semințelor și grupa de
toxicitate, după caz, numărul de lot, cantitatea de sămânță
folosită pentru însămânțare, suma stabilită ca ajutor
financiar la 100 kg sămânță, valoarea ajutorului financiar și
suma suportată de utilizator. Norma de sămânță la hectar
nu va depăși limita maximă prevăzută, pe specii, în
anexele nr. 1—4 la hotărâre.
.............................................................................................
Art. 7. — (1) Sucursalele județene ale Agenției de Plăți
și Intervenție pentru Agricultură, Industrie Alimentară și
Dezvoltare Rurală verifică cererile pentru acordarea
ajutorului financiar pentru producția internă de semințe
certificată oficial, destinată însămânțării, și le transmite spre
aprobare și decontare Agenției de Plăți și Intervenție pentru
Agricultură, Industrie Alimentară și Dezvoltare Rurală.
(2) După aprobarea cererilor pentru acordarea ajutorului
financiar pentru producția internă de semințe, certificată
oficial, destinată însămânțării, Agenția de Plăți și Intervenție
pentru Agricultură, Industrie Alimentară și Dezvoltare Rurală
întocmește situația centralizatoare privind cererile aprobate
pentru acordarea ajutorului financiar pentru semințele

certificate oficial, din producția internă, folosite la
însămânțare în campania agricolă a anului respectiv,
conform modelului prezentat în anexa nr. 2 la prezentele
norme metodologice.
(3) În baza situației centralizatoare privind cererile
aprobate pentru acordarea ajutorului financiar pentru
semințele certificate oficial, din producția internă, folosite la
însămânțare în campania agricolă a anului respectiv,
Agenția de Plăți și Intervenție pentru Agricultură, Industrie
Alimentară și Dezvoltare Rurală întocmește centralizatorul
sumelor privind ajutorul financiar acordat pentru semințele
certificate oficial, din producția internă, folosite la
însămânțare în campania agricolă a anului respectiv,
conform modelului prezentat în anexa nr. 3 la prezentele
norme metodologice, și îl transmite Ministerului Agriculturii,
Pădurilor și Dezvoltării Rurale până la data de 15 august
pentru culturile însămânțate primăvara și până la data de
20 decembrie pentru culturile însămânțate toamna.
Art. 8. — Derularea și decontarea fondurilor alocate ca
ajutor financiar pentru producția internă de semințe,
certificată oficial, destinată însămânțării, către operatorii
economici, persoane fizice sau juridice, beneficiari ai
ajutorului financiar, în conformitate cu prevederile prezentei
hotărâri, se fac prin Agenția de Plăți și Intervenție pentru
Agricultură, Industrie Alimentară și Dezvoltare Rurală.
Art. 9. — Centralizatorul transmis de Agenția de Plăți și
Intervenție pentru Agricultură, Industrie Alimentară și
Dezvoltare Rurală privind ajutorul financiar acordat pentru
semințele certificate oficial, din producția internă, folosite la
însămânțare în campania agricolă a anului respectiv, se
aprobă de ordonatorul principal de credite și se transmite
la Ministerul Finanțelor Publice însoțit de cererea de
deschidere a creditelor bugetare.
Art. 10. — După aprobarea de către Ministerul
Finanțelor Publice a cererii pentru deschiderea creditelor
bugetare, Ministerul Agriculturii, Pădurilor și Dezvoltării
Rurale alimentează conturile Agenției de Plăți și Intervenție
pentru Agricultură, Industrie Alimentară și Dezvoltare
Rurală, care, în baza cererilor aprobate pentru acordarea
ajutorului financiar pentru producția internă de semințe
certificată oficial, destinată însămânțării, efectuează plățile
către beneficiarii ajutorului financiar.
Art. 11. — Anexele nr. 1—3 fac parte integrantă din
prezentele norme metodologice.“
3. Anexele nr. 1—3 se modifică și se înlocuiesc cu
anexele nr. 2—4 la prezenta hotărâre.
4. Anexa nr. 4 la anexa nr. 5 îNorme metodologice
privind acordarea, verificarea și plata ajutorului financiar
pentru producția internă de semințe certificată oficial,
folosită pentru însămânțare în campaniile agricole din
toamna anului 2004, primăvara și toamna anului 2005 și
primăvara anului 2006“ se abrogă.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul administrației și internelor,
Anghel Andreescu,
secretar de stat
Ministrul finanțelor publice,
Ionel Popescu
București, 14 iulie 2005.
Nr. 807.

5

6

MONITORUL OFICIAL AL ROMÂNIEI, PARTEA I, Nr. 707/5.VIII.2005
ANEXA Nr. 1
(Anexa nr. 1 la Hotărârea Guvernului nr. 74/2003)

AGENȚIA DE PLĂȚI ȘI INTERVENȚIE
PENTRU AGRICULTURĂ, INDUSTRIE
ALIMENTARĂ ȘI DEZVOLTARE RURALĂ

Sucursala Județeană ....................
Nr. ................./...............................
CENTRALIZATOR

cu sumele privind subvenționarea primelor de asigurare în conformitate cu art. 6 lit. b) din Legea nr. 381/2002,
cu modificările ulterioare
Nr.
crt.

Societățile de asigurare și
asigurare-reasigurare agreate de
Ministerul Agriculturii, Pădurilor și Dezvoltării Rurale

Suma totală reprezentând
primele de asigurare
(mii lei)

Suma reprezentând 50% din
valoarea primelor de asigurare
(mii lei)

1.
2.
3.
4.
TOTAL
Șef sucursală ..........
ANEXA Nr. 2
(Anexa nr. 1 la normele metodologice)

Județul ....................................................................................
Beneficiarul ajutorului financiar .............................................
Adresa/Sediul .........................................................................
Telefon/Fax .............................................................................
Codul fiscal ............................................................................
Numărul de înregistrare la registrul comerțului ...................
Banca (Trezoreria) .................................................................
Contul nr. ...............................................................................
Verificat și aprobat pentru suma de ................ mii lei.
Agenția de Plăți și Intervenție pentru Agricultură,
Industrie Alimentară și Dezvoltare Rurală
Director general,
Certificăm
Certificăm
cantitatea și calitatea seminței
efectuarea tratamentului la semințele de ............
I.T.C.S.M.S., L.C.C.S.M.S.
Unitatea fitosanitară
CERERE

privind acordarea ajutorului financiar pentru producția internă de semințe, certificată oficial,
destinată însămânțării în conformitate cu prevederile Hotărârii Guvernului nr. 1.238/2004
1. Sămânța vândută
Semințe
certificate oficial
— specia —

Categoria
biologică

Suma reprezentând
ajutorul financiar
(mii lei/100 kg; 100 buc.)

TOTAL 1

Nr.
crt.

x

Cantitatea de sămânță
Total
(kg)

Ajutor financiar de primit
de la bugetul de stat
(mii lei)

x
Cantitatea de sămânță
Norma la hectar
Total
(kg; mii buc./ha)
(kg)

Ajutor financiar de primit
de la bugetul de stat
(mii lei)

2. Sămânța utilizată pentru însămânțare proprie
Nr.
crt.

Semințe
certificate oficial
— specia —

Categoria
biologică

Suma reprezentând
ajutorul financiar
(mii lei/100 kg; 100 buc.)

TOTAL 2
TOTAL GENERAL (1 + 2)

x

x
x

x
x

Răspund pentru realitatea și legalitatea datelor.
Beneficiarul ajutorului financiar,
Agentul economic ..........
Director,
........................

Contabil-șef,
.................................

7

MONITORUL OFICIAL AL ROMÂNIEI, PARTEA I, Nr. 707/5.VIII.2005

ANEXA Nr. 3
(Anexa nr. 2 la normele metodologice)
AGENȚIA DE PLĂȚI ȘI INTERVENȚIE
PENTRU AGRICULTURĂ, INDUSTRIE
ALIMENTARĂ ȘI DEZVOLTARE RURALĂ
SITUAȚIA CENTRALIZATOARE

privind cererile aprobate pentru acordarea ajutorului financiar pentru semințele certificate oficial din producția internă,
folosite la însămânțare, în conformitate cu prevederile Hotărârii Guvernului nr. 1.238/2004
Nr.
crt.

Beneficiarul
ajutorului financiar

Cerere
Nr. .....
din ......

Categoria
biologică

Specia

Cantitatea
(kg)

Ajutorul financiar
(mii lei/100 kg;
Total
100 buc.)
(mii lei)

N O T Ă:

Situația centralizatoare se va întocmi separat pentru semințele vândute și separat pentru semințele utilizate pentru
însămânțare proprie.
Director general,
................................
ANEXA Nr. 4
(Anexa nr. 3 la normele metodologice)

Se aprobă.
Ordonator principal de credite
AGENȚIA DE PLĂȚI ȘI INTERVENȚIE
PENTRU AGRICULTURĂ, INDUSTRIE
ALIMENTARĂ ȘI DEZVOLTARE RURALĂ
CENTRALIZATORUL

sumelor privind ajutorul financiar acordat pentru semințele certificate oficial, din producția internă,
folosite la însămânțare, în conformitate cu prevederile Hotărârii Guvernului nr. 1.238/2004
Nr.
crt.

Cultura

Categoria
biologică

Cantitatea
(kg)

Ajutor financiar de primit
de la bugetul de stat
(mii lei/100 kg;
Total
100 buc.)
(mii lei)

Director general,
................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind aprobarea Normei sanitare veterinare care aprobă un manual de diagnostic stabilind
proceduri de diagnostic, metode de prelevare a probelor și criterii pentru evaluarea testelor
de laborator pentru confirmarea pestei porcine clasice
Văzând Referatul de aprobare nr. 33.153 din 5 iulie 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări prin Legea nr. 215/2004, cu modificările și
completările ulterioare,
în temeiul art. 4 alin. (2) din Hotărârea Guvernului nr. 308/2004 privind organizarea și funcționarea Autorității
Naționale Sanitare Veterinare și pentru Siguranța Alimentelor și a unităților din subordinea acesteia, cu modificările și
completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
aprobă un manual de diagnostic stabilind proceduri de
diagnostic, metode de prelevare a probelor și criterii pentru

evaluarea testelor de laborator pentru confirmarea pestei
porcine clasice, prevăzută în anexa*) care face parte
integrantă din prezentul ordin.

*) Anexa se publică ulterior în Monitorul Oficial al României, Partea I, nr. 707 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 707/5.VIII.2005

Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — Prevederile prezentului ordin se aplică
exploatațiilor de animale în care nu se efectuează
vaccinarea porcinelor contra pestei porcine clasice.
Art. 4. — La data intrării în vigoare a prezentului ordin
se abrogă orice alte dispoziții contrare.

Art. 5. — Prezentul ordin constituie transpunerea oficială
a Deciziei Comisiei 2002/106/CE care aprobă un manual
de diagnostic stabilind proceduri de diagnostic, metode de
prelevare a probelor și criterii pentru evaluarea testelor de
laborator pentru confirmarea pestei porcine clasice, publicată
în Jurnalul Oficial al Comunităților Europene (JOCE)
nr. L 39 din 9 februarie 2002, p. 71.
Art. 6. — Prezentul ordin va fi publicat în Monitorul
Oficial al României, Partea I, și va intra în vigoare la
10 zile de la publicare.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 12 iulie 2005.
Nr. 66.
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare cu privire la măsurile
pentru controlul pestei porcine clasice
Văzând Referatul de aprobare nr. 33.023 din 29 iunie 2005, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității sanitarveterinare și pentru siguranța alimentelor, aprobată cu modificări prin Legea nr. 215/2004, cu modificările și completările ulterioare,
în temeiul art. 4 alin. (2) din Hotărârea Guvernului nr. 308/2004 privind organizarea și funcționarea Autorității
Naționale Sanitare Veterinare și pentru Siguranța Alimentelor și a unităților din subordinea acesteia, cu modificările și
completările ulterioare,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară cu
privire la măsurile pentru controlul pestei porcine clasice,
prevăzută în anexa*) care face parte integrantă din
prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă Ordinul ministrului agriculturii, alimentației și
pădurilor nr. 404/2002 pentru aprobarea Normei sanitare
veterinare cu privire la măsurile de control al pestei porcine

clasice, publicat în Monitorul Oficial al României, Partea I,
nr. 268 din 17 aprilie 2003.
Art. 4. — Prezentul ordin constituie transpunerea oficială
a Directivei Consiliului 2001/89/CE privind măsurile
comunitare pentru controlul pestei porcine clasice, publicată
în Jurnalul Oficial al Comunităților Europene (JOCE)
nr. L 316 din 1 decembrie 2001, p. 5.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
1 ianuarie 2006, în conformitate cu Hotărârea Guvernului
nr. 1.026/2003 privind strategia de renunțare la vaccinarea
contra pestei porcine clasice în România, publicată în
Monitorul Oficial al României, Partea I, nr. 644 din
10 septembrie 2003.

Președintele Autorității Naționale Sanitare Veterinare și pentru Siguranța Alimentelor,
Răzvan Țîru
București, 12 iulie 2005.
Nr. 67.
*) Anexa se publică ulterior în Monitorul Oficial al României, Partea I, nr. 707 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 707/5.VIII.2005 conține 8 pagini.

Prețul: 0,55 lei noi/5.500 lei vechi

&JUYDGY|046924]
ISSN 1453—4495

