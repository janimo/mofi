Anul 173 (XVII) — Nr. 248

PARTEA

I

LEGI, DECRETE, HOTĂRÂRI ȘI ALTE ACTE

Joi, 24 martie 2005

SUMAR

Nr.

Pagina

Nr.
Naționale îAeroportul Internațional Henri Coandă —
București“ — S.A. în domeniul public al statului și
în administrarea Autorității Naționale Sanitare
Veterinare și pentru Siguranța Alimentelor .............

LEGI ȘI DECRETE
41.

— Lege pentru ratificarea Convenției privind
Institutul Forestier European, adoptată la Joensuu,
Finlanda, la 28 august 2003....................................

2

Convenție privind Institutul Forestier European ................

2–4

128.

— Decret privind promulgarea Legii pentru
ratificarea Convenției privind Institutul Forestier
European, adoptată la Joensuu, Finlanda, la
28 august 2003 .......................................................

4

DECIZII ALE CURȚII CONSTITUȚIONALE
Decizia nr. 89 din 10 februarie 2005 referitoare la
excepția de neconstituționalitate a dispozițiilor
art. 42 alin. (1), art. 50 alin. (1) și ale art. 51 din
Legea nr. 19/2000 privind sistemul public de
pensii și alte drepturi de asigurări sociale ............
HOTĂRÂRI ALE GUVERNULUI ROMÂNIEI
187.

— Hotărâre privind transmiterea cu plată a unui
imobil din proprietatea privată a Companiei

Pagina

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
204/69. — Ordin al ministrului sănătății și al președintelui
Casei Naționale de Asigurări de Sănătate privind
aprobarea
Listei
prețurilor
de
referință
corespunzătoare categoriilor și tipurilor de
dispozitive medicale destinate recuperării unor
deficiențe organice sau funcționale, în cadrul
sistemului de asigurări sociale de sănătate ..........

8–15

ACTE ALE COMISIEI NAȚIONALE
A VALORILOR MOBILIARE

5–6
11.

— Ordin pentru aprobarea Regulamentului
nr. 2/2005 privind veniturile Comisiei Naționale a
Valorilor Mobiliare......................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 248/24.III.2005

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției privind Institutul Forestier European, adoptată la Joensuu, Finlanda,
la 28 august 2003
Parlamentul României adoptă prezenta lege.
Art. 1. — Se ratifică Convenția privind Institutul Forestier
European, adoptată la Joensuu, Finlanda, la 28 august
2003 și semnată de România la Helsinki la 26 noiembrie
2003.
Art. 2. — (1) Contribuția voluntară a României, în
calitate de membru al Institutului Forestier European, la

finanțarea acestui institut se asigură de la bugetul de stat,
prin bugetul Ministerului Agriculturii, Pădurilor și Dezvoltării
Rurale.
(2) Membrii asociați din România ai Institutului Forestier
European achită cotizația din bugetele proprii.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 17 martie 2005.
Nr. 41.
CONVENȚIE
privind Institutul Forestier European*)
Părțile la prezenta convenție, denumite în continuare părți contractante,
amintind deciziile referitoare la pădure adoptate la Conferința Națiunilor Unite privind mediul și dezvoltarea din
1992, propunerile de acțiune ale Grupului interguvernamental privind pădurile și ale Forumului interguvernamental privind
pădurile, Programul de lucru lărgit referitor la diversitatea biologică forestieră, raportat la Convenția privind diversitatea
biologică, precum și rezultatul Summitului mondial privind dezvoltarea durabilă,
recunoscând progresul și realizările făcute în implementarea angajamentelor conferințelor ministeriale privind
protecția pădurilor în Europa,
conștiente de caracterul schimbător al pădurii europene și al problemelor forestiere, precum și de îngrijorările din
cadrul societății și de nevoia de a elabora date științifice relevante în scopul unui bun proces de decizie,
considerând că Institutul Forestier European a fost înființat ca o asociație sub legislația finlandeză în 1993, care
să contribuie la studiul silviculturii, pădurilor și conservării pădurii la nivel european,
atente la valoarea adăugată a introducerii silviculturii și a cercetării forestiere într-un context internațional,
dorind să continue pe o bază internațională cooperarea lor în silvicultură și cercetare forestieră, evitând în același
timp dublarea eforturilor,
au convenit următoarele:
ARTICOLUL 1
Institutul

e) organizează și răspândește cunoștințele și rezultatele
muncii sale.

Institutul Forestier European, denumit în continuare
Institutul, este înființat, prin prezenta convenție, ca o
organizație internațională. Institutul va avea sediul în
Joensuu, Finlanda.

ARTICOLUL 3
Informare

ARTICOLUL 2
Scop și funcții

1. Scopul Institutului este de a întreprinde cercetări la
nivel paneuropean cu privire la politica forestieră, inclusiv la
aspectele sale de mediu, la ecologia, funcțiile multiple,
resursele și sănătatea pădurilor europene și la oferta și
cererea de lemn și alte produse și servicii forestiere, în
scopul promovării conservării și managementului durabil al
pădurilor din Europa.
2. Pentru realizarea scopului său Institutul:
a) oferă informații relevante pentru factorii politici și de
decizie din țările europene, referitoare la pădure și la
sectorul industrial forestier;
b) conduce cercetări în domeniile menționate mai sus;
c) dezvoltă metode de cercetare;
d) organizează și participă la întâlniri științifice; și

Părțile contractante sprijină activitatea Institutului cu
informații referitoare la păduri, în baza unei cereri specifice,
atunci când aceste date nu sunt disponibile de la alte
organisme deținătoare de date și care pot fi obținute
rezonabil. Pentru evitarea dublării eforturilor, Institutul își
propune să asigure o coordonare corespunzătoare cu alte
organizații internaționale, inclusiv cu cele care realizează
colectarea datelor.
ARTICOLUL 4
Membrii, membrii asociați și afiliați ai Institutului

1. Părțile contractante sunt membre ale Institutului.
2. Calitatea de membru asociat al Institutului este
deschisă pentru institute de cercetare, unități de
învățământ, organizații comerciale, autorități forestiere,
organizații neguvernamentale și instituții de natură similară
din statele europene, denumite în continuare membri
asociați. Calitatea de membru afiliat este deschisă pentru

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 248/24.III.2005
instituțiile de natură similară din statele noneuropene,
denumite în continuare membri afiliați. Membrii afiliați nu
participă în procesul de luare a deciziilor din Institut.
ARTICOLUL 5
Organe de conducere

Organele Institutului vor fi un consiliu, o conferință, un
comitet și un secretariat condus de un director.
ARTICOLUL 6
Consiliul

1. Consiliul va fi alcătuit din reprezentanții membrilor,
care se vor întâlni în sesiuni ordinare la fiecare 3 ani. O
sesiune extraordinară poate fi organizată la cererea unui
membru sau a Comitetului, în baza aprobării cu majoritatea
simplă a membrilor.
2. Consiliul:
a) va numi membrii Comitetului în conformitate cu art. 8
paragrafele 2 a), c) și d);
b) va aproba numirea directorului în conformitate cu
art. 8 paragraful 4 d);
c) va stabili cadrul politic de lucru al Institutului;
d) va decide asupra problemelor generale de natură
tehnică, financiară sau administrativă, înaintate de membri,
de Conferință sau de Comitet;
e) va aproba, cu majoritatea simplă a membrilor, liniile
directoare necesare pentru funcționarea Institutului și a
organelor sale; și
f) va aproba și va amenda, cu majoritatea simplă a
membrilor, regulile de procedură.
3. Fiecare membru are un singur vot. Deciziile vor fi
luate prin consens, cu excepția cazurilor contrare prevăzute
de prezenta convenție.
ARTICOLUL 7
Conferința

1. Conferința va fi alcătuită din reprezentanții membrilor
asociați. Conferința se va desfășura o dată pe an în sesiune
plenară și va lua decizii cu majoritatea simplă a membrilor.
Membrii afiliați pot participa la sesiunea plenară anuală a
Conferinței. Instituțiile și organizațiile regionale sau
internaționale care nu au calitatea de membru afiliat ori
asociat al Institutului pot fi invitate să participe la sesiunea
plenară a Conferinței conform regulilor stabilite de către
Comitet.
2. Inter alia, Conferința:
a) va numi membrii Comitetului conform art. 8
paragrafele 2 b), c) și d);
b) va fixa plata cotizației pentru membrii asociați și
afiliați;
c) va face recomandări pentru a iniția activități în
vederea realizării scopurilor Institutului;
d) va aproba bilanțul auditului financiar;
e) va aproba planul de lucru pentru următorul an,
înaintat de către Comitet;
f) va trece în revistă și va adopta raportul anual privind
activitățile Institutului; și
g) va aproba și va amenda propriile reguli de procedură.
ARTICOLUL 8
Comitetul

1. Comitetul va fi compus din 8 persoane cu
competențe stabilite în domeniul activităților Institutului.
Acești membri ai Comitetului nu vor îndeplini mai mult de
două mandate consecutive.
2. a) Patru membri ai Comitetului vor fi numiți de către
Consiliu pe o perioadă de 3 ani.
b) Patru membri ai Comitetului vor fi numiți de către
Conferință pe o perioadă de 3 ani.

3

c) Consiliul și Conferința vor adopta reguli cu privire la
procesul de numire și de rotație a membrilor pe care îi
numesc.
d) Posturile vacante vor fi completate prin proceduri
scrise de către Consiliu sau, respectiv, Conferință.
3. Comitetul se va întruni cel puțin o dată pe an și va
lua decizii cu majoritatea simplă a membrilor.
4. Comitetul are următoarele atribuții:
a) în cadrul politicii formulate de către Consiliu, va
stabili și va revizui programul administrativ și de cercetare
al Institutului;
b) va adopta orice reguli interne dacă sunt necesare, în
baza recomandărilor Consiliului;
c) va aproba bugetul și conturile;
d) va numi directorul, în baza încuviințării Consiliului;
e) va aproba admiterea și expulzarea membrilor afiliați
și asociați;
f) va raporta Consiliului și Conferinței;
g) va aproba acordul la care se face referire în art. 12,
în baza recomandărilor Consiliului;
h) va aproba și va amenda regulile sale de procedură; și
i) va stabili regulile la care se face referire în art. 7
paragraful 1.
ARTICOLUL 9
Secretariatul

1. Secretariatul, condus de către director, va fi alcătuit
din personalul Institutului.
2. În conformitate cu directivele generale ale Consiliului,
Conferinței și Comitetului, directorul va numi personalul de
care este nevoie pentru scopurile Institutului, în termenii și
pentru executarea anumitor sarcini stabilite de director.
ARTICOLUL 10
Resursele financiare

Resursele financiare necesare pentru funcționarea
Institutului vor fi furnizate de:
a) membrii asociați și afiliați, prin intermediul cotizațiilor
de membru;
b) membri, prin contribuții voluntare, dacă aceștia
doresc; și
c) alte surse disponibile.
ARTICOLUL 11
Bugetul și conturile

Bugetul și conturile Institutului vor fi aprobate cu
majoritatea simplă a membrilor de către Comitet, la
propunerea directorului.
ARTICOLUL 12
Personalitate juridică, privilegii și imunități

Institutul va avea personalitate juridică națională și
internațională. Pe teritoriul Finlandei se va bucura de
privilegiile și imunitățile necesare pentru a-și exercita
funcțiile. Aceste privilegii și imunități vor fi stabilite într-un
acord între Institut și Guvernul Finlandei.
ARTICOLUL 13
Soluționarea diferendelor

Orice diferend privind interpretarea sau aplicarea
prezentei convenții, care nu este soluționat prin negociere
sau prin bunele oficii ale Comitetului, poate, în baza
acordului mutual al părților la diferend, să fie supus
concilierii pe baza Regulilor opționale de conciliere ale
Curții Permanente de Arbitraj.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 248/24.III.2005
ARTICOLUL 14
Semnarea și exprimarea consimțământului
de a fi legat prin convenție

1. Prezenta convenție va fi deschisă pentru semnare
statelor europene și organizațiilor europene pentru integrare
economică regională, la Joensuu, la 28 august 2003.
Ulterior, ea va rămâne deschisă pentru semnare la
Helsinki, la Ministerul Afacerilor Externe al Finlandei, până
la 28 noiembrie 2003.
2. Prezenta convenție este supusă ratificării, acceptării
sau aprobării de către statele și organizațiile europene
pentru integrare economică regională semnatare.
Instrumentele de ratificare, de acceptare sau de aprobare
vor fi depuse la Guvernul Finlandei, care va avea rolul de
depozitar.
3. Prezenta convenție va fi deschisă aderării statelor
europene și organizațiilor europene pentru integrare
economică regională care nu au semnat-o. Instrumentele
de aderare vor fi depuse la depozitar.
4. În înțelesul prezentei convenții, un stat european este
un stat care este eligibil pentru calitatea de membru al
Comisiei Economice pentru Europa a Națiunilor Unite ca
stat european.
ARTICOLUL 15
Intrarea în vigoare

1. Prezenta convenție va intra în vigoare în a 60-a zi
de la data depunerii celui de-al optulea instrument de
ratificare, de acceptare, de aprobare sau de aderare.
2. Pentru fiecare stat și organizație pentru integrare
economică regională, care a ratificat, a acceptat, a aprobat
sau a aderat la prezenta convenție după depunerea celui
de-al optulea instrument de ratificare, de acceptare, de
aprobare sau de aderare, prezenta convenție va intra în
vigoare în a 60-a zi de la data depunerii de către acel stat
sau acea organizație pentru integrare economică regională
a instrumentului său de ratificare, de acceptare, de
aprobare sau de aderare.
ARTICOLUL 16
Dispoziții tranzitorii

1. La intrarea în vigoare a prezentei convenții, institutele
de cercetare, unitățile de învățământ, organizațiile
comerciale, autoritățile forestiere, organizațiile neguvernamentale și instituțiile cu un caracter similar din statele
europene, care sunt membri sau membri asociați ai

Institutului Forestier European fondat în 1993 ca o asociație
conformă cu legislația finlandeză și care, până la acea dată,
nu au înaintat o cerere de retragere, în conformitate cu
statutul acestuia, vor deveni membri asociați ai Institutului.
Instituțiile cu caracter similar din statele noneuropene, care
sunt membri asociați ai Institutului Forestier European
menționat, în absența unei notificări de retragere, vor deveni
membri afiliați ai Institutului.
2. După intrarea în vigoare a prezentei convenții,
Institutul va iniția negocieri cu Institutul Forestier European
fondat în 1993 ca o asociație conformă cu legislația
finlandeză, pentru transferul activităților, fondurilor, activului
și pasivului celui din urmă către Institut.
ARTICOLUL 17
Amendamente

1. Prezenta convenție poate fi amendată prin
unanimitate de voturi ale membrilor prezenți la sesiunea
Consiliului sau printr-o procedură scrisă. Orice propunere
de amendare va fi comunicată de către depozitar cu cel
puțin 8 săptămâni înainte. În cazul unei proceduri scrise
depozitarul va stabili termenul pentru răspunsuri.
2. Amendamentul va intra în vigoare în a 60-a zi de la
data la care toate părțile contractante au notificat
depozitarului că au îndeplinit formalitățile cerute de către
legislația națională cu privire la amendamentul respectiv.
3. Cu excepția cazului în care Conferința aprobă acest
lucru, amendamentele nu vor afecta poziția instituțională a
membrilor afiliați sau asociați.
ARTICOLUL 18
Retragerea

O parte contractantă se poate retrage din prezenta
convenție prin trimiterea unei notificări scrise de retragere
la depozitar. Retragerea va fi efectivă la un an după
primirea notificării de retragere de către depozitar.
ARTICOLUL 19
Dispoziții finale

Prezenta convenție își va înceta valabilitatea dacă, în
orice moment după intrarea sa în vigoare, rămân mai puțin
de 8 părți contractante.
Drept care subsemnații, pe deplin împuterniciți de
guvernele lor, au semnat prezenta convenție.
Adoptată la Joensuu, Finlanda, la 28 august 2003, în
limba engleză.

PREȘEDINTELE ROMÂNIEI

DECRET
privind promulgarea Legii pentru ratificarea
Convenției privind Institutul Forestier European,
adoptată la Joensuu, Finlanda, la 28 august 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Convenției privind
Institutul Forestier European, adoptată la Joensuu, Finlanda, la 28 august
2003, și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

TRAIAN BĂSESCU
București, 16 martie 2005.
Nr. 128.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 248/24.III.2005

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 89
din 10 februarie 2005

referitoare la excepția de neconstituționalitate a dispozițiilor art. 42 alin. (1), art. 50 alin. (1) și ale
art. 51 din Legea nr. 19/2000 privind sistemul public de pensii și alte drepturi de asigurări sociale
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Dana Titian
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 42 alin. (1), art. 50 alin. (1)
și ale art. 51 din Legea nr. 19/2000 privind sistemul public
de pensii și alte drepturi de asigurări sociale, excepție
ridicată de Victor Ruse în Dosarul nr. 678/C+C/2004 al
Curții de Apel Galați — Secția comercială și de contencios
administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. În acest sens,
arată că persoanele la care se referă textele de lege
criticate se găsesc în situații obiectiv diferite, astfel încât
impunerea unui tratament juridic diferit este justificată.
Acest punct de vedere se sprijină și pe jurisprudența
constantă a Curții Constituționale în care s-a statuat că
principiul egalității nu înseamnă uniformitate, astfel că, dacă
la situații identice tratamentul juridic trebuie să fie identic,
la situații obiectiv diferite tratamentul juridic instituit de
legiuitor nu poate fi decât diferit.
C U R T E A,

având în vedere actele și lucrările dosarului, constată
următoarele:
Prin Încheierea din 20 octombrie 2004, pronunțată în
Dosarul nr. 678/C+C/2004, Curtea de Apel Galați — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 42 alin. (1), art. 50 alin. (1) și ale art. 51 din
Legea nr. 19/2000 privind sistemul public de pensii și alte
drepturi de asigurări sociale. Excepția a fost ridicată de
Victor Ruse într-o cauză civilă având ca obiect un litigiu de
asigurări sociale.
În motivarea excepției, autorul acesteia susține că
dispozițiile legale criticate au un caracter discriminatoriu,
contravenind astfel prevederilor art. 16 alin. (1) din
Constituție, cât și celor ale art. 2 lit. b) din Legea
nr. 19/2000. Motivând această susținere, arată că
prevederile art. 51 din Legea nr. 19/2000 fac imposibil
cumulul facilităților prevăzute de art. 42 alin. (1) și art. 50
alin. (1) din aceeași lege.
Curtea de Apel Galați — Secția comercială și de
contencios administrativ apreciază că excepția ridicată nu
este întemeiată. Astfel, în opinia sa, textele de lege

criticate sunt în concordanță cu principiul egalității
cetățenilor în fața legii și a autorităților publice, întrucât
reglementează situații diferite. În consecință, instituirea unui
tratament juridic diferit este justificată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul, referindu-se la susținerile autorului excepției
potrivit cărora prevederile legale criticate contravin art. 2
lit. b) din Legea nr. 19/2000, arată că excepția de
neconstituționalitate
este
inadmisibilă,
deoarece
constituționalitatea sau neconstituționalitatea unei legi sau
ordonanțe ori a unor dispoziții ale acestora se apreciază în
raport cu reglementările Constituției, iar nu în raport cu alte
dispoziții legale. În ceea ce privește critica de
neconstituționalitate adusă prevederilor art. 42 alin. (1),
art. 50 alin. (1) și ale art. 51 din Legea nr. 19/2000 în
raport cu principiul constituțional consacrat în art. 16 alin. (1),
apreciază că este neîntemeiată. În acest sens, arată că,
din analiza textelor de lege criticate, înu rezultă discriminări
ale uneia sau alteia dintre categoriile de asigurați, ci doar
faptul că legiuitorul a ales să reglementeze diferit situații
diferite“. De altfel, amintește că, potrivit jurisprudenței Curții
Constituționale, egalitatea nu înseamnă uniformitate, astfel
că pot fi instituite tratamente juridice diferite pentru
anumite categorii de persoane sau grupuri dacă există o
justificare obiectivă și rezonabilă. În sfârșit, menționează și
faptul că textele de lege supuse controlului de
constituționalitate se aplică tuturor celor aflați în situația
prevăzută în ipoteza normei legale, fără nici o discriminare
pe considerente arbitrare.
Avocatul Poporului consideră că textele legale criticate
sunt constituționale, nefiind în contradicție cu principiul
egalității consacrat de art. 16 alin. (1) din Constituție.
Argumentând acest punct de vedere, arată că prevederile
art. 42 alin. (1), art. 50 alin. (1) și ale art. 51 din Legea
nr. 19/2000 se aplică tuturor categoriilor de pensionari care
îndeplinesc aceleași condiții de pensionare, fără nici o
discriminare pe considerente arbitrare. În același timp,
aceste texte de lege îreglementează situații diferite de
acordare a pensiei, în funcție de vârsta asiguratului și
stagiul de cotizare realizat de acesta, ceea ce impune și
justifică, în mod obiectiv și rezonabil, aplicarea unor
tratamente juridice diferite“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 248/24.III.2005

legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 42 alin. (1), art. 50 alin. (1) și ale art. 51
din Legea nr. 19/2000 privind sistemul public de pensii și
alte drepturi de asigurări sociale, publicată în Monitorul
Oficial al României, Partea I, nr. 140 din 1 aprilie 2000, cu
modificările și completările ulterioare.
Aceste texte de lege au următoarea redactare:
— Art. 42 alin. (1): îAsigurații care au realizat stagiul
complet de cotizare și care și-au desfășurat activitatea total
sau parțial în condiții deosebite de muncă au dreptul la pensie
pentru limită de vârstă, cu reducerea vârstelor standard de
pensionare conform tabelului nr. 1.“;
— Art. 50 alin. (1): îAsigurații care au realizat stagiile
complete de cotizare, precum și cei care au depășit stagiul
complet de cotizare cu până la 10 ani pot solicita pensie
anticipată parțială cu reducerea vârstelor standard de
pensionare cu cel mult 5 ani.“;
— Art. 51: î(1) Asigurații care au desfășurat activități în
condiții deosebite sau în condiții speciale de muncă, dar care
nu se pot pensiona cu reducerea vârstei de pensionare pe
această bază, pot beneficia de prevederile art. 50. În aceste
cazuri reducerea vârstei standard de pensionare nu poate fi
mai mare de 5 ani.
(2) În situația prevăzută la alin. (1) diminuarea prevăzută la
art. 50 alin. (2) nu se aplică pentru numărul de luni cu care se
reduce vârsta standard de pensionare datorită activității
desfășurate în condiții deosebite și/sau speciale de muncă.
(3) Prevederile alin. (1) și (2) se aplică și persoanelor care
beneficiază de reducerea vârstelor standard de pensionare
conform art. 48, precum și de cele prevăzute de legi speciale.“
În susținerea neconstituționalității acestui text de lege,
autorul excepției invocă încălcarea prevederilor art. 16
alin. (1) din Constituție, potrivit cărora: îCetățenii sunt egali în
fața legii și a autorităților publice, fără privilegii și fără discriminări.“
Examinând excepția de neconstituționalitate, Curtea
constată că, potrivit dispozițiilor art. 47 alin. (2) din
Constituție, dreptul la pensie, ca și dreptul la alte forme de
asigurări sociale ori de protecție socială, se acordă potrivit
legii. Astfel, legiuitorul este în drept ca, în reglementarea
cadrului sistemului public de pensii, să stabilească criteriile
și condițiile concrete în care asigurații pot beneficia de

pensie, tipurile de pensii care pot fi acordate, regulile
generale de acordare a acestora și regulile derogatorii
pentru situații deosebite, precum și modul de calcul al
pensiilor.
Potrivit regulilor generale, pot beneficia de pensie
persoanele care au împlinit vârsta standard de pensionare
și au realizat stagiul de cotizare prevăzut de lege.
Pensia pentru persoanele care au lucrat în condiții
deosebite de muncă, pensia anticipată și pensia anticipată
parțială sunt reglementate ca excepții de la regulile
generale, avându-se în vedere situațiile speciale în care se
află anumite categorii de persoane. Legiuitorul a instituit, în
consecință, norme speciale referitoare la perioadele care se
iau în calcul, stabilind, după caz, luarea ori neluarea în
calcul a perioadelor asimilate cu stagiul de cotizare.
Astfel, această reglementare nu face decât să dea
expresie principiului constituțional al egalității, care, așa
cum Curtea Constituțională a subliniat în mai multe rânduri
în jurisprudența sa, nu are semnificația uniformității. Prin
urmare, dacă în cazul unor situații identice se impune un
tratament juridic identic, în situații obiectiv diferite, așa cum
este cazul în speță, este justificată instituirea unui
tratament juridic diferit.
În aceeași ordine de idei, Curtea observă că regulile
speciale instituite de textele de lege criticate se aplică
deopotrivă tuturor persoanelor care se află în situațiile
speciale prevăzute în ipoteza normelor legale.
De altfel, aceleași concluzii au fost reținute de instanța
de contencios constituțional și în Decizia nr. 355 din
10 decembrie 2002, publicată în Monitorul Oficial al
României, Partea I, nr. 118 din 25 februarie 2003, și în
Decizia nr. 418 din 14 octombrie 2004, publicată în
Monitorul Oficial al României, Partea I, nr. 1.061 din
16 noiembrie 2004, când Curtea a analizat constituționalitatea
prevederilor art. 41 și ale art. 50 din Legea nr. 19/2000 în
raport cu principiul constituțional al egalității cetățenilor în
fața legii și a autorităților publice.
În ceea ce privește criticile pe care autorul excepției le
aduce prevederilor art. 42 alin. (1), art. 50 alin. (1) și ale
art. 51 din Legea nr. 19/2000 în raport cu dispozițiile art. 2
lit. b) din aceeași lege, Curtea constată că exercitarea
controlului de neconstituționalitate vizează conformitatea
dispozițiilor legale criticate cu prevederile constituționale, iar
nu eventuala necorelare existentă între dispozițiile unor
legi. De altfel, art. 2 alin. (2) din Legea nr. 47/1992
prevede că: îSunt neconstituționale prevederile actelor
prevăzute la alin. (1), care încalcă dispozițiile sau principiile
Constituției.“

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 42 alin. (1), art. 50 alin. (1) și ale art. 51 din Legea
nr. 19/2000 privind sistemul public de pensii și alte drepturi de asigurări sociale, excepție ridicată de Victor Ruse în
Dosarul nr. 678/C+C/2004 al Curții de Apel Galați — Secția comercială și de contencios administrativ.
Definitivă și general obligatorie.
Pronunțată în ședința publică din data de 10 februarie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 248/24.III.2005

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea cu plată a unui imobil din proprietatea privată a Companiei Naționale
îAeroportul Internațional Henri Coandă — București“ — S.A. în domeniul public al statului
și în administrarea Autorității Naționale Sanitare Veterinare și pentru Siguranța Alimentelor
În temeiul art. 108 din Constituția României, republicată, al art. 8 alin. (3) și al art. 12 alin. (1)—(3) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, și al
art. 13 din Ordonanța Guvernului nr. 83/2003 privind aprobarea posturilor de inspecție la frontieră organizate în punctele
de trecere a frontierei stabilite pentru importul, exportul și tranzitul tipurilor de mărfuri supuse controalelor veterinare,
precum și condițiile de aprobare a posturilor de inspecție la frontieră responsabile pentru controalele veterinare ale
animalelor vii și produselor provenind din țările terțe, aprobată cu modificări prin Legea nr. 524/2003, cu modificările
ulterioare,
Guvernul României adoptă prezenta hotărâre.
Art. 1. — (1) Se aprobă transmiterea cu plată a unui
imobil — constituit din construcție și teren —, situat în orașul
Otopeni, județul Ilfov, având datele de identificare prevăzute
în anexa care face parte integrantă din prezenta hotărâre,
din proprietatea privată a Companiei Naționale îAeroportul
Internațional Henri Coandă — București“ — S.A. în domeniul
public al statului și în administrarea Autorității Naționale
Sanitare Veterinare și pentru Siguranța Alimentelor, în
vederea înființării posturilor de inspecție veterinară la
frontieră, în conformitate cu prevederile legale în vigoare.
(2) Imobilul transmis potrivit alin. (1) nu poate primi altă
destinație.

Art. 2. — Plata imobilului constituit din construcție și
teren, prevăzut la art. 1 alin. (1), se va asigura din
prevederile bugetare aprobate Autorității Naționale Sanitare
Veterinare și pentru Siguranța Alimentelor pe anul 2005, în
condițiile legii.
Art. 3. — (1) Predarea-preluarea imobilului care se
transmite potrivit art. 1 alin. (1) se face pe bază de
protocol încheiat între părțile interesate, în termen de 5 zile
de la data intrării în vigoare a prezentei hotărâri.
(2) Suprafața exactă a terenului se va stabili pe bază
de măsurători cadastrale.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Președintele Autorității Naționale Sanitare Veterinare
și pentru Siguranța Alimentelor,
Răzvan Țîru
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Ionel Popescu
București, 9 martie 2005.
Nr. 187.
ANEXĂ
DATELE DE IDENTIFICARE

a imobilului — constituit din construcție și teren —, care se transmite cu plată din proprietatea privată a Companiei
Naționale îAeroportul Internațional Henri Coandă — București“ — S.A. în domeniul public al statului
și în administrarea Autorității Naționale Sanitare Veterinare și pentru Siguranța Alimentelor
Locul unde este situat
imobilul

Orașul Otopeni,
județul Ilfov (imobilul
este situat la estul
Terminalului Cargo
TAROM, la intersecția
căilor de rulare îC“
și îP“)

Persoana juridică
de la care se transmite imobilul

Compania Națională
îAeroportul Internațional
Henri Coandă —
București“ — S.A.

Persoana juridică
la care se transmite imobilul

Autoritatea Națională
Sanitară Veterinară
și pentru Siguranța
Alimentelor

Caracteristicile tehnice ale imobilului care se transmite

— clădire în suprafață de 490,00 m2
— teren în suprafață totală de 1,4 ha

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 248/24.III.2005

ACTE
ALE

ALE

ORGANELOR

ADMINISTRAȚIEI

MINISTERUL SĂNĂTĂȚII
Nr. 204 din 16 martie 2005

DE

SPECIALITATE

PUBLICE

CENTRALE

CASA NAȚIONALĂ DE ASIGURĂRI DE SĂNĂTATE
Nr. 69 din 16 martie 2005

ORDIN
privind aprobarea Listei prețurilor de referință corespunzătoare categoriilor și tipurilor
de dispozitive medicale destinate recuperării unor deficiențe organice sau funcționale,
în cadrul sistemului de asigurări sociale de sănătate
În temeiul prevederilor:
— Ordonanței de urgență a Guvernului nr. 150/2002 privind organizarea și funcționarea sistemului de asigurări
sociale de sănătate, cu modificările și completările ulterioare;
— Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare;
— Hotărârii Guvernului nr. 52/2005 pentru aprobarea Contractului-cadru privind condițiile acordării asistenței
medicale în cadrul sistemului de asigurări sociale de sănătate pentru anul 2005;
— Ordinului ministrului sănătății și al președintelui Casei Naționale de Asigurări de Sănătate nr. 56/45/2005 pentru
aprobarea Normelor metodologice de aplicare a Contractului-cadru privind condițiile acordării asistenței medicale în cadrul
sistemului de asigurări sociale de sănătate pentru anul 2005;
— Referatului de aprobare al secretarului general al Ministerului Sănătății și al directorului general al Casei
Naționale de Asigurări de Sănătate nr. M.C. 3.387/1.034/2005,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — Se aprobă Lista prețurilor de referință
corespunzătoare categoriilor și tipurilor de dispozitive
medicale destinate recuperării unor deficiențe organice sau
funcționale, în cadrul sistemului de asigurări sociale de
sănătate, prevăzută în anexa*) care face parte integrantă
din prezentul ordin.
Art. 2. — Pe data intrării în vigoare a prezentului ordin
își încetează aplicabilitatea Ordinul ministrului sănătății și al
președintelui Casei Naționale de Asigurări de Sănătate
nr. 101/90/2004 privind aprobarea Listei prețurilor de
referință corespunzătoare categoriilor și tipurilor de
dispozitive medicale destinate recuperării unor deficiențe

organice sau fiziologice, în cadrul sistemului de asigurări
sociale de sănătate, publicat în Monitorul Oficial al
României, Partea I, nr. 122 din 11 februarie 2004, cu
modificările și completările ulterioare.
Art. 3. — Direcțiile de specialitate ale Casei Naționale
de Asigurări de Sănătate și ale caselor de asigurări de
sănătate vor duce la îndeplinire prevederile prezentului
ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,

Președintele Casei Naționale de Asigurări de Sănătate,

Mircea Cinteză

Cristian Vlădescu

*) Anexa este reprodusă în facsimil.

PDF compression, OCR, web-optimization with CVISION's PdfCompressor

unor deficiențe organice sau funcționale

prețurilor de referință corespunzătoare categoriilor și tipurilor de dispozitive medicale destinate recuperării

LISTA

ANEXĂ

MONITORUL OFICIAL AL ROMÂNIEI, PARTEA I, Nr. 248/24.III.2005
9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 248/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 248/24.III.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 248/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 248/24.III.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 248/24.III.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 248/24.III.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 248/24.III.2005

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 2/2005
privind veniturile Comisiei Naționale a Valorilor Mobiliare
În conformitate cu prevederile art. 1, 2 și ale art. 7 alin. (3) și (15) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea nr. 514/2002,
modificată și completată prin Legea nr. 297/2004 privind piața de capital,
în baza hotărârii adoptate în ședința Comisiei Naționale a Valorilor Mobiliare din data de 24 februarie 2005,
președintele Comisiei Naționale a Valorilor Mobiliare emite următorul ordin:
Art. 1. — Se aprobă Regulamentul nr. 2/2005 privind
veniturile Comisiei Naționale a Valorilor Mobiliare.
Art. 2. — Regulamentul menționat la art. 1 intră în
vigoare la data publicării ordinului de aprobare în Monitorul
Oficial al României, Partea I, și va fi publicat în Buletinul

Comisiei Naționale a Valorilor Mobiliare și pe site-ul
acesteia (www.cnvmr.ro).
Art. 3. — Direcția generală autorizare-reglementare
împreună cu Secretariatul general și cu directorul general
executiv vor urmări ducerea la îndeplinire a prezentului
ordin.

Președintele Comisiei Naționale a Valorilor Mobiliare,
Gabriela Anghelache
București, 21 martie 2005.
Nr. 11.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 248/24.III.2005 conține 16 pagini.

Prețul: 10.500 lei vechi/1,05 lei noi

&JUYDGY|013476]
ISSN 1453—4495

PDF compression, OCR, web-optimization with CVISION's PdfCompressor

