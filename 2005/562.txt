Anul 173 (XVII) — Nr. 562

PARTEA

I

LEGI, DECRETE, HOTĂRÂRI ȘI ALTE ACTE

Joi, 30 iunie 2005

SUMAR

Nr.

Pagina

Nr.
privind ratificarea Acordului de împrumut dintre
România și Banca Internațională pentru
Reconstrucție și Dezvoltare, semnat la București
la 3 aprilie 2002, pentru finanțarea Proiectului de
dezvoltare rurală........................................................

7

— Hotărâre privind unele măsuri pentru organizarea
Zilei Justiției ...............................................................

8

Rectificări ...............................................................................

8

ORDONANȚE ȘI HOTĂRÂRI
ALE GUVERNULUI ROMÂNIEI
48.

61.

62.

— Ordonanță de urgență pentru reglementarea
unor măsuri privind numărul de posturi și
cheltuielile de personal în sectorul bugetar ............
— Ordonanță de urgență pentru modificarea și
completarea Legii nr. 136/1995 privind asigurările
și reasigurările în România ......................................

Pagina

1–2
628.
2–7

— Ordonanță de urgență pentru completarea
Ordonanței de urgență a Guvernului nr. 90/2002

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru reglementarea unor măsuri privind numărul de posturi și cheltuielile de personal
în sectorul bugetar
Recent au fost aprobate acte normative prin care s-au reglementat drepturile salariale și alte drepturi ale
personalului finanțat din fonduri publice.
Prin prezenta ordonanță de urgență se instituie monitorizarea numărului de posturi și a cheltuielilor de personal
pentru crearea bazei de date privind situația numerică și structura pe categorii a personalului din instituțiile publice.
Măsurile prevăzute în prezenta ordonanță de urgență vizează interesul în urmărirea reformei în administrația
publică și creșterea calității serviciului public, fapt ce constituie situații de urgență și extraordinare.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții referitoare la monitorizare
Art. 1. — Sunt supuse monitorizării numărul de posturi
și cheltuielile de personal din instituțiile publice finanțate
astfel:
a) integral din bugetul de stat, bugetele locale, bugetul
asigurărilor sociale de stat, bugetele fondurilor speciale,
după caz;

b) din venituri proprii și subvenții acordate de la bugetul
de stat, bugetele locale, bugetul asigurărilor sociale de stat,
bugetele fondurilor speciale, după caz;
c) integral din venituri proprii.
Art. 2. — Ordonatorii principali de credite ai instituțiilor
publice finanțate din bugetul de stat, bugetul asigurărilor
sociale de stat, bugetele fondurilor speciale și ai instituțiilor
publice autonome finanțate integral din venituri proprii, după
caz, vor depune la Ministerul Finanțelor Publice până la

2

MONITORUL OFICIAL AL ROMÂNIEI, PARTEA I, Nr. 562/30.VI.2005

data de 17 a lunii curente pentru luna anterioară situațiile
privind monitorizarea numărului de posturi și a cheltuielilor
de personal pentru aparatul propriu și pentru instituțiile
publice aflate în subordinea, în coordonarea sau sub
autoritatea acestora, indiferent de modul de finanțare.
Art. 3. — (1) Ordonatorii principali de credite ai
instituțiilor publice finanțate din bugetele locale vor depune
la direcția generală a finanțelor publice județeană și a
municipiului București, după caz, până la data de 12 a
lunii curente pentru luna anterioară, situațiile privind
monitorizarea numărului de posturi și a cheltuielilor de
personal pentru aparatul propriu și pentru instituțiile și
serviciile publice din subordinea acestora, indiferent de
modul de finanțare.
(2) Direcțiile generale ale finanțelor publice județene și a
municipiului București vor transmite la Ministerul Finanțelor
Publice până la data de 17 a lunii curente pentru luna
anterioară situația centralizatoare, pe județ și, respectiv, pe
municipiul București, privind monitorizarea numărului de
posturi și a cheltuielilor de personal.
Art. 4. — Ordonatorii de credite bugetare au obligația
să se încadreze în cheltuielile de personal și în numărul
maxim de posturi aprobate în condițiile legii, prin bugetele
proprii și prin anexele la acestea.
Art. 5. — Ordonatorii principali de credite prevăzuți la
art. 2 vor depune la Ministerul Finanțelor Publice, în
termen de 30 de zile de la data publicării legilor bugetare
anuale în Monitorul Oficial al României, Partea I, situația
privind repartizarea până la sfârșitul anului, pe fiecare lună,
a cheltuielilor de personal aprobate, având în vedere
asigurarea condițiilor de desfășurare a activității potrivit
atribuțiilor acestora, numai pentru aparatul propriu și
instituțiile publice finanțate integral din bugetul de stat,
bugetul asigurărilor sociale de stat și bugetele fondurilor
speciale, după caz, aflate în subordinea, în coordonarea
sau sub autoritatea acestora.
Art. 6. — (1) Ordonatorii principali de credite prevăzuți
la art. 3 vor depune la direcțiile generale ale finanțelor
publice județene și a municipiului București, după caz, în
termen de 50 de zile de la publicarea legilor bugetare
anuale în Monitorul Oficial al României, Partea I, situația
privind repartizarea până la sfârșitul anului, pe fiecare lună,

a cheltuielilor de personal aprobate, având în vedere
asigurarea condițiilor de desfășurare a activității potrivit
atribuțiilor acestora, numai pentru aparatul propriu și
instituțiile și serviciile publice finanțate integral din bugetele
locale, aflate în subordinea, în coordonarea sau sub
autoritatea acestora.
(2) Direcțiile generale ale finanțelor publice județene și a
municipiului București vor transmite la Ministerul Finanțelor
Pubice, în termen de 5 zile de la primirea situațiilor
prevăzute la alin. (1), situația centralizatoare pe județ,
respectiv pe municipiul București, privind repartizarea pe
fiecare lună a cheltuielilor de personal aprobate.
CAPITOLUL II
Contravenții și sancțiuni
Art. 7. — (1) Următoarele fapte constituie contravenții:
a) prezentarea de date eronate în situațiile transmise
potrivit prezentei ordonanțe de urgență;
b) depășirea numărului maxim de posturi aprobat;
c) nerespectarea termenelor de transmitere a datelor
prevăzute de prezenta ordonanță de urgență.
(2) Contravențiile prevăzute la alin. (1) se sancționează
cu amendă de la 20.000.000 lei la 50.000.000 lei.
(3) Constatarea contravențiilor și aplicarea amenzilor se
fac de către personalul cu atribuții de control din cadrul
Curții de Conturi și al Ministerului Finanțelor Publice.
Art. 8. — Dispozițiile referitoare la contravenții prevăzute
la art. 7 se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare.
CAPITOLUL III
Dispoziții finale
Art. 9. — Ordonatorii principali de credite vor raporta
lunar numărul de posturi și plățile de casă aferente
cheltuielilor de personal la datele prevăzute de prezenta
ordonanță de urgență și în structura stabilită prin ordin al
ministrului finanțelor publice.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
Ministrul administrației și internelor,
Vasile Blaga
București, 1 iunie 2005.
Nr. 48.
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 136/1995
privind asigurările și reasigurările în România
Unul dintre angajamentele asumate de România în cadrul procesului de negociere a capitolului 3 îLibera circulație
a serviciilor“ îl reprezintă modificarea și completarea Legii nr. 136/1995 privind asigurările și reasigurările în România,
până la data de 30 iunie 2005.
Acest angajament este cuprins și în Programul de guvernare al Guvernului României, fiind inclus în Planul de
măsuri prioritare pentru integrare europeană, monitorizat bilunar.

MONITORUL OFICIAL AL ROMÂNIEI, PARTEA I, Nr. 562/30.VI.2005

3

De asemenea, legislația secundară are același termen de adoptare, sfârșitul lunii iunie 2005, și este condiționată
de intrarea în vigoare a legii de modificare a Legii nr. 136/1995.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 136/1995 privind asigurările și
reasigurările în România, publicată în Monitorul Oficial al
României, Partea I, nr. 303 din 30 decembrie 1995, cu
modificările și completările ulterioare, se modifică și se
completează după cum urmează:
1. După articolul 1 se introduce un nou articol,
articolul 11, cu următorul cuprins:
îArt. 1 1 . — În înțelesul prezentei legi, termenii și
expresiile de mai jos au următoarele semnificații:
1. contractant al asigurării — persoana care încheie
contractul de asigurare pentru asigurarea unui risc privind o
altă persoană și se obligă față de asigurător să plătească
prima de asigurare;
2. autovehicul — vehicul cu propulsie proprie, inclusiv
remorci, semiremorci sau atașe tractate ori netractate, după
caz;
3. persoană păgubită — persoana îndreptățită să
primească despăgubiri pentru prejudiciul suferit ca urmare
a producerii unui risc acoperit printr-un contract de
asigurare de răspundere civilă;
4. prejudiciu — efectul negativ suferit de persoana
păgubită prin producerea unui risc acoperit printr-un
contract de asigurare de răspundere civilă;
5. Birou Național — organizație profesională, constituită
în conformitate cu Recomandarea nr. 5 din 25 ianuarie
1949, adoptată de Subcomitetul de Transport Rutier al
Comitetului de Transporturi Interioare din cadrul Comisiei
Economice pentru Europa a ONU, și care grupează
societățile de asigurare care sunt autorizate într-un stat să
practice asigurarea de răspundere civilă auto;
6. Biroul Asigurătorilor de Autovehicule din România —
biroul național din România;
7. limitele teritoriale de acoperire ale asigurării de
răspundere civilă pentru pagube produse prin accidente de
autovehicule:
a) teritoriul României;
b) teritoriul statelor membre ale Uniunii Europene și cele
aparținând Spațiului Economic European;
c) teritoriul statelor care leagă direct două țări membre
ale Uniunii Europene în care nu există birou național;
8. Carte Verde — document internațional de asigurare
emis în numele biroului național, în conformitate cu
Recomandarea nr. 5 din 25 ianuarie 1949, adoptată de
Subcomitetul de Transport Rutier al Comitetului de
Transporturi Interioare din cadrul Comisiei Economice
pentru Europa a ONU;
9. franșiză — partea din prejudiciu suportată de
persoana păgubită, stabilită ca valoare fixă sau procent din
despăgubirea totală prevăzută în contractul de asigurare de
răspundere civilă.“
2. Articolul 4 va avea următorul cuprins:
îArt. 4. — În sensul prezentei legi, este obligatorie
asigurarea de răspundere civilă pentru pagube produse prin
accidente de autovehicule, precum și tramvaie, în limitele
teritoriale de acoperire.“
3. Articolul 5 va avea următorul cuprins:
îArt. 5. — Asigurarea obligatorie se practică:
a) de către societățile de asigurare din România
autorizate de Comisia de Supraveghere a Asigurărilor;
b) de către societățile de asigurare autorizate de
autoritățile competente din statele membre ale Uniunii

Europene care desfășoară activitate în România conform
dreptului de stabilire și liberei circulații a serviciilor.
Societățile de asigurare care au dreptul să practice
asigurarea obligatorie conform alin. 1, la cererea
potențialului asigurat, încheie asigurarea eliberând un
înscris doveditor.“
4. Articolul 9 va avea următorul cuprins:
îArt. 9. — Prin contractul de asigurare, contractantul
asigurării sau asiguratul se obligă să plătească o primă
asigurătorului, iar acesta se obligă ca, la producerea
riscului asigurat, să plătească asiguratului, beneficiarului
asigurării sau terțului păgubit despăgubirea ori suma
asigurată, denumită în continuare indemnizație, rezultată din
contractul de asigurare încheiat în condițiile prezentei legi,
în limitele și la termenele convenite.“
5. La articolul 10 alineatul 3, litera b) va avea următorul
cuprins:
îb) obiectul asigurării: bunuri, persoane, răspundere
civilă, credite și garanții, asigurări de pierderi financiare,
alte asigurări;“.
6. Articolul 11 va avea următorul cuprins:
îArt. 11. — Încheierea contractului de asigurare se
probează cu polița de asigurare sau cu certificatul de
asigurare emis și semnat de asigurător ori cu nota de
acoperire emisă și semnată de brokerul de asigurare.
Documentele care atestă încheierea unei asigurări pot fi
semnate și certificate prin mijloace electronice, în condițiile
prevăzute de Legea nr. 455/2001 privind semnătura
electronică.“
7. Articolul 14 va avea următorul cuprins:
îArt. 14. — Dacă, înainte de a începe obligația
asigurătorului, riscul asigurat s-a produs sau producerea lui
a devenit imposibilă, precum și în cazul în care, după
începerea obligației asigurătorului, producerea riscului
asigurat a devenit imposibilă, contractul se reziliază de
drept, iar în eventualitatea în care asiguratul sau
contractantul asigurării a plătit toată prima sau o parte din
aceasta, acesta este îndreptățit să o recupereze
proporțional cu perioada neexpirată a contractului de
asigurare.
Diferența dintre prima plătită și cea calculată conform
alin. 1 se restituie asiguratului sau contractantului asigurării
numai în cazurile în care nu s-au plătit ori nu se datorează
despăgubiri pentru evenimente produse în perioada de
valabilitate a asigurării.“
8. Alineatul 2 al articolului 17 va avea următorul
cuprins:
îAsigurătorul este obligat să îl informeze pe asigurat
despre consecințele neplății primei la termenul de plată
pentru cazul prevăzut la alin. 1 și să prevadă aceste
consecințe în contractul de asigurare.“
9. Articolul 201 va avea următorul cuprins:
îArt. 201. — Denunțarea contractului de asigurare de
către una dintre părți se poate efectua numai cu notificarea
prealabilă a celeilalte părți, care trebuie făcută cu cel puțin
20 de zile înainte de denunțare.“
10. Articolul 22 va avea următorul cuprins:
îArt. 22. — În limitele indemnizației plătite, asigurătorul
este subrogat în toate drepturile asiguratului sau ale
beneficiarului asigurării contra celor răspunzători de
producerea pagubei, cu excepția asigurărilor de persoane,

4

MONITORUL OFICIAL AL ROMÂNIEI, PARTEA I, Nr. 562/30.VI.2005

iar în cazul în care în vigoare era o asigurare obligatorie
de răspundere civilă pentru pagube produse prin accidente
de autovehicule și împotriva asigurătorului de răspundere
civilă, în limitele obligației acestuia, conform art. 54 alin. 2
și 3.
Asiguratul răspunde de prejudiciile aduse asigurătorului
prin acte care ar împiedica realizarea dreptului prevăzut la
alin. 1.
Asigurătorul poate renunța, în totalitate sau în parte, la
exercitarea dreptului prevăzut la alin. 1.“
11. Alineatul 2 al articolului 27 va avea următorul
cuprins:
îDespăgubirile nu pot depăși valoarea bunului din
momentul producerii riscului asigurat, cuantumul pagubei și
nici suma la care s-a făcut asigurarea.“
12. După alineatul 3 al articolului 31 se introduce un
nou alineat, alineatul 4, cu următorul cuprins:
îUn asigurat care a încheiat un contract de asigurare
de viață individual trebuie să aibă la dispoziție o perioadă
de 20 de zile de la data semnării contractului de către
asigurător, în intervalul căreia poate să denunțe acel
contract. Aceste prevederi nu se aplică contractelor de
acest tip cu o durată de 6 luni sau mai mică.“
13. Alineatul 2 al articolului 36 va avea următorul
cuprins:
îOrice altă plată, indiferent de forma sub care este
făcută de asigurător, diferită de indemnizația de asigurare
sau de suma reprezentând restituirea rezervei în condițiile
alin. 1, nu va putea fi efectuată mai devreme de 6 luni de
la data încheierii contractului de asigurare.“
14. După alineatul 3 al articolului 441 se introduce un
nou alineat, alineatul 4, cu următorul cuprins:
îUrmărirea debitorului dintr-un contract de credit pentru
îndeplinirea condițiilor prevăzute în acesta, inclusiv de plată
la scadență a creditului, înainte de producerea riscului
asigurat sau învestirea cu formulă executorie a unui
contract de credit bancar, precum și a garanțiilor reale și
personale, după producerea riscului asigurat, nu constituie
acțiune de recuperare a prejudiciului în sensul prevederilor
alin. 3.“
15. Alineatele 1 și 2 ale articolului 48 vor avea
următorul cuprins:
îPersoanele fizice sau juridice care au în proprietate
autovehicule supuse înmatriculării în România, precum și
tramvaie au obligația să se asigure pentru cazurile de
răspundere civilă ca urmare a pagubelor produse prin
accidente de autovehicule în limitele teritoriale de acoperire
și să mențină valabilitatea contractului de asigurare prin
plata primelor de asigurare.
Persoanele care intră pe teritoriul României cu
autovehicule înmatriculate în afara teritoriului României se
consideră asigurate, în condițiile prezentei legi, în una
dintre următoarele situații:
a) dacă numărul de înmatriculare atestă asigurarea
potrivit legii statului în care este înmatriculat autovehiculul
sau acordurilor internaționale de asigurare valabile în
România;
b) dacă posedă documente internaționale de asigurare
valabile în România.“
16. Articolul 481 va avea următorul cuprins:
îArt. 481. — La înscrierea în circulație, la efectuarea de
modificări în certificatul de înmatriculare sau în cartea de
identitate a unui autovehicul și la efectuarea verificărilor
tehnice periodice, este obligatorie prezentarea dovezii
existenței unei asigurări de răspundere civilă pentru pagube
produse prin accidente de autovehicule, în condițiile
prezentei legi.

Contractul de asigurare atestă existența asigurării de
răspundere civilă pentru pagube produse prin accidente de
autovehicule. Încheierea contractului de asigurare de
răspundere civilă pentru pagube produse prin accidente de
vehicule se dovedește cu polița de asigurare/documentul
Carte Verde.“
17. Articolul 49 va avea următorul cuprins:
îArt. 49. — Asigurătorul acordă despăgubiri, în baza
contractului de asigurare, pentru prejudiciile de care
asigurații răspund față de terțe persoane păgubite prin
accidente de autovehicule, precum și tramvaie și pentru
cheltuielile făcute de asigurați în procesul civil, în
conformitate cu:
a) legislația în vigoare din statul pe teritoriul căruia s-a
produs accidentul de autovehicul și cu cel mai mare nivel
de despăgubire dintre cel prevăzut în legislația respectivă
și cel prevăzut în contractul de asigurare;
b) legislația românească în vigoare, în cazul în care
persoanele păgubite sunt cetățeni ai statelor membre ale
Uniunii Europene, în timpul unei călătorii ce leagă direct
două teritorii în care este valabil tratatul de instituire a
Comunității Economice Europene, dacă nu există birou
național pe teritoriul traversat în care s-a produs
accidentul.“
18. Alineatele 2 și 4 ale articolului 50 vor avea
următorul cuprins:
îÎn caz de vătămare corporală sau deces, despăgubirile
se acordă atât pentru persoanele aflate în afara
autovehiculului care a produs accidentul, cât și pentru
persoanele aflate în acel autovehicul, cu excepția
conducătorului autovehiculului respectiv.
...........................................................................................
Pentru avarierea sau distrugerea bunurilor, despăgubirile
se acordă pentru bunurile aflate în afara autovehiculului
care a produs accidentul, iar pentru bunurile aflate în acel
autovehicul, numai dacă acestea nu erau transportate în
baza unui raport contractual existent cu proprietarul sau cu
utilizatorul autovehiculului respectiv, precum și dacă nu
aparțineau proprietarului, utilizatorului ori conducătorului
autovehiculului răspunzător de producerea accidentului.“
19. Alineatul 1 al articolului 52 va avea următorul
cuprins:
îÎn cazul în care, pentru același proprietar de
autovehicul, la data producerii accidentului, existau mai
multe asigurări valabile, despăgubirea se suportă în părți
egale de către toți asigurătorii. Despăgubirea se va plăti
integral de către asigurătorul la care s-a adresat persoana
păgubită, urmând ca ulterior asigurătorul în cauză să se
îndrepte împotriva celorlalți asigurători pentru recuperarea
părții de despăgubire, plătită în numele acestora.“
20. Articolul 53 va avea următorul cuprins:
îArt. 53. — Prin norme adoptate de Comisia de
Supraveghere a Asigurărilor conform legii se stabilesc:
aplicarea asigurării obligatorii de răspundere civilă auto,
limitele teritoriale de acoperire, nivelul despăgubirilor,
condițiile de plată, durata asigurării, facilitățile și penalizările
aplicabile asiguraților, criteriile și condițiile pentru acordarea
sau retragerea autorizației, persoanele care au obligația să
încheie contracte de asigurare, modalitatea de gestionare a
cazurilor de refuz al asigurătorului de a încheia asigurarea
obligatorie de răspundere civilă auto, dacă este cazul,
precum și alte informații referitoare la acest tip de
asigurare.“
21. Articolul 54 va avea următorul cuprins:
îArt. 54. — Despăgubirile se stabilesc în conformitate
cu art. 49 pe baza convenției dintre asigurat, persoana
păgubită și asigurător ori, în cazul în care nu s-a realizat
înțelegerea, prin hotărâre judecătorească.

MONITORUL OFICIAL AL ROMÂNIEI, PARTEA I, Nr. 562/30.VI.2005
În cazul stabilirii despăgubirii prin hotărâre
judecătorească, drepturile persoanelor păgubite prin
accidente produse de autovehicule aflate în proprietatea
persoanelor asigurate în România se exercită împotriva
asigurătorului de răspundere civilă, în limitele obligației
acestuia,
stabilită în prezentul capitol, cu citarea
obligatorie a persoanei/persoanelor răspunzătoare de
producerea accidentului în calitate de intervenienți forțați.
Drepturile persoanelor păgubite prin accidente produse
pe teritoriul României de autovehicule aflate în proprietatea
persoanelor asigurate în străinătate se exercită împotriva
asigurătorului prin reprezentanțele de despăgubiri sau prin
Biroul Asigurătorilor de Autovehicule din România, după
caz, dacă sunt îndeplinite condițiile prevăzute la art. 48
alin. 2.
Încuviințarea cu privire la stabilirea despăgubirii pe baza
convenției dintre asigurați, persoane păgubite și asigurători
se dă:
a) de către proprietarul autovehiculului răspunzător de
producerea pagubei sau de conducătorul acestuia — numai
în cazul în care despăgubirile nu urmează să fie
recuperate potrivit prevederilor art. 58, pe actele eliberate
de autoritățile publice competente să constate și să
cerceteze accidentele de autovehicule, pe înștiințarea sau
pe procesul-verbal de constatare a pagubelor întocmit de
asigurător. Această încuviințare constituie și avizare de
daună pentru asigurătorul de răspundere civilă;
b) de către persoana fizică sau de reprezentantul legal
al persoanei juridice păgubite, după caz, pe procesul-verbal
de constatare a pagubelor întocmit de asigurător în dublu
exemplar.
În situațiile prevăzute la alin. 4, în cazul persoanelor
fizice încuviințarea poate fi dată de soția (soțul)
asiguratului, respectiv a persoanei păgubite, ori, în caz de
imposibilitate temeinic motivată a ambilor soți, cum ar fi:
spitalizare, deces, detenție, lipsă îndelungată din localitate,
de oricare dintre următoarele persoane majore: copii,
părinți, surori sau frați ai asiguratului, respectiv ai persoanei
păgubite ori ai soției (soțului) acestora.“
22. Articolul 55 va avea următorul cuprins:
îArt. 55. — Despăgubirile se plătesc de către asigurător
persoanelor fizice sau juridice păgubite.
Despăgubirile nu pot fi urmărite de creditorii asiguratului.
Despăgubirile se plătesc asiguraților dacă aceștia
dovedesc că au despăgubit persoanele păgubite și
despăgubirile nu urmează să fie recuperate potrivit
prevederilor art. 58.
Odată cu încasarea despăgubirii, persoanele păgubite
vor declara în scris că au fost despăgubite pentru
pagubele suferite și că nu mai au nici o pretenție de la
asigurătorul de răspundere civilă și asigurat (persoana
vinovată) în legătură cu paguba respectivă.
În situația efectuării plății de către asigurătorul de
răspundere civilă direct în contul bancar al persoanei
păgubite, aceasta se consideră a fi integral despăgubită
dacă în termen de 30 de zile de la data intrării sumei în
contul său bancar nu a notificat asigurătorului de
răspundere civilă eventualele obiecții referitoare la
cuantumul despăgubirii.
În cazul în care în drepturile persoanei păgubite s-a
subrogat asigurătorul conform prevederilor art. 22,
eventuala diferență de despăgubire dintre asigurarea
facultativă și asigurarea obligatorie de răspundere civilă
auto rămâne pe contul asigurării facultative, neputând fi
recuperată de la asigurat (persoana vinovată), dacă
despăgubirea plătită din asigurarea facultativă nu depășește
limita maximă a despăgubirii ce poate fi acordată de

5

asigurător pentru prejudiciile cauzate în unul și același
accident de autovehicul, prevăzută de legislația în vigoare.“
23. Articolul 56 va avea următorul cuprins:
îArt. 56. — Persoanele care folosesc pe teritoriul
României autovehicule înmatriculate în străinătate și
neasigurate în străinătate, potrivit art. 48 alin. 2, sau a
căror asigurare expiră pe durata șederii în România
datorează prime de asigurare conform prevederilor legale.
Personalul poliției de frontieră nu va verifica
documentele de asigurare pentru autovehiculele
înmatriculate în statele membre ale Uniunii Europene,
pentru acestea numerele de înmatriculare fiind dovada
asigurării.
La intrarea sau ieșirea din țară, personalul poliției de
frontieră de la punctele de control pentru trecerea frontierei
de stat a României va controla documentele de asigurare
și va solicita proprietarului, împuternicitului acestuia sau
conducătorului autovehiculului înmatriculat în state terțe
dovada plății primei de asigurare datorate. Persoanele
neasigurate sau persoanele care la control nu pot face
dovada asigurării ori a plății acesteia vor fi obligate să
încheie asigurarea de răspundere civilă pentru pagube
produse prin accidente de autovehicule și să achite prima
de asigurare la entitățile desemnate în acest sens de către
asigurătorii care au dreptul să practice asigurarea
obligatorie conform art. 5 alin. 1.
Autovehiculele înmatriculate în state terțe care intră pe
teritoriul României de pe teritoriul altui stat membru al
Uniunii Europene nu vor fi supuse controlului privind
documentele de asigurare, acest control putând fi efectuat
numai prin sondaj.“
24. Articolul 57 se abrogă.
25. După alineatul 2 al articolului 60 se introduce un
nou alineat, alineatul 21, cu următorul cuprins:
îContribuția la Fondul de garantare se va calcula,
evidenția, achita și se va raporta de către asigurători
separat pentru asigurările generale și, respectiv, pentru
asigurările de viață.“
26. Alineatul 3 al articolului 60 va avea următorul
cuprins:
îÎn scopul unei cât mai bune fructificări, disponibilitățile
Fondului de garantare astfel constituite vor fi plasate la
Trezoreria Statului în instrumente purtătoare de dobândă,
la instituții de credit, în instrumente ale pieței monetare, în
titluri de stat sau titluri ale administrației publice locale,
precum și în alte plasamente sau alocări stabilite prin
legislația în vigoare.“
27. La articolul 60 alineatul 4, litera b) va avea
următorul cuprins:
îb) modul de constituire, administrare, structura bugetului
de venituri și cheltuieli a Fondului de garantare.“
28. Alineatul 6 al articolului 60 se abrogă.
29. Alineatele 1 și 2 ale articolului 61 vor avea
următorul cuprins:
îSe constituie Fondul de protecție a victimelor străzii, în
vederea protejării persoanelor păgubite prin accidente de
autovehicule supuse înmatriculării, precum și de tramvaie,
în care autorul a rămas neidentificat sau autovehiculul,
respectiv tramvaiul, nu este asigurat pentru răspundere
civilă pentru pagube produse prin accidente de
autovehicule.
Asigurătorii care practică asigurarea de răspundere civilă
pentru pagube produse prin accidente de autovehicule
conform art. 5 sunt obligați să contribuie la constituirea
fondului prevăzut la alin. 1 proporțional cu volumul primelor
încasate pentru această asigurare, până la acoperirea
obligațiilor de plată ale acestuia. Această contribuție nu va

6

MONITORUL OFICIAL AL ROMÂNIEI, PARTEA I, Nr. 562/30.VI.2005

depăși 5% din volumul primelor brute încasate pentru
această asigurare.“
30. Alineatul 4 al articolului 61 va avea următorul
cuprins:
îÎn cazul avarierii sau distrugerii bunurilor prin accidente
produse de autovehicule, respectiv tramvaie, neasigurate,
rămâne în sarcina persoanei păgubite o franșiză, care va fi
egală cu limita minimă a despăgubirilor acordate la
asigurarea obligatorie de răspundere civilă pentru pagube
produse prin accidente de autovehicule, stabilită prin
normele adoptate în baza art. 53.“
31. Alineatul 6 al articolului 61 va avea următorul
cuprins:
îÎn scopul unei cât mai bune fructificări, disponibilitățile
Fondului de protecție a victimelor străzii astfel constituite
vor fi plasate la Trezoreria Statului în instrumente
purtătoare de dobândă, la instituții de credit, în instrumente
ale pieței monetare, în titluri de stat sau titluri ale
administrației publice locale.“
32. La articolul 61, după alineatul 7 se introduce un nou
alineat, alineatul 8, cu următorul cuprins:
îÎn caz de litigiu, drepturile persoanelor păgubite prin
accidente de autovehicule supuse înmatriculării, precum și
de tramvaie, în care autorul a rămas neidentificat sau
autovehiculul, respectiv tramvaiul, nu este asigurat de
răspundere civilă pentru pagube produse prin accidente de
autovehicule, se exercită împotriva administratorului
Fondului de protecție a victimelor străzii, desemnat de
Comisia de Supraveghere a Asigurărilor, în conformitate cu
prevederile alin. 5.“
33. După alineatul 6 al articolului 611 se introduce un
nou alineat, alineatul 7, cu următorul cuprins:
îSumele depuse la fondurile de protecție pot fi urmărite
silit numai în vederea executării obligațiilor pentru care au
fost constituite.“
34. Alineatele 1, 2 și 3 ale articolului 63 vor avea
următorul cuprins:
îConstituie contravenție săvârșirea următoarelor fapte:
a) neplata la termen a despăgubirilor datorate din
asigurarea obligatorie de răspundere civilă pentru pagube
produse prin accidente de autovehicule, către persoanele
păgubite sau către asigurați, în condițiile normelor emise în
baza art. 53;
b) neplata la termen a sumelor destinate fondurilor de
protecție, precum și a contribuției procentuale din valoarea
primelor brute încasate aferente asigurărilor obligatorii;
c) nedepunerea la asigurători de către intermediarii în
asigurări a sumelor încasate cu titlu de prime de asigurare;
d) nerespectarea de către asigurători a obligațiilor
prevăzute la art. 36 alin. 2;
e) nerespectarea de către asigurători a obligațiilor
prevăzute la art. 49;
f) neluarea de către asigurători a declarației de
despăgubire prevăzute la art. 55 alin. 4;
g) nerespectarea de către asigurători a interdicției de
recuperare a diferenței de despăgubire dintre asigurarea
facultativă și asigurarea obligatorie de răspundere civilă
auto, în condițiile art. 55 alin. 6;
h) necomunicarea de către brokerul de asigurare către
asigurător a producerii riscului asigurat, în termenul
prevăzut în contractul de asigurare, în condițiile art. 19
alin. 3.
Contravențiile prevăzute la alin. 1 se sancționează după
cum urmează:
a) pentru faptele asigurătorilor prevăzute la alin. 1
lit. a), b), d), e), f) și g), cu avertisment scris sau cu
amendă de la 10.000.000 lei la 50.000.000 lei și cu

limitarea operațiunilor, cu interzicerea temporară sau
definitivă pentru asigurători a exercitării activității de
asigurare, pentru una sau mai multe categorii de asigurări,
sau cu suspendarea ori retragerea autorizației asigurătorilor;
b) pentru faptele administratorilor, directorilor sau
directorilor executivi, prevăzute la alin. 1 lit. a), b), d), e), f)
și g), cu amendă între 1—6 salarii medii pe societate, din
luna precedentă datei constatării faptei;
c) pentru faptele agenților de asigurare, prevăzute
la alin. 1 lit. c), cu amendă de la 5.000.000 lei la
10.000.000 lei;
d) pentru faptele brokerilor prevăzute la alin. 1 lit. c) și
h), cu avertisment scris sau amendă de la 10.000.000 lei
la 25.000.000 lei și cu interzicerea temporară sau definitivă
a activității definite la art. 2 lit. C pct. 62 din Legea
nr. 32/2000 privind societățile de asigurare și
supravegherea asigurărilor, cu modificările și completările
ulterioare, sau cu suspendarea ori retragerea autorizației.
Sancțiunile pentru faptele prevăzute la alin. 1 lit. a), b),
d), e), f) și g) se aplică fie asigurătorilor prevăzuți la
alin. 2 lit. a), fie persoanelor prevăzute la alin. 2 lit. b).“
35. Alineatul 1 al articolului 64 va avea următorul
cuprins:
îÎncălcarea de către persoanele fizice sau juridice a
obligației de asigurare prevăzute la art. 48 și 56 constituie
contravenție și se sancționează cu amendă de la
10.000.000 lei la 20.000.000 lei și cu reținerea certificatului
de înmatriculare a autovehiculului, până la prezentarea
documentului privind încheierea asigurării.“
36. Articolul 69 va avea următorul cuprins:
îArt. 69. — Unitățile de poliție, unitățile de pompieri,
unitățile medicale din cadrul sistemului medical public și
privat, medicii de familie și celelalte autorități publice
competente să cerceteze accidente de autovehicule sau
alte evenimente, după caz, vor comunica, la cererea
asigurătorilor, în termen de cel mult 30 de zile de la
solicitare, actele și datele cu privire la cauzele și
împrejurările producerii riscurilor asigurate și la pagubele
provocate, în vederea stabilirii și plății de către asigurători
a indemnizațiilor de asigurare.“
Art. II. — Prezenta ordonanță de urgență transpune
următoarele prevederi ale directivelor europene:
1. Directiva 72/166/CEE a Consiliului din 24 aprilie 1972
privind coordonarea legilor din statele membre privind
asigurarea de răspundere civilă în legătură cu utilizarea
vehiculelor cu motor și legalizarea obligației de asigurarea
pentru această răspundere (Prima directivă privind
asigurarea auto) (Jurnalul Oficial L 103, 02/05/1972, p. 1)
— Art. 1, art. 2, art. 3, art. 6, art. 7.
2. Directiva 84/5/CEE a Consiliului din 30 decembrie
1983 privind armonizarea legislației statelor membre
referitoare la asigurarea de răspundere civilă pentru
pagubele produse de autovehicule (A doua directivă privind
asigurarea auto) (Jurnalul Oficial L 8, 11/01/1984, p. 17)
— Art. 1, art. 4.
3. Directiva 90/232/CEE a Consiliului din 14 mai 1990
privind armonizarea legislației statelor membre referitoare la
asigurarea de răspundere civilă pentru pagubele produse
de autovehicule (A treia directivă privind asigurarea auto)
(Jurnalul Oficial L 129, 19/05/1990, p. 0033—0035)
— Art. 1, art. 2.
4. Directiva 2000/26/CE a Parlamentului European și a
Consiliului din 16 mai 2000 privind armonizarea legislației
în statele membre privind asigurarea de răspundere civilă
auto (A patra directivă privind asigurarea auto) (Jurnalul
Oficial L 181, 20/07/2000, p. 0065)
— Art. 1, art. 2 lit. c) și d), art. 3.

MONITORUL OFICIAL AL ROMÂNIEI, PARTEA I, Nr. 562/30.VI.2005
Art. III. — De la data introducerii primei unice pentru
asigurarea obligatorie de răspundere civilă pentru pagube
produse prin accidente de autovehicule, atât pe teritoriul
României, cât și în afara teritoriului acesteia, Fondul de
protecție a victimelor străzii va fi preluat de Fondul de
compensare prevăzut la art. 25 alin. 4 din Legea
nr. 32/2000 privind societățile de asigurare și
supravegherea asigurărilor, cu modificările și completările
ulterioare. Preluarea se va face în condițiile normelor
emise în aplicarea Legii nr. 32/2000, precum și a Legii
nr. 136/1995 privind asigurările și reasigurările în România,
cu modificările și completările ulterioare.
Art. IV. — Contractele de asigurare încheiate până la
data intrării în vigoare a prezentei ordonanțe de urgență
vor continua în condițiile și termenii acceptați la data
încheierii acestora.
Art. V. — Prezenta ordonanță de urgență intră în
vigoare la 10 zile de la data publicării în Monitorul Oficial

7

al României, Partea I, cu excepția prevederilor care implică
statutul României de stat membru, care se vor aplica de la
data aderării României la Uniunea Europeană.
Art. VI. — Pe data intrării în vigoare a prezentei
ordonanțe de urgență se abrogă art. 37 alin. (2) și (3) din
Legea nr. 32/2000 privind societățile de asigurare și
supravegherea asigurărilor, publicată în Monitorul Oficial al
României, Partea I, nr. 148 din 10 aprilie 2000, cu
modificările și completările ulterioare.
Art. VII. — Legea nr. 136/1995 privind asigurările și
reasigurările în România, publicată în Monitorul Oficial al
României, Partea I, nr. 303 din 30 decembrie 1995, cu
modificările și completările ulterioare, precum și cu
modificările și completările aduse prin prezenta ordonanță
de urgență, se va republica în Monitorul Oficial al
României, Partea I, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Ionel Popescu
p. Ministrul integrării europene,
Istvan Csutak,
secretar de stat
București, 23 iunie 2005.
Nr. 61.
GUVERNUL ROMÂNIEI

ORDONANȚĂ DE URGENȚĂ
pentru completarea Ordonanței de urgență a Guvernului nr. 90/2002
privind ratificarea Acordului de împrumut dintre România și Banca Internațională
pentru Reconstrucție și Dezvoltare, semnat la București la 3 aprilie 2002,
pentru finanțarea Proiectului de dezvoltare rurală
Având în vedere necesitatea implementării Proiectului de dezvoltare rurală, faptul că, datorită perioadei foarte
scurte până când Parlamentul își va încheia actuala sesiune parlamentară, la acest moment nu se mai poate promova,
potrivit procedurii, un proiect de lege care să poată fi adoptat până la sfârșitul primei sesiuni ordinare a anului 2005,
precum și numărul mare de proiecte necesare implementării Proiectului de dezvoltare rurală, circa 220 în faza-pilot,
distribuite în 5 județe, aprobarea documentațiilor tehnico-economice potrivit procedurilor legale provocând întârzieri mari în
derularea investițiilor și putând conduce ulterior la imposibilitatea asigurării finanțării pentru finalizarea acestora,
toate acestea vizând interesul public și constituind situații extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — După articolul 4 din Ordonanța de
urgență a Guvernului nr. 90/2002 privind ratificarea
Acordului de împrumut dintre România și Banca
Internațională pentru Reconstrucție și Dezvoltare, semnat la
București la 3 aprilie 2002, pentru finanțarea Proiectului de
dezvoltare rurală, publicată în Monitorul Oficial al României,
Partea I, nr. 464 din 28 iunie 2002, aprobată prin Legea

nr. 563/2002, se introduce un nou articol, articolul 41, cu
următorul cuprins:
îArt. 41. — Documentațiile tehnico-economice aferente
obiectivelor de investiții din cadrul Proiectului de dezvoltare
rurală se avizează de UMP prevăzută la art. 2 alin. (1)
lit. A și se aprobă prin hotărâri ale consiliilor locale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Ionel Popescu
București, 23 iunie 2005.
Nr. 62.

8

MONITORUL OFICIAL AL ROMÂNIEI, PARTEA I, Nr. 562/30.VI.2005
GUVERNUL ROMÂNIEI

HOTĂRÂRE
privind unele măsuri pentru organizarea Zilei Justiției
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 190.000.000 lei
din bugetul propriu al Consiliului Superior al Magistraturii,
în vederea organizării Zilei Justiției în data de 3 iulie
2005.

Art. 2. — Se aprobă punerea la dispoziția Consiliului
Superior al Magistraturii de către Regia Autonomă îAdministrația
Patrimoniului Protocolului de Stat“ a Sălii de recepție a
Palatului Snagov, în mod gratuit, pentru ziua de 3 iulie 2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Ionel Popescu
București, 29 iunie 2005.
Nr. 628.

RECTIFICĂRI
În Ordinul ministrului sănătății nr. 538/2005 pentru aprobarea Regulamentului achizițiilor publice
organizate în sistemul sanitar, publicat în Monitorul Oficial al României, Partea I, nr. 475 din 6 iunie 2005, se
face următoarea rectificare (care nu aparține Redacției Monitorul Oficial, Partea I):
— la art. 6 lit. a) a doua liniuță din Regulamentul achizițiilor publice organizate în sistemul sanitar, în
loc de: î— pentru contractul de lucrări: 100.000 lei;“ se va citi: î— pentru contractul de lucrări: 100.000 euro;“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 562/30.VI.2005 conține 8 pagini.

Prețul: 5.500 lei vechi/0,55 lei noi

&JUYDGY|032873]
ISSN 1453—4495

