Anul 173 (XVII) — Nr. 594

PARTEA

I

LEGI, DECRETE, HOTĂRÂRI ȘI ALTE ACTE

Vineri, 8 iulie 2005

SUMAR

Nr.

Pagina
ACTE ALE PARLAMENTULUI ROMÂNIEI

1.

— Decizie privind convocarea Camerei Deputaților
și a Senatului în sesiune extraordinară ..................

650.
2

DECIZII ALE CURȚII CONSTITUȚIONALE
Decizia nr. 312 din 14 iunie 2005 referitoare la excepția
de neconstituționalitate a dispozițiilor art. 174 din
Codul de procedură penală......................................

Nr.

651.
2–4

HOTĂRÂRI ALE GUVERNULUI ROMÂNIEI
623.

— Hotărâre privind unele măsuri pentru
declanșarea procesului de privatizare a Societății
Naționale de Gaze Naturale îRomgaz“ — S.A. .....

624.

— Hotărâre pentru modificarea Hotărârii
Guvernului nr. 1.369/2004 privind garantarea de
către Ministerul Finanțelor Publice a unor
împrumuturi externe, în valoare totală de
maximum 196 milioane euro, contractate de
Societatea Comercială îComplexul Energetic
Craiova“ — S.A., pentru finanțarea obiectivului
îReabilitarea și modernizarea blocului 7 de
315 MW din Termocentrala Ișalnița“ .......................

4–5

652.

Pagina
— Hotărâre privind acordarea unui ajutor umanitar
pentru populația din județele Olt și Teleorman
afectată de fenomenele meteorologice care s-au
produs în perioada 2—4 iulie 2005 ........................

6

— Hotărâre pentru modificarea art. 2 alin. (1) și
(2) din Hotărârea Guvernului nr. 512/2005 privind
acordarea unui ajutor umanitar, cu titlu gratuit,
locuitorilor din județele Caraș-Severin și Timiș ale
căror gospodării au fost distruse ca urmare a
fenomenelor meteorologice nefavorabile din
perioada aprilie—mai 2005.......................................

7

— Hotărâre privind acordarea unui ajutor ..............

7–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
707.

5

— Ordin al ministrului sănătății privind modificarea
și completarea Ordinului ministrului sănătății
nr. 10/2005 pentru aprobarea derulării programelor
și subprogramelor de sănătate finanțate din
bugetul de stat în anul 2005 ...................................

8

2

MONITORUL OFICIAL AL ROMÂNIEI, PARTEA I, Nr. 594/8.VII.2005

ACTE ALE PARLAMENTULUI ROMÂNIEI
PARLAMENTUL ROMÂNIEI
CAMERA DEPUTAȚILOR

SENATUL

DECIZIE
privind convocarea Camerei Deputaților și a Senatului
în sesiune extraordinară
Având în vedere cererea birourilor permanente ale Camerei Deputaților
și Senatului,
în temeiul dispozițiilor art. 66 alin. (2) și (3) și ale art. 147 alin. (2) din
Constituția României, republicată, precum și ale art. 2 din Regulamentul
ședințelor comune ale Camerei Deputaților și Senatului,
Camera Deputaților și Senatul se convoacă în sesiune extraordinară în
ziua de miercuri, 13 iulie 2005, ora 9,00, pentru reexaminarea dispozițiilor
constatate ca fiind neconstituționale din Legea privind reforma în domeniile
proprietății și justiției, precum și unele măsuri adiacente, asupra căreia
Guvernul și-a angajat răspunderea în condițiile art. 114 din Constituția
României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 7 iulie 2005.
Nr. 1.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 312
din 14 iunie 2005

referitoare la excepția de neconstituționalitate a dispozițiilor art. 174
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Marinela Mincă
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 174 din Codul de procedură
penală, excepție ridicată de Paula Florica Șerb și Vasile
Beleca în Dosarul nr. 1.025/2004 al Înaltei Curți de Casație
și Justiție — Secția penală.
La apelul nominal răspund autorii excepției, prin avocat
Nicolae Bulai, lipsind părțile Societatea Comercială îNeptun“ — S.A.
din Câmpina, Societatea Comercială îElectroutilaj“ — S.A.

din Câmpina, Societatea Comercială îMetaleuroest“ — S.R.L.
din Câmpina, Societatea Comercială îFotbal Petrolul
Ploiești“ — S.R.L. și Societatea Comercială îAproved
Construct“ — S.R.L. prin lichidator Societatea Comercială
îExpert“ — S.A. din Arad, față de care procedura de citare
a fost legal îndeplinită.
Având cuvântul, reprezentantul autorilor excepției
solicită admiterea excepției de neconstituționalitate așa cum
a fost formulată, arătând că sintagma îîn cursul judecății“,
cuprinsă în textul de lege criticat, încalcă dreptul la
apărare, precum și dispozițiile constituționale privind
egalitatea în drepturi. Ca urmare, această sintagmă ar
trebui eliminată, iar părțile să poată fi reprezentate nu
numai în această fază a procesului penal, ci și în cursul
urmăririi penale, pentru o deplină asigurare a dreptului
acestora la apărare.
Reprezentantul Ministerului Public, având cuvântul, pune
concluzii de respingere a excepției, apreciind că prevederile

MONITORUL OFICIAL AL ROMÂNIEI, PARTEA I, Nr. 594/8.VII.2005
legale criticate nu contravin dispozițiilor constituționale
invocate ca fiind încălcate.
C U R T E A,

având în vedere actele și lucrările dosarului, reține
următoarele:
Prin Încheierea din 6 ianuarie 2005, pronunțată în
Dosarul nr. 1.025/2004, Înalta Curte de Casație și Justiție —
Secția penală a sesizat Curtea Constituțională cu excepția
de neconstituționalitate a dispozițiilor art. 174 din Codul
de procedură penală, ridicată de Paula Florica Șerb și
de Vasile Beleca în dosarul menționat.
În motivarea excepției de neconstituționalitate se
susține, în esență, că sintagma îîn cursul judecății“,
cuprinsă în textul de lege criticat, creează o discriminare
între cetățeni și încalcă dreptul la apărare, prin aceea că
numai în această fază a procesului penal este posibilă
reprezentarea părții, nu și în cursul urmăririi penale.
Înalta Curte de Casație și Justiție — Secția penală
apreciază că excepția de neconstituționalitate este
neîntemeiată, întrucât textul de lege criticat nu restrânge
sfera de aplicare a reprezentării convenționale numai la
faza judecății, legiuitorul român reglementând expres cazuri
de reprezentare a învinuitului sau inculpatului în cursul
urmăririi penale. Chiar dacă legiuitorul român a ales, sub
aspectul tehnicii legislative, să nu reglementeze într-un
singur text de lege reprezentarea convențională în cursul
urmăririi penale și al judecății, dar a prevăzut diferențiat
condițiile aplicabilității acestei instituții juridice, nu se poate
susține că prin aceasta s-a adus atingere drepturilor
constituționale ale cetățenilor, respectiv egalității acestora în
fața legii și a autorităților publice și dreptului la apărare.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Președintele Camerei Deputaților apreciază că excepția
de neconstituționalitate este neîntemeiată, întrucât
dispozițiile legale referitoare la instituția reprezentării nu
numai că nu încalcă prevederile constituționale, ci,
dimpotrivă, constituie o garanție a desfășurării corecte a
procesului penal, prin asigurarea drepturilor tuturor părților,
inclusiv ale celor care nu sunt prezente la momentul
încheierii unor acte procesuale. Se mai arată că există
cadrul legal de exercitare a reprezentării în cursul urmăririi
penale, aceasta putându-se realiza, cu excepția actelor cu
caracter personal.
Guvernul apreciază că excepția ridicată este
neîntemeiată, pentru aceleași considerente expuse pe larg
de instanța de judecată. Se arată totodată că, urmare
modificării art. 174 din Codul de procedură penală prin
dispozițiile Legii nr. 281/2003, îlegiuitorul a extins
posibilitatea reprezentării pe tot parcursul procesului penal,
indiferent de fazele acestuia, excepție făcând situațiile în
care se efectuează audierea părților sau acte cu caracter
strict personal“.

3

Avocatul Poporului consideră că dispozițiile art. 174 din
Codul de procedură penală nu instituie privilegii sau
discriminări pe considerente arbitrare și se aplică în mod
egal tuturor părților în procesul penal, astfel încât nu poate
fi reținută critica acestora în raport de dispozițiile art. 16
din Constituție. Se arată totodată că textul de lege criticat
nu contravine sub nici un aspect dreptului părții de a fi
asistată de un avocat ales sau numit din oficiu.
Interzicerea, în anumite cazuri, a reprezentării învinuitului
sau inculpatului nu constituie o îngrădire a dreptului la
apărare și creează posibilitatea acestuia de a da explicații
instanței și de a-și dovedi nevinovăția.
În concluzie, Avocatul Poporului consideră că excepția
de neconstituționalitate este neîntemeiată.
Președintele Senatului nu a transmis punctul său de
vedere.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile autorilor excepției și ale procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), art. 2, 3, 10 și
29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 174 din Codul de procedură penală, având
următorul cuprins: îÎn cursul judecății învinuitul și inculpatul,
precum și celelalte părți pot fi reprezentați, cu excepția
cazurilor în care prezența învinuitului sau inculpatului este
obligatorie.
În cazurile în care legea admite reprezentarea învinuitului
sau inculpatului, instanța de judecată, când apreciază
necesară prezența învinuitului sau inculpatului, dispune
aducerea lui.“
Textele constituționale invocate în motivarea excepției
au următorul cuprins:
— Art. 16 (Egalitatea în drepturi) alin. (1): îCetățenii
sunt egali în fața legii și a autorităților publice, fără privilegii și
fără discriminări.“;
— Art. 24 (Dreptul la apărare) alin. (1): îDreptul la
apărare este garantat.“
Examinând excepția de neconstituționalitate formulată,
Curtea constată că aceasta este neîntemeiată și urmează
să fie respinsă.
Curtea reține că încălcarea principiului egalității în
drepturi există atunci când se aplică un tratament juridic
diferit unor subiecte de drept aflate în situații identice sau
similare. Or, dispozițiile procedural-penale care
reglementează instituția reprezentării se aplică în mod egal
tuturor părților din procesul penal — învinuitului,
inculpatului, precum și celorlalte părți — fără privilegii sau
discriminări pe considerente arbitrare, astfel încât nu poate
fi reținută critica autorilor excepției întemeiată pe dispozițiile

4

MONITORUL OFICIAL AL ROMÂNIEI, PARTEA I, Nr. 594/8.VII.2005

art. 16 din Constituție, care consacră egalitatea cetățenilor
în fața legii.
Textul de lege criticat nu încalcă, de asemenea, nici
dreptul la apărare, întrucât nu împiedică în nici un fel
părțile să fie asistate de apărător, iar interzicerea, în
anumite cazuri, a reprezentării învinuitului sau inculpatului
nu constituie o îngrădire a dreptului la apărare, ci,
dimpotrivă, o concretizare a acestui drept, prezența
personală a acestora fiind necesară tocmai pentru
lămurirea tuturor aspectelor în raport cu care instanța se
poate pronunța.

De altfel, autorii excepției sunt nemulțumiți de soluția
legislativă consacrată de textul criticat, care, în opinia lor,
ar trebui să reglementeze nu numai reprezentarea îîn
cursul judecății“, ci și în

cursul urmăririi penale. O

asemenea critică excedează însă competenței Curții care,
potrivit dispozițiilor art. 2 alin. (3) din Legea nr. 47/1992,
î[...] se pronunță numai asupra constituționalității actelor cu
privire la care a fost sesizată, fără a putea modifica sau
completa prevederile supuse controlului“.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al art. 1—3, al
art. 11 alin. (1) lit. A.d) și al art. 29 alin. (1) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 174 din Codul de procedură penală, excepție ridicată
de Paula Florica Șerb și Vasile Beleca în Dosarul nr. 1.025/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 14 iunie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind unele măsuri pentru declanșarea procesului de privatizare
a Societății Naționale de Gaze Naturale îRomgaz“ — S.A.
În temeiul art. 108 din Constituția României, republicată, al art. 41 alin. (2) lit. d) și al art. 15 din Ordonanța de
urgență a Guvernului nr. 88/1997 privind privatizarea societăților comerciale, aprobată prin Legea nr. 44/1998, cu
modificările și completările ulterioare, precum și al art. 51 lit. b) din Legea nr. 137/2002 privind unele măsuri pentru
accelerarea privatizării, cu modificările și completările ulterioare,
Guvernul României adoptă prezenta hotărâre.
Art. 1. — În vederea pregătirii și realizării privatizării,
precum și atragerii de investiții în Societatea Națională de
Gaze Naturale îRomgaz“ — S.A., Ministerul Economiei și
Comerțului, prin Oficiul Participațiilor Statului și Privatizării
în Industrie, va angaja, în condițiile legii, un consultant
internațional specializat ale cărui servicii vor include și
realizarea unui studiu de piață privind strategia de
asigurare a unui climat concurențial în producerea și
furnizarea de gaze naturale.
Art. 2. — (1) Cheltuielile legate de plata componentei
fixe a onorariului pentru consultanții internaționali și a
componentei variabile a onorariului, aferentă plății din

valoarea totală a tranzacției de care beneficiază Societatea
Națională de Gaze Naturale îRomgaz“ — S.A., cheltuielile
pentru plata unor firme de avocatură angajate de Ministerul
Economiei și Comerțului, prin Oficiul Participațiilor Statului
și Privatizării în Industrie, precum și cheltuielile pentru
pregătirea și realizarea privatizării Societății Naționale de
Gaze Naturale îRomgaz“ — S.A., inclusiv cele legate de
publicitate, vor fi suportate, în conformitate cu prevederile
art. 51 lit. b) din Legea nr. 137/2002, de către Societatea
Națională de Gaze Naturale îRomgaz“ — S.A., care va
dispune plata acestora direct către beneficiari la termenele
stabilite, în baza confirmării Oficiului Participațiilor Statului și

5

MONITORUL OFICIAL AL ROMÂNIEI, PARTEA I, Nr. 594/8.VII.2005
Privatizării în Industrie a îndeplinirii obligațiilor asumate prin
contractele încheiate în acest sens.
(2) Cheltuielile legate de plata componentei variabile a
onorariului consultantului, aferente sumelor încasate efectiv
de Ministerul Economiei și Comerțului, prin Oficiul
Participațiilor Statului și Privatizării în Industrie, pentru

acțiunile vândute, vor fi suportate de către acesta din urmă
din bugetul propriu.
(3) Cheltuielile prevăzute la alin. (1) și (2) vor fi plătite
conform prevederilor contractelor încheiate în acest sens.
(4) Societatea Națională de Gaze Naturale îRomgaz“ —
S.A. asigură și garantează în totalitate sursele de finanțare
a cheltuielilor prevăzute la alin. (1), care cad în sarcina sa.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 23 iunie 2005.
Nr. 623.
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.369/2004 privind garantarea
de către Ministerul Finanțelor Publice a unor împrumuturi externe, în valoare totală
de maximum 196 milioane euro, contractate de Societatea Comercială
îComplexul Energetic Craiova“ — S.A., pentru finanțarea obiectivului îReabilitarea
și modernizarea blocului 7 de 315 MW din Termocentrala Ișalnița“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.369/2004
privind garantarea de către Ministerul Finanțelor Publice a
unor împrumuturi externe, în valoare totală de maximum
196 milioane euro, contractate de Societatea Comercială
îComplexul Energetic Craiova“ — S.A., pentru finanțarea
obiectivului îReabilitarea și modernizarea blocului 7 de
315 MW din Termocentrala Ișalnița“, publicată în Monitorul
Oficial al României, Partea I, nr. 820 din 6 septembrie
2004, se modifică după cum urmează:
1. Titlul va avea următorul cuprins:
îHOTĂRÂRE
privind garantarea de către Ministerul Finanțelor Publice
a unor împrumuturi externe, în valoare totală
de maximum 210 milioane euro, contractate de
Societatea Comercială «Complexul Energetic
Craiova» — S.A., pentru finanțarea obiectivului
«Reabilitarea și modernizarea blocului 7 de 315 MW
din Termocentrala Ișalnița»“

2. Articolul 1 va avea următorul cuprins:
îArt. 1. — Se aprobă contractarea de către Societatea
Comercială «Complexul Energetic Craiova» — S.A. a unor
împrumuturi externe, în valoare totală de maximum
210

milioane

euro,

pentru

finanțarea

«Reabilitarea și modernizarea blocului 7 de 315 MW din
Termocentrala Ișalnița», la care se adaugă și prima de
asigurare.“
3. Articolul 3 va avea următorul cuprins:
îArt. 3. — Ministerul

Finanțelor Publice garantează în

proporție de 80% împrumuturile externe prevăzute la art. 1,
precum și dobânzile, primele de asigurare, comisioanele și
alte costuri aferente.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Ionel Popescu
București, 23 iunie 2005.
Nr. 624.

obiectivului

6

MONITORUL OFICIAL AL ROMÂNIEI, PARTEA I, Nr. 594/8.VII.2005
GUVERNUL ROMÂNIEI

HOTĂRÂRE
privind acordarea unui ajutor umanitar pentru populația din județele Olt și Teleorman
afectată de fenomenele meteorologice care s-au produs în perioada 2—4 iulie 2005
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 950.000 lei (RON), familiilor sinistrate din
județele Olt (410.000 lei) și Teleorman (540.000 lei)
afectate de fenomenele meteorologice periculoase care
s-au produs în perioada 2—4 iulie 2005, constând în
produse alimentare, conform anexei care face parte
integrantă din prezenta hotărâre.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de instituțiile prefectului din județele Olt și
Teleorman.
(2) Reîntregirea stocurilor cu cantitățile acordate conform
anexei se va face în anul 2006, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produselor până la locul
indicat de fiecare instituție a prefectului se va efectua în
regim de urgență cu mijloace auto din dotarea unităților
teritoriale din subordinea Administrației Naționale a
Rezervelor de Stat sau cu mijloace ale unor societăți
comerciale angajate de acestea.

(2) Cheltuielile legate de ambalarea și transportul
produselor se suportă de Administrația Națională a
Rezervelor de Stat, în limita bugetului aprobat.
(3) Distribuirea produselor către populația sinistrată se
va face de instituțiile prefectului din județele Olt și
Teleorman, prin persoane anume împuternicite.
(4) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituțiile prefectului din județele Olt și
Teleorman vor justifica distribuirea produselor scoase din
rezervele de stat în condițiile prezentei hotărâri, conform
prevederilor art. 7 din Hotărârea Guvernului nr. 371/1993
privind acordarea, în primă intervenție, a ajutoarelor
umanitare populației sinistrate, ca urmare a unor situații
excepționale.
(2) Documentele justificative privind distribuirea vor fi
păstrate la sediile instituțiilor prefectului din județele Olt și
Teleorman în vederea punerii lor la dispoziție organelor de
control abilitate.
Art. 5. — Se aprobă acumularea în regim de urgență a
cantității de 11,6 tone ulei rafinat de floarea-soarelui în
limita sumei de 38.628 lei (RON), finanțarea realizându-se
din bugetul de stat aprobat pentru Administrația Națională a
Rezervelor de Stat.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat,
Sorin Vicol
Ministrul finanțelor publice,
Ionel Popescu
București, 7 iulie 2005.
Nr. 650.
ANEXĂ
LISTA

produselor alimentare care se scot din rezervele de stat ca ajutor umanitar pentru populația afectată
de fenomenele meteorologice periculoase produse în perioada 2—4 iulie 2005
Produsul

U.M.

Cantitățile
județul Olt

Ulei rafinat de floarea-soarelui
Zahăr
Conserve de carne
Pate de ficat

l
kg
kg
kg

5.000
5.000
15.000
10.000

județul Teleorman

6.600
6.600
19.800
13.200

MONITORUL OFICIAL AL ROMÂNIEI, PARTEA I, Nr. 594/8.VII.2005

7

GUVERNUL ROMÂNIEI

HOTĂRÂRE
pentru modificarea art. 2 alin. (1) și (2) din Hotărârea Guvernului nr. 512/2005
privind acordarea unui ajutor umanitar, cu titlu gratuit, locuitorilor din județele Caraș-Severin
și Timiș ale căror gospodării au fost distruse ca urmare a fenomenelor meteorologice nefavorabile
din perioada aprilie—mai 2005
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatele (1) și (2) ale articolului 2 din
Hotărârea Guvernului nr. 512/2005 privind acordarea unui
ajutor umanitar, cu titlu gratuit, locuitorilor din județele
Caraș-Severin și Timiș ale căror gospodării au fost distruse
ca urmare a fenomenelor meteorologice nefavorabile din
perioada aprilie—mai 2005, publicată în Monitorul Oficial al
României, Partea I, nr. 499 din 13 iunie 2005, se modifică
și vor avea următorul cuprins:
îArt. 2. — (1) Prin ordin comun al ministrului
administrației și internelor și al ministrului agriculturii,

pădurilor și dezvoltării rurale se constituie comisii la nivelul
unităților administrativ-teritoriale, care identifică gospodăriile
distruse, precum și numărul membrilor din gospodărie.
(2) Repartizarea pe județe și distribuirea cantităților de
produse acordate locuitorilor din județele Caraș-Severin și
Timiș, ale căror gospodării au fost distruse, conform art. 1,
se realizează de Ministerul Administrației și Internelor, prin
instituția prefectului și primăriile locale, în condițiile stabilite
prin ordin comun al ministrului administrației și internelor și
al ministrului agriculturii, pădurilor și dezvoltării rurale.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Ionel Popescu
București, 7 iulie 2005.
Nr. 651.
GUVERNUL ROMÂNIEI

HOTĂRÂRE
privind acordarea unui ajutor
În temeiul prevederilor art. 108 din Constituția României, republicată, ale art. 1 din Ordonanța Guvernului
nr. 28/2003 privind trimiterea bolnavilor pentru tratament în străinătate, aprobată cu modificări prin Legea nr. 119/2003, ale
art. 5 alin. (1) lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea
Fondului național de solidaritate, aprobată cu modificări și completări prin Legea nr. 366/2001, cu modificările ulterioare, și
ale Ordonanței de urgență a Guvernului nr. 32/2001 pentru reglementarea unor probleme financiare, aprobată cu
modificări prin Legea nr. 374/2001, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 110.000 euro, pentru efectuarea tratamentului medical în
străinătate, doamnei Dudău Cătălina Georgiana, în vârstă
de 25 de ani, domiciliată în municipiul Oradea,
Str. Fluviului nr. 3, bl. PB 30, ap. 15, județul Bihor.
(2) Suma prevăzută la alin. (1) se suportă din bugetul
de stat după cum urmează:
— Ministerul Sănătății va aloca suma de 50.000 euro;
— Ministerul Muncii, Solidarității Sociale și Familiei va
aloca suma de 60.000 euro.
(3) Ajutorul se acordă în lei și se suportă atât din
bugetul Ministerului Sănătății, prin Direcția de Sănătate
Publică a Județului Bihor, cât și din bugetul Ministerului

Muncii, Solidarității Sociale și Familiei, prin Direcția de
Muncă, Solidaritate Socială și Familie a Județului Bihor, la
cursul de schimb valutar al Băncii Naționale a României
din ziua lucrătoare precedentă efectuării deschiderii de
credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea
tratamentului medical în străinătate va fi transferată de
către Direcția de Muncă, Solidaritate Socială și Familie a
Județului Bihor către Direcția de Sănătate Publică a
Județului Bihor, la solicitarea acesteia.
Art. 2. — Fundamentarea sumei solicitate și justificarea
celei utilizate pentru efectuarea tratamentului medical în

8

MONITORUL OFICIAL AL ROMÂNIEI, PARTEA I, Nr. 594/8.VII.2005

străinătate revin Ministerului Sănătății, prin Direcția de
Sănătate Publică a Județului Bihor, care va efectua plata și

va certifica documentele financiar-contabile prezentate de
furnizorul de servicii medicale din străinătate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății,
Mircea Cinteză
Ministrul finanțelor publice,
Ionel Popescu
București, 7 iulie 2005.
Nr. 652.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 10/2005 pentru aprobarea
derulării programelor și subprogramelor de sănătate finanțate din bugetul de stat în anul 2005
În temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările ulterioare,
cunoscând prevederile Ordinului ministrului sănătății nr. 10/2005 pentru aprobarea derulării programelor și
subprogramelor de sănătate finanțate din bugetul de stat în anul 2005, cu modificările ulterioare,
văzând Referatul de aprobare nr. M.C. 8.334/2005,
ministrul sănătății emite următorul ordin:
Art. I. — Ordinul ministrului sănătății nr. 10/2005 pentru
aprobarea derulării programelor și subprogramelor de
sănătate finanțate din bugetul de stat în anul 2005, publicat
în Monitorul Oficial al României, Partea I, nr. 61 și nr. 61 bis
din 18 ianuarie 2005, cu modificările ulterioare, se modifică
și se completează astfel:
1. În anexa nr. II pct. II/2 îProgram de prevenire și
control al bolilor netransmisibile“, la subprogramul 2.5
îProfilaxie în patologia psihiatrică și psihosocială“,
paragraful îActivități“ va avea următorul cuprins:
îActivități
— Terapia ocupațională și ergoterapia
— Reabilitarea centrelor de ergoterapie
— Campanie de informare, educare, comunicare
— Cofinanțarea Proiectului PHARE — Twinning Light
RO-2002/005-551.03.03 — RO03/IB/OT 09 — «Plan de

acțiune pentru implementarea Strategiei de sănătate mintală
a Ministerului Sănătății»“
2. La anexa nr. III, unitățile sanitare de la subprogramul
2.5 îProfilaxie în patologia psihiatrică și psihosocială“ se
completează cu:
îSpitalul Clinic de Psihiatrie «Prof. Dr. Alexandru
Obregia» București“
Art. II. — În vederea decontării, Spitalul Clinic de
Psihiatrie îProf. Dr. Alexandru Obregia“ București va
evidenția cheltuielile aferente cofinanțării conform fișei
Proiectului PHARE — Twinning Light RO-2002/005551.03.03 — RO03/IB/OT 09, în mod distinct, cu
respectarea prevederilor legale.
Art. III. — Prezentul ordin va fi publicat în Monitorul
Oficial al României, Partea I.

Ministrul sănătății,
Mircea Cinteză
București, 4 iulie 2005.
Nr. 707.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 594/8.VII.2005 conține 8 pagini.

Prețul: 0,55 lei noi/5.500 lei vechi

&JUYDGY|033191]
ISSN 1453—4495

