PARTEA

Anul 173 (XVII) — Nr. 940

I

Vineri, 21 octombrie 2005

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE CAMEREI DEPUTAȚILOR
31. — Hotărâre privind contul de execuție a bugetului
Camerei Deputaților pe anul 2003 ..........................

2

HOTĂRÂRI ALE GUVERNULUI ROMÂNIEI
1.229. — Hotărâre pentru aprobarea Regulamentului de
organizare și funcționare a Institutului Național
de Expertiză Medicală și Recuperare a Capacității
de Muncă și a serviciilor teritoriale de expertiză
medicală a capacității de muncă .............................

2–5

1.256. — Hotărâre privind modificarea și completarea
Hotărârii Guvernului nr. 577/1997 pentru aprobarea
Programului privind pietruirea drumurilor comunale,
alimentarea cu apă a satelor, conectarea satelor
la rețeaua de electrificare și la rețelele telefonice ....

6–7

DECIZII ALE PRIMULUI-MINISTRU
474. — Decizie privind numirea domnului Mircea
Oancea în funcția de director general interimar al
Comisiei de Supraveghere a Sistemului de Pensii
Private ........................................................................

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.412. — Ordin al ministrului finanțelor publice pentru
publicarea Memorandumului de finanțare dintre
Guvernul României și Comisia Europeană referitor
la Programul național PHARE 2004 pentru
România, semnat la București la 21 decembrie
2004 ...........................................................................

8

2

MONITORUL OFICIAL AL ROMÂNIEI, PARTEA I, Nr. 940/21.X.2005

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind contul de execuție a bugetului Camerei Deputaților
pe anul 2003
În temeiul art. 64 din Constituția României, republicată, precum și al
art. 29 alin. 1 lit. d) din Regulamentul Camerei Deputaților, republicat,
Camera Deputaților adoptă prezenta hotărâre.
Articol unic. — Se aprobă contul de execuție a bugetului Camerei
Deputaților pe anul 2003, potrivit raportului explicativ și anexelor nr. 1 și 2*)
care fac parte integrantă din prezenta hotărâre.
Această hotărâre a fost adoptată de Camera Deputaților în ședința din
17 octombrie 2005, cu respectarea prevederilor art. 76 alin. (2) din Constituția
României, republicată.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ
București, 17 octombrie 2005.
Nr. 31.
*) Raportul explicativ și anexele nr. 1 și 2 se comunică celor interesați.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Expertiză Medicală și Recuperare a Capacității de Muncă și a serviciilor teritoriale
de expertiză medicală a capacității de muncă
În temeiul art. 108 din Constituția României, republicată, și al art. 174 alin. (11) din Legea nr. 19/2000 privind
sistemul public de pensii și alte drepturi de asigurări sociale, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Expertiză Medicală și
Recuperare a Capacității de Muncă și a serviciilor teritoriale
de expertiză medicală a capacității de muncă, prevăzut în
anexa care face parte integrantă din prezenta hotărâre.
Art. 2. — Pe data intrării în vigoare a prezentei hotărâri
se abrogă cap. IV îStructura organizatorică, organele de

conducere și atribuțiile INEMRCM“, cuprinzând art. 18—21,
din Statutul Casei Naționale de Pensii și Alte Drepturi de
Asigurări Sociale, aprobat prin Hotărârea Guvernului
nr. 13/2004, publicată în Monitorul Oficial al României,
Partea I, nr. 56 din 23 ianuarie 2004, cu modificările
ulterioare, precum și orice alte dispoziții contrare prezentei
hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 13 octombrie 2005.
Nr. 1.229.

3

MONITORUL OFICIAL AL ROMÂNIEI, PARTEA I, Nr. 940/21.X.2005

ANEXĂ

REGULAMENT
de organizare și funcționare a Institutului Național de Expertiză Medicală și Recuperare a Capacității de Muncă
și a serviciilor teritoriale de expertiză medicală a capacității de muncă
CAPITOLUL I
Dispoziții generale
Art. 1. — Activitatea de expertiză medicală a capacității
de muncă se desfășoară în conformitate cu prevederile
Legii nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare, precum și cu dispozițiile prezentului regulament.
Art. 2. — Activitatea de expertiză medicală a capacității
de muncă este parte integrantă a asistenței medico-sociale
și constă în evaluarea capacității de muncă și în stabilirea
incapacității adaptative a persoanelor cu diferite deficiențe
datorate unor boli obișnuite, accidente obișnuite, boli
profesionale și accidente de muncă, realizate în baza
examinărilor medicale, a explorărilor funcționale, a
investigațiilor de laborator și a investigațiilor sociale.
Art. 3. — (1) Activitatea de expertiză medicală a
capacității de muncă se realizează, cu respectarea
principiilor independenței, imparțialității și confidențialității, de
către medicul specializat în expertiză medicală și
recuperare a capacității de muncă, denumit în continuare
medic expert al asigurărilor sociale.
(2) Orice ingerință în activitatea de expertiză medicală a
capacității de muncă este interzisă.
Art. 4. — Activitatea de expertiză medicală a capacității
de muncă se desfășoară în cadrul Institutului Național de
Expertiză Medicală și Recuperare a Capacității de Muncă,
denumit în continuare INEMRCM, și în cadrul serviciilor
teritoriale de expertiză medicală a capacității de muncă,
prin cabinetele teritoriale de expertiză medicală aflate în
subordinea caselor teritoriale de pensii, acestea fiind
singurele unități de profil în care se efectuează evaluarea
capacității de muncă, stabilirea incapacității adaptative și,
după caz, încadrarea într-un grad de invaliditate.
CAPITOLUL II
Organizarea, funcționarea și atribuțiile INEMRCM
Art. 5. — (1) INEMRCM este instituție publică cu
personalitate juridică și autonomie științifică, aflată în
subordinea Casei Naționale de Pensii și Alte Drepturi de
Asigurări Sociale, denumită în continuare CNPAS.
(2) Sediul INEMRCM este în municipiul București.
Art. 6. — (1) Numărul maxim de posturi pentru
INEMRCM este de 253, finanțate din bugetul asigurărilor
sociale de stat.
(2) Structura organizatorică a INEMRCM se aprobă de
Consiliul de administrație al CNPAS.
(3) Prin decizie a președintelui CNPAS, în cadrul
INEMRCM pot fi organizate secții, departamente,
laboratoare, compartimente, servicii și birouri, în cadrul
cărora își desfășoară activitatea personal contractual.
(4) Cheltuielile curente și de capital ale INEMRCM se
finanțează din bugetul asigurărilor sociale de stat.
Art. 7. — (1) În cadrul INEMRCM funcționează Comisia
Superioară de Expertiză Medicală a Capacității de Muncă,
comisiile de avizare și control al dosarelor medicale pentru
pensie de invaliditate, precum și Consiliul Superior de
Expertiză Medicală a Capacității de Muncă.

(2) Concluziile comisiilor de avizare și control al
dosarelor medicale pentru pensie de invaliditate din
INEMRCM privind cazurile analizate din punct de vedere
medical și metodologic sunt definitive și aplicarea acestora
este obligatorie la nivelul serviciilor teritoriale de expertiză
medicală a capacității de muncă, cu toate consecințele
privind pensia de invaliditate.
(3) Comisia Superioară de Expertiză Medicală a
Capacității de Muncă analizează și avizează din punct de
vedere medical și metodologic cazurile propuse spre
soluționare.
Art. 8. — (1) INEMRCM este instituție publică în
subordinea CNPAS și exercită și realizează, în principal,
următoarele atribuții și activități:
a) acordă asistență tehnică de specialitate pentru
serviciile din rețeaua de expertiză medicală a capacității de
muncă, prin internare în secțiile clinice;
b) asigură, prin personal propriu sau terți, dispozitive
medicale și servicii medicale în vederea recuperării
capacității de muncă pentru asigurații care au suferit
accidente de muncă sau boli profesionale și care fac
obiectul prevederilor Legii nr. 346/2002 privind asigurarea
pentru accidente de muncă și boli profesionale, cu
modificările și completările ulterioare;
c) efectuează servicii medicale pentru recuperarea
capacității de muncă;
d) realizează planuri de acțiuni medicale de reabilitare
socioprofesională, în vederea reintegrării în activitatea
profesională a pensionarilor de invaliditate recuperabili,
colaborând în acest sens cu CNPAS și cu Agenția
Națională de Ocupare a Forței de Muncă;
e) inițiază și desfășoară activități de îndrumare și control
la nivelul serviciilor teritoriale de expertiză medicală a
capacității de muncă, în scopul aplicării unitare a
dispozițiilor legale privind activitatea de expertiză medicală
a capacității de muncă;
f) emite avizul obligatoriu, potrivit Legii nr. 19/2000, cu
modificările și completările ulterioare, necesar soluționării
contestațiilor cu privire la deciziile de încadrare sau
neîncadrare într-un grad de invaliditate, la solicitarea
caselor teritoriale de pensii;
g) elaborează și reactualizează periodic normele de
diagnostic clinic, diagnostic funcțional și de evaluare a
capacității de muncă, pe baza cărora se face încadrarea în
grade de invaliditate, pe care le supune aprobării
președintelui CNPAS;
h) întocmește studii în domeniul expertizei medicale a
capacității de muncă, în vederea adaptării criteriilor de
expertiză medicală la standardele europene;
i) înregistrează, prelucrează și compară indicatorii stării
de invaliditate și elaborează studii și sinteze pe care le
înaintează conducerii CNPAS și Ministerului Muncii,
Solidarității Sociale și Familiei;
j) pune în practică programe de inițiere și stimulare a
potențialului funcțional pentru unii beneficiari de dispozitive
medicale, în principal proteze, orteze, dispozitive medicale
de autoservire și de muncă;
k) asigură baza materială necesară desfășurării
procesului de învățământ pentru formarea și perfecționarea
personalului de specialitate, cu sprijinul catedrei de profil

4

MONITORUL OFICIAL AL ROMÂNIEI, PARTEA I, Nr. 940/21.X.2005

din cadrul Universității de Medicină și Farmacie îCarol
Davila“ din București;
l) efectuează, contra cost, investigații de laborator și
expertiză medicală a capacității de muncă, la solicitarea
Institutului Național de Medicină Legală îMina Minovici“
București, a instanțelor judecătorești și a altor instituții cu
personalitate juridică, a societăților comerciale sau a
persoanelor fizice interesate, potrivit legii.
(2) Contravaloarea dispozitivelor și serviciilor medicale
prevăzute la alin. (1) lit. b) se suportă integral din bugetul
asigurărilor sociale de stat — partea de cheltuieli prevăzută
distinct pentru acoperirea prestațiilor și serviciilor de
asigurări pentru accidente de muncă și boli profesionale,
potrivit Legii nr. 346/2002, cu modificările și completările
ulterioare.
(3) Tarifele pe baza cărora se calculează contravaloarea
prestațiilor prevăzute la alin. (1) lit. l) se stabilesc de
CNPAS, la propunerea INEMRCM.
(4) Sumele încasate pentru prestațiile efectuate contra
cost se fac venit la bugetul asigurărilor sociale de stat.
Art. 9. — (1) Conducerea INEMRCM este asigurată de
directorul general, numit prin decizie a președintelui
CNPAS, în condițiile legii.
(2) Directorul general al INEMRCM are următoarele
atribuții principale:
a) reprezintă interesele INEMRCM în relațiile cu
autoritățile și instituțiile publice și cu persoanele juridice și
fizice;
b) este ordonator terțiar de credite;
c) emite decizii în exercitarea atribuțiilor sale;
d) deleagă un reprezentant cu pregătire de specialitate,
în vederea reprezentării intereselor INEMRCM în fața
instanțelor judecătorești;
e) propune spre aprobare conducerii CNPAS structura
organizatorică a INEMRCM;
f) propune strategiile și politicile de dezvoltare ale
INEMRCM;
g) numește, pe bază de concurs, organizat potrivit legii,
șefii secțiilor clinice, laboratoarelor, serviciilor și birourilor;
h) stabilește, prin decizie, componența comisiilor de
avizare și control al dosarelor medicale pentru pensie de
invaliditate;
i) răspunde de administrarea întregului patrimoniu, cu
respectarea prevederilor legale, în vederea utilizării sale
eficace și eficiente;
j) numește în funcție și emite decizii de încheiere,
modificare, suspendare și de încetare a contractului
individual de muncă pentru personalul contractual din
INEMRCM, potrivit legii.
(3) Pe lângă directorul general funcționează un consiliu
consultativ din care fac parte directorul adjunct științific,
directorul economic, un consilier juridic, șefii de secții
clinice și șefii de laboratoare. Atribuțiile consiliului
consultativ și modul de funcționare se stabilesc prin
regulament intern aprobat de președintele CNPAS.
Art. 10. — (1) Consiliul Superior de Expertiză Medicală
a Capacității de Muncă reprezintă forul științific în domeniul
expertizei medicale a capacității de muncă, având
următoarea componență:
a) directorul general al INEMRCM, care este de drept
și președintele Consiliului Superior de Expertiză Medicală a
Capacității de Muncă;
b) șeful catedrei de expertiză medicală a capacității de
muncă din cadrul Universității de Medicină și Farmacie
îCarol Davila“ din București;
c) un reprezentant al CNPAS, numit prin decizie a
președintelui acesteia;

d) un reprezentant al Ministerului Muncii, Solidarității
Sociale și Familiei, numit prin ordin al ministrului muncii,
solidarității sociale și familiei;
e) un reprezentant al Ministerului Sănătății, numit prin
ordin al ministrului sănătății;
f) medicul coordonator al serviciilor de expertiză
medicală a capacității de muncă din municipiul București;
g) 3 medici experți ai asigurărilor sociale numiți de
președintele Consiliului Superior de Expertiză Medicală a
Capacității de Muncă.
(2) În caz de imposibilitate a exercitării atribuțiilor,
prerogativele președintelui Consiliului Superior de Expertiză
Medicală a Capacității de Muncă sunt preluate de
reprezentantul CNPAS în acest consiliu.
(3) Consiliul Superior de Expertiză Medicală a
Capacității de Muncă se întrunește semestrial sau ori de
câte ori este necesar, la cererea președintelui sau a cel
puțin două treimi din numărul membrilor săi, și adoptă
hotărâri cu votul majorității membrilor prezenți.
Art. 11. — Consiliul Superior de Expertiză Medicală a
Capacității de Muncă are următoarele atribuții principale:
a) coordonează activitatea de expertiză medicală a
capacității de muncă din punct de vedere științific și
metodologic, în vederea aplicării unitare a criteriilor
medicale și a legislației în domeniu;
b) monitorizează și studiază starea de invaliditate prin
indicatorii de incidență și prevalență pe grupe de boli,
interpretează și prezintă sinteze periodice CNPAS,
Ministerului Muncii, Solidarității Sociale și Familiei,
Ministerului Sănătății și medicilor experți ai asigurărilor
sociale la simpozioanele de specialitate;
c) înregistrează și analizează morbiditatea cu
incapacitate temporară de muncă peste 90 de zile,
întocmește și înaintează informări pe această temă;
d) organizează întâlniri de lucru cu medicii experți ai
asigurărilor sociale din teritoriu și, împreună cu Societatea
Română de Expertiză Medicală și Recuperare a Capacității
de Muncă, organizează conferințe naționale și simpozioane;
e) coordonează comisiile de avizare și control prevăzute
la art. 9 alin. (2) lit. h);
f) suspendă sau retrage dreptul de a emite decizii
asupra capacității de muncă, potrivit Legii nr. 19/2000, cu
modificările și completările ulterioare;
g) avizează strategiile și politicile de dezvoltare ale
INEMRCM;
h) analizează și evaluează activitatea de ansamblu a
INEMRCM și prezintă rapoarte periodice CNPAS;
i) propune numărul de posturi pentru specializarea de
expertiză medicală prin rezidențiat și îl înaintează Centrului
Național de Perfecționare a Medicilor, prin comisia de
specialitate a Ministerului Sănătății.
CAPITOLUL III
Serviciile teritoriale de expertiză medicală a capacității
de muncă
Art. 12. — (1) Serviciile teritoriale de expertiză medicală
a capacității de muncă sunt unități fără personalitate
juridică, aflate în subordinea administrativă a caselor
teritoriale de pensii, coordonate din punct de vedere
științific și metodologic de către INEMRCM.
(2) Serviciile teritoriale de expertiză medicală a
capacității de muncă au în structura lor cabinete teritoriale
de expertiză medicală a capacității de muncă, cu sedii în
centre medicale, ambulatorii de specialitate sau în spitale,
în vederea realizării unui circuit optim al pacienților și al
documentelor medicale.

MONITORUL OFICIAL AL ROMÂNIEI, PARTEA I, Nr. 940/21.X.2005
(3) Activitatea serviciilor teritoriale de expertiză medicală
a capacității de muncă este coordonată de un medic-șef —
expert al asigurărilor sociale, numit prin concurs, potrivit
legii, prin decizie a directorului executiv al casei teritoriale
de pensii.
(4) Serviciile de expertiză medicală a capacității de
muncă din municipiul București sunt coordonate de un
medic-șef — expert al asigurărilor sociale, numit prin
decizie de către directorul executiv al Casei de Pensii a
Municipiului București.
Art. 13. — (1) Structura organizatorică a serviciilor
teritoriale de expertiză medicală a capacității de muncă se
aprobă, prin decizie a președintelui CNPAS, la propunerea
directorului general al INEMRCM.
(2) În vederea realizării atribuțiilor specifice, INEMRCM
și serviciile teritoriale de expertiză medicală a capacității de
muncă colaborează cu CNPAS și cu structurile sale
teritoriale, cu Ministerul Muncii, Solidarității Sociale și
Familiei și alte instituții publice, după caz.
Art. 14. — (1) Persoanele fizice sau juridice se
adresează cabinetelor teritoriale de expertiză medicală a
capacității de muncă în vederea efectuării lucrărilor de
expertiză medicală a capacității de muncă, în a căror rază
teritorială își au domiciliul sau, după caz, reședința
persoanele fizice.
(2) Medicul șef al serviciului teritorial de expertiză
medicală a capacității de muncă va soluționa contestațiile,
în urma efectuării unei noi expertize a capacității de
muncă, și va aviza cazurile noi pentru persoanele care nu
au calitatea de asigurat la data solicitării pensiei de
invaliditate.
Art. 15. — (1) În vederea realizării atribuțiilor ce le
revin, serviciile teritoriale de expertiză medicală a capacității
de muncă colaborează cu medicii specialiști sau medicii
primari din unitățile sanitare ale sistemului de sănătate
public ori privat.
(2) Examinările de specialitate solicitate de medicii
experți din cadrul serviciilor teritoriale de expertiză medicală
a capacității de muncă se efectuează în mod obligatoriu de
un medic specialist sau medic primar și rezultatele se
consemnează într-un document medical.
(3) Unitățile sanitare sunt obligate să pună la dispoziție
serviciilor teritoriale de expertiză medicală a capacității de
muncă, la cererea acestora, copii lizibile de pe
documentele medicale pentru cazurile expertizate, în
vederea evaluării capacității de muncă.
(4) Copiile documentelor medicale prevăzute la alin. (3)
trebuie să poarte mențiunea îconform cu originalul“,
semnătura, parafa medicului și ștampila unității sanitare
care le-a eliberat.
(5) Pentru bolnavii aflați în evidență cu boli profesionale,
serviciile teritoriale de expertiză medicală a capacității de
muncă sunt obligate să transmită direcției de sănătate
publică județene, respectiv a municipiului București, o copie
a documentului care atestă rezultatul expertizei capacității
de muncă a bolnavului respectiv.
CAPITOLUL IV
Medicii experți ai asigurărilor sociale
Art. 16. — Poate avea calitatea de medic expert al
asigurărilor sociale persoana care îndeplinește cumulativ
următoarele condiții:
a) este licențiată a unei instituții de învățământ
universitar medical, acreditată de Ministerul Educației și
Cercetării, în condițiile legii;

5

b) a obținut specialitatea în expertiză medicală a
capacității de muncă;
c) este atestată de Consiliul Superior de Expertiză
Medicală a Capacității de Muncă pentru a exercita
specialitatea de medic expert al asigurărilor sociale în
cadrul sistemului public de pensii;
d) practică în mod curent specialitatea de expertiză
medicală a capacității de muncă;
e) respectă Codul de deontologie medicală al Colegiului
Medicilor din România, aprobat prin Decizia Colegiului
Medicilor din România nr. 3/2005, publicată în Monitorul
Oficial al României, Partea I, nr. 418 din 18 mai 2005,
precum și prevederile legislației care reglementează
domeniul de activitate;
f) nu a fost condamnată, prin hotărâre judecătorească
definitivă, pentru săvârșirea cu intenție a unei infracțiuni,
care determină incompatibilitatea cu exercitarea profesiunii
de medic expert al asigurărilor sociale.
Art. 17. — Criteriile de atestare a calității de medic
expert al asigurărilor sociale, precum și condițiile de
suspendare sau de retragere a acestei calități se
elaborează de Consiliul Superior de Expertiză Medicală a
Capacității de Muncă și se aprobă prin decizie a
președintelui CNPAS, cu avizul Ministerului Sănătății și al
Colegiului Medicilor din România.
Art. 18. — Medicul expert al asigurărilor sociale este
obligat să păstreze secretul profesional și de serviciu cu
privire la lucrările de expertiză medicală a capacității de
muncă efectuate. Acesta poate folosi materialul documentar
în vederea redactării unor comunicări și lucrări științifice, în
condițiile legii.
Art. 19. — (1) Medicul șef al serviciului teritorial de
expertiză medicală a capacității de muncă are următoarele
atribuții principale:
a) organizeză, îndrumă și controlează întreaga activitate
a serviciului teritorial de expertiză medicală a capacității de
muncă și a cabinetelor teritoriale de expertiză medicală a
capacității de muncă din subordine;
b) analizează și controlează dosarele medicale din
punct de vedere științific și metodologic, modul de aplicare
a legislației în domeniu și a criteriilor medicale de expertiză
medicală a capacității de muncă la nivelul cabinetelor
teritoriale;
c) dispune trimiterea către INEMRCM a dosarelor
medicale pe care, din punct de vedere tehnic, nu le poate
soluționa;
d) reprezintă serviciul teritorial de expertiză medicală a
capacității de muncă în relațiile acestuia cu autoritățile
publice, precum și cu persoane juridice și fizice.
(2) Conducerea casei teritoriale de pensii poate delega
atribuțiile medicului șef al serviciului de expertiză medicală
a capacității de muncă, în caz de imposibilitate a exercitării
atribuțiilor de către acesta, precum și în cazul vacantării
postului, medicului expert al asigurărilor sociale de la unul
dintre cabinetele teritoriale de expertiză medicală a
capacității de muncă din subordine.
Art. 20. — Serviciile teritoriale de expertiză medicală a
capacității de muncă au obligația să pună la dispoziție
organelor competente ale Colegiului Medicilor din România
documentele de expertiză medicală a capacității de muncă
ce sunt necesare în vederea judecării abaterilor
deontologice și disciplinare ale unui medic expert al
asigurărilor sociale.

6

MONITORUL OFICIAL AL ROMÂNIEI, PARTEA I, Nr. 940/21.X.2005
GUVERNUL ROMÂNIEI

HOTĂRÂRE
privind modificarea și completarea Hotărârii Guvernului nr. 577/1997 pentru aprobarea
Programului privind pietruirea drumurilor comunale, alimentarea cu apă a satelor,
conectarea satelor la rețeaua de electrificare și la rețelele telefonice
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 577/1997 pentru
aprobarea Programului privind pietruirea drumurilor
comunale, alimentarea cu apă a satelor, conectarea satelor
la rețeaua de electrificare și la rețelele telefonice,
republicată în Monitorul Oficial al României, Partea I,
nr. 294 din 24 iunie 1999, cu completările ulterioare, se
modifică și se completează după cum urmează:
1. În tot cuprinsul hotărârii denumirea îMinisterul
Lucrărilor Publice și Amenajării Teritoriului“ se înlocuiește
cu denumirea îMinisterul Transporturilor, Construcțiilor și
Turismului“.
2. Titlul hotărârii va avea următorul cuprins:
îHOTĂRÂRE
privind pietruirea, reabilitarea și/sau asfaltarea
drumurilor de interes local clasate și alimentarea
cu apă a satelor“
3. Articolul 1 va avea următorul cuprins:
îArt. 1. — (1) Pietruirea, reabilitarea și/sau asfaltarea
drumurilor de interes local clasate și alimentarea cu apă a
satelor se realizează prin lucrările aferente cuprinse în
Programul prevăzut în normele metodologice de aplicare a
prezentei hotărâri, denumit în continuare Program.
(2) În sensul prezentei hotărâri, prin sintagma drumuri de
interes local clasate se înțelege drumuri comunale și
județene.
(3) Prin excepție de la prevederile alin. (1), în funcție de
importanța lor, se pot pietrui, reabilita și/sau asfalta și
străzile principale din interiorul comunelor.“
4. Alineatul (2) al articolului 2 va avea următorul
cuprins:
î(2) După intrarea în vigoare a legii anuale a bugetului
de stat, Ministerul Transporturilor, Construcțiilor și
Turismului repartizează pe județe suma prevăzută pentru
realizarea programului, pe care o comunică la consiliile
județene, defalcată pe subprograme.“
5. Articolul 4 va avea următorul cuprins:
îArt. 4. — (1) Lucrările de pietruire, reabilitare și/sau
asfaltare se realizează pe bază de proiecte tehnice
aprobate de consiliul local și avizate de consiliul județean.
Încredințarea elaborării proiectelor tehnice și a execuției
lucrărilor se va face prin contract de achiziție publică,
atribuit în conformitate cu prevederile legale privind
achizițiile publice.
(2) Podurile noi de pe tronsoanele de drumuri de interes
local clasate se supun reglementărilor specifice investițiilor
și se realizează corelat cu lucrările de pietruire, reabilitare
și/sau asfaltare.
(3) Pentru asigurarea creșterii nivelului calitativ și a
durabilității lucrărilor de pietruire, proiectele tehnice pot
prevedea soluția de tratament de suprafață conform
reglementărilor în vigoare.

(4) Se va urmări implementarea și extinderea aplicării,
în cadrul unor programe-pilot de proiectare, execuție și
urmărire a comportării în exploatare, a unor soluții
constructive, materiale și/sau tehnologii noi, prin realizarea
de prototipuri și experimentări in situ.
(5) Programele-pilot se vor derula, potrivit legii, prin
Compania Națională de Investiții «C.N.I.» — S.A. și se vor
finanța din veniturile proprii constituite la Ministerul
Transporturilor, Construcțiilor și Turismului în baza
prevederilor art. 40 din Legea nr. 10/1995 privind calitatea
în construcții, cu modificările ulterioare.“
6. După articolul 4 se introduce un nou articol, articolul 41,
cu următorul cuprins:
îArt. 4 1 . — În cadrul Programului au prioritate la
finanțare lucrările de asfaltare a drumurilor comunale care
asigură legătura satelor cu centrul de comună sau orașe,
drumuri europene, naționale și județene, stații de cale
ferată sau obiective productive importante, locașuri de cult,
case memoriale, rezervații naturale și alte obiective
turistice.“
7. După alineatul (1) al articolului 5 se introduc două
noi alineate, alineatele (2) și (3), cu următorul cuprins:
î(2) În alegerea priorităților pentru lucrări noi se vor
avea în vedere zonele cu disfuncționalități mari în
alimentarea cu apă potabilă, comunități sărace, comune cu
potențial economic.
(3) Studiile de fezabilitate se vor elabora cu soluții care
să asigure compatibilitatea cu reglementările de mediu din
România, adoptate și/sau armonizate cu cele ale Uniunii
Europene în domeniu, luându-se în considerare perspectiva
investițiilor ce privesc canalizarea.“
8. Articolul 6 va avea următorul cuprins:
îArt. 6. — Sursele de finanțare pentru derularea
Programului privind pietruirea, reabilitarea și/sau asfaltarea
drumurilor de interes local clasate și alimentarea cu apă a
satelor se constituie, după caz, din:
a) sume de la bugetul de stat, prin bugetul Ministerului
Transporturilor, Construcțiilor și Turismului;
b) credite interne;
c) credite externe, rambursabile sau nerambursabile;
d) alocații din bugetul local și din alte surse atrase, cum
ar fi contribuția populației, sponsorizări și altele asemenea.“
9. Articolele 61, 7, 8, 10 și anexa se abrogă.
10. După articolul 6 se introduce un nou articol,
articolul 62, cu următorul cuprins:
îArt. 62. — (1) Costul total al lucrărilor prevăzute în
Program va fi actualizat anual, în conformitate cu evoluția
indicilor de creștere a prețurilor, ca urmare a efectelor
inflației.

MONITORUL OFICIAL AL ROMÂNIEI, PARTEA I, Nr. 940/21.X.2005
(2) Costurile individuale estimate ale lucrărilor care fac
obiectul programului vor fi modificate corespunzător valorilor
rezultate în urma încheierii contractelor de achiziție.
(3) Ministerul Transporturilor, Construcțiilor și Turismului,
la cererea justificată a consiliilor județene, poate opera
modificări în listele ce cuprind lucrările care fac obiectul
Programului și ale valorii totale pe județe, în cazul apariției
unor situații speciale — alunecări de teren, inundații,
dezafectări, reîncadrări sau clasări ale drumurilor de interes
local, modificarea lungimii tronsoanelor de drum, infestări
ale pânzei freatice și altele, cu condiția ca valoarea totală
a lucrărilor prevăzute în Program, actualizată anual în
conformitate cu evoluția indicilor de creștere a prețurilor ca
urmare a efectelor inflației, să rămână nemodificată.“

7

Art. II. — În termen de 30 de zile de la data intrării în
vigoare a prezentei hotărâri Ministerul Transporturilor,
Construcțiilor și Turismului va actualiza normele
metodologice de aplicare a acesteia.
Art. III. — Hotărârea Guvernului nr. 577/1997 pentru
aprobarea Programului privind pietruirea drumurilor
comunale, alimentarea cu apă a satelor, conectarea satelor
la rețeaua de electrificare și la rețelele telefonice,
republicată, cu completările ulterioare, precum și cu
modificările și completările aduse prin prezenta hotărâre, se
va republica în Monitorul Oficial al României, Partea I,
dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul delegat pentru lucrări publice
și amenajarea teritoriului,
László Borbély
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 18 octombrie 2005.
Nr. 1.256.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Mircea Oancea în funcția de director general interimar
al Comisiei de Supraveghere a Sistemului de Pensii Private
Având în vedere:
— propunerea formulată de ministrul muncii, solidarității sociale și familiei prin Memorandumul înregistrat sub
nr. 5/5.558/CPT din 5 octombrie 2005;
— avizul Consiliului Economic și Social, comunicat prin Scrisoarea nr. 2.247 din 13 octombrie 2005,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare, și al art. 37 alin. (1) din Ordonanța de urgență a Guvernului nr. 50/2005 privind
înființarea, organizarea și funcționarea Comisiei de Supraveghere a Sistemului de Pensii Private,
primul-ministru emite prezenta decizie.
Articol unic. — Începând cu data intrării în vigoare a
prezentei decizii, domnul Mircea Oancea se numește în
funcția de director general interimar al Comisiei de
Supraveghere a Sistemului de Pensii Private, responsabil
cu organizarea și dezvoltarea instituției pentru

reglementarea și supravegherea sistemului de pensii
private, până la data numirii, conform legii, a directorului
general al Comisiei de Supraveghere a Sistemului de
Pensii Private.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 20 octombrie 2005.
Nr. 474.

8

MONITORUL OFICIAL AL ROMÂNIEI, PARTEA I, Nr. 940/21.X.2005

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru publicarea Memorandumului de finanțare dintre Guvernul României
și Comisia Europeană referitor la Programul național PHARE 2004 pentru România,
semnat la București la 21 decembrie 2004
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Memorandumului de
finanțare dintre Guvernul României și Comisia Europeană
referitor la Programul național PHARE 2004 pentru
România, semnat la București la 21 decembrie 2004,

prevăzut în anexa*) care face parte integrantă din prezentul
ordin.
Art. 2. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Doina-Elena Dascălu,
secretar de stat
București, 23 septembrie 2005.
Nr. 1.412.
*) Anexa se publică ulterior în Monitorul Oficial al României, Partea I, nr. 940 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 940/21.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063525]
ISSN 1453—4495

