PARTEA

Anul 173 (XVII) — Nr. 419

I

LEGI, DECRETE, HOTĂRÂRI ȘI ALTE ACTE

Miercuri, 18 mai 2005

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 157 din 17 martie 2005 referitoare la excepția
de neconstituționalitate a dispozițiilor art. 85 din
Legea nr. 303/2004 privind statutul magistraților .......

1–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
ȘI ALE BĂNCII NAȚIONALE A ROMÂNIEI
568/3. — Ordin al ministrului finanțelor publice și al
guvernatorului Băncii Naționale a României privind
completarea Reglementărilor contabile armonizate
cu Directiva Comunităților Economice Europene

DECIZII

ALE

CURȚII

Pagina
nr. 86/635/CEE și cu Standardele Internaționale
de Contabilitate aplicabile instituțiilor de credit,
aprobate prin Ordinul ministrului finanțelor publice
și al guvernatorului Băncii Naționale a României
nr. 1.982/5/2001, cu modificările și completările
ulterioare ....................................................................

3–4

REGULAMENTE ALE CONSILIILOR
PENTRU DEZVOLTARE REGIONALĂ
Regulament de organizare și funcționare a Consiliului
pentru Dezvoltare Regională București — Ilfov......

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 157
din 17 martie 2005

referitoare la excepția de neconstituționalitate a dispozițiilor art. 85
din Legea nr. 303/2004 privind statutul magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 85 din Legea nr. 303/2004

privind statutul magistraților, excepție ridicată de Matrona
Bică în Dosarul nr. 2.796/2004 al Tribunalului Tulcea.
La apelul nominal lipsesc părțile, față de care procedura
de citare este legal îndeplinită.
Curtea dispune să se facă apelul și în Dosarul
nr. 52D/2005 care are ca obiect aceeași excepție de
neconstituționalitate, ridicată de Ștefan Bouroș în Dosarul
nr. 2.797/2004 al Tribunalului Tulcea.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor,
având în vedere identitatea de obiect a acestora.
Reprezentantul Ministerului Public este de acord cu
conexarea dosarelor.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 419/18.V.2005

Curtea, în temeiul art. 53 alin. (5) din Legea
nr. 47/1992, dispune conexarea Dosarului nr. 52D/2005 la
Dosarul nr. 51D/2005, care este primul înregistrat.
Cauza fiind în stare de judecată, reprezentantul
Ministerului Public pune concluzii de respingere a excepției
ca neîntemeiată, întrucât critica de neconstituționalitate
vizează, în fapt, o omisiune legislativă asupra căreia
Curtea Constituțională nu are competența de a se
pronunța. În ceea ce privește dispozițiile art. 85 din Legea
nr. 164/2001 arată că tratamentul juridic diferit instituit prin
acestea este justificat de statutul special pe care îl au
magistrații.
C U R T E A,

având în vedere actele și lucrările dosarelor, constată
următoarele:
Prin încheierile din 23 decembrie 2004, pronunțate în
dosarele nr. 2.796/2004 și nr. 2.797/2004, Tribunalul
Tulcea a sesizat Curtea Constituțională cu excepția de
neconstituționalitate a dispozițiilor art. 85 din Legea
nr. 303/2004 privind statutul magistraților. Excepția a fost
ridicată de Matrona Bică și de Ștefan Bouroș cu prilejul
soluționării unor contestații formulate împotriva deciziilor
Casei județene de pensii Tulcea privind recalcularea
pensiilor.
În motivarea excepției de neconstituționalitate autorii
acesteia susțin, în esență, că textul de lege criticat
contravine dispozițiilor principiului constituțional al egalității
în drepturi. În acest sens, arată că art. 85 din Legea
nr. 303/2004 nu prevede luarea în calcul la stabilirea
vechimii în magistratură și a perioadei în care magistratul a
urmat cursurile de zi ale învățământului juridic superior.
Așa fiind, aceste prevederi legale creează o situație
discriminatorie în raport cu celelalte categorii de pensionari,
care, potrivit art. 169 alin. (1 1) din Legea nr. 19/2000
privind sistemul public de pensii și alte drepturi de asigurări
sociale, beneficiază, la stabilirea stagiului de cotizare, și de
luarea în calcul a perioadei studiilor superioare, urmate și
absolvite la cursuri de zi.
Tribunalul Tulcea apreciază că excepția de
neconstituționalitate nu este întemeiată. Astfel, faptul că,
potrivit art. 169 alin. (11) din Legea nr. 19/2000, perioada
studiilor superioare este luată în calcul la stabilirea stagiului
de cotizare nu atrage după sine concluzia că o lege
specială ulterioară, cum este Legea nr. 303/2004, trebuia
să prevadă că aceeași perioadă constituie și vechime în
magistratură. De asemenea, arată că dispozițiile legii
speciale se completează cu dreptul comun în materie,
respectiv Legea nr. 19/2000. Prin urmare, îpensia de
serviciu a rămas stabilită conform legii speciale, fără a
aduce nici o atingere cuantumului acesteia, iar pensionarea
necontributivă s-a calculat conform legii care constituie
dreptul comun în materie“. În sfârșit, arată că, îfiind vorba
de o perioadă necontributivă, legiuitorul nu putea să
dispună între diferitele categorii de persoane care au
absolvit o facultate sau alta, abia într-o asemenea situație
creând un regim discriminatoriu“.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
nu este întemeiată. În acest sens, arată că între categoria
celor pensionați în baza sistemului public de pensii și
magistrații pensionari nu se poate pune problema existenței

unei discriminări, atâta vreme cât ne aflăm în prezența a
două sisteme de pensionare bazate pe criterii și condiții
diferite, deosebiri care le justifică existența distinctă. De
asemenea, menționează că recunoașterea posibilității de a
obține pensie de serviciu este un beneficiu acordat de lege
unor categorii profesionale și tocmai aspectele distincte față
de reglementarea-cadru în materia pensiilor justifică o lege
specială. În sfârșit, amintește că, potrivit jurisprudenței
Curții Constituționale, instituirea de regimuri juridice diferite
în situații care impun rezolvări diferite nu poate fi apreciată
drept o încălcare a principiului egalității în fața legii.
Avocatul Poporului apreciază că dispozițiile art. 85 din
Legea nr. 303/2004 nu contravin prevederilor art. 16 din
Constituție. Astfel, arată că textul legal criticat se aplică
tuturor categoriilor de persoane prevăzute în ipoteza normei
legale, fără nici o discriminare pe criterii arbitrare. În
același sens, amintește jurisprudența Curții Constituționale
în care s-a statuat că principiul egalității presupune ca la
situații egale să corespundă un tratament egal, iar violarea
acestui principiu există atunci când se aplică un tratament
diferențiat unor cazuri egale, fără să existe o motivare
obiectivă și rezonabilă. În același timp observă că prin
excepția de neconstituționalitate autorul acesteia solicită în
realitate extinderea dispozițiilor legale criticate și la alte
situații care nu sunt prevăzute de art. 85 din Legea
nr. 303/2004, dar se regăsesc în cuprinsul art. 38 alin. (1)
lit. b) din Legea nr. 19/2000, or, amintește că instanța de
contencios constituțional nu are competența de a crea, de
a abroga sau de a modifica o normă juridică, devenind
astfel un îlegislator pozitiv“, și nici nu se poate substitui
legiuitorului pentru adăugarea unor noi prevederi celor deja
existente.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției îl constituie dispozițiile art. 85 din
Legea nr. 303/2004 privind statutul magistraților, publicată
în Monitorul Oficial al României, Partea I, nr. 576 din
29 iunie 2004, dispoziții potrivit cărora: îConstituie vechime
în magistratură perioada în care magistratul sau persoana
asimilată acestuia a îndeplinit funcțiile de judecător, procuror,
personal de specialitate juridică din fostele arbitraje de stat,
magistrat-asistent, auditor de justiție sau personal de
specialitate juridică asimilat magistraților, precum și perioada în
care o persoană a fost avocat, notar, asistent judiciar, consilier
juridic sau a îndeplinit funcții de specialitate juridică în aparatul
Parlamentului, Administrației Prezidențiale, Guvernului, Curții
Constituționale, Avocatului Poporului, Curții de Conturi sau al
Consiliului Legislativ, potrivit prezentei legi.“
În susținerea neconstituționalității acestui text de lege
autorii acesteia invocă dispozițiile art. 16 din Constituție.
Curtea observă însă că în realitate criticile de
neconstituționalitate sunt raportate doar la prevederile
alin. (1) al art. 16, prevederi potrivit cărora îCetățenii sunt

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 419/18.V.2005
egali în fața legii și a autorităților publice, fără privilegii și fără
discriminări“.
Examinând excepția de neconstituționalitate, Curtea
constată că, potrivit art. 38 alin. (1) lit. b) din Legea
nr. 19/2000 privind sistemul public de pensii și alte drepturi
de asigurări sociale, la stabilirea stagiului de cotizare, în
vederea acordării pensiei și a altor drepturi în sistemul
public, se ia în calcul, ca perioadă necontributivă asimilată,
și perioada în care asiguratul a urmat cursurile de zi ale
învățământului universitar, cu condiția absolvirii. Aceste
reglementări sunt aplicabile, deopotrivă, tuturor persoanelor
care solicită acordarea drepturilor de asigurări sociale.
Conform art. 169 alin. (1 1) din aceeași lege, în cazul
recalculării la cerere a pensiilor stabilite anterior intrării în
vigoare a Legii nr. 19/2000 se ia în calcul și stagiul de
cotizare asimilat prevăzut de art. 38 alin. (1) lit. b).
Spre deosebire de aceste prevederi legale, dispozițiile
art. 85 din Legea nr. 303/2004, criticat de autorul excepției,
reglementează vechimea în magistratură, respectiv funcțiile
îndeplinite care sunt cuprinse în această noțiune. Vechimea
în magistratură constituie temeiul acordării unor drepturi
specifice acestei categorii profesionale, printre care și

3

pensia de serviciu pentru magistrați. Acest tip special de
pensie are două componente: o parte achitată din fondurile
de asigurări sociale din sistemul public și o parte acordată
de la bugetul de stat.
Perioada studiilor universitare se ia în calcul la stabilirea
părții de pensie cuvenite din sistemul public de asigurări
sociale, în mod egal, pentru toți asigurații. Legiuitorul a
optat însă, fără a încălca nici o dispoziție constituțională,
în sensul că perioada studiilor juridice nu trebuie inclusă în
calculul vechimii în magistratură, care este temei al stabilirii
pensiei de serviciu.
Curtea constată însă că, din modul în care a fost
formulată excepția de neconstituționalitate, autorii acesteia
nu critică art. 85 din Legea nr. 303/2004 pentru cuprinsul
său, ci pentru ceea ce lipsește acestui text de lege. În
consecință, față de dispozițiile art. 2 alin. (3) din Legea
nr. 47/1992, potrivit cărora îCurtea Constituțională se
pronunță numai asupra constituționalității actelor cu privire la
care a fost sesizată, fără a putea modifica sau completa
prevederile supuse controlului“, excepția de neconstituționalitate urmează să fie respinsă ca inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 85 din Legea nr. 303/2004
privind statutul magistraților, excepție ridicată de Matrona Bică în Dosarul nr. 2.796/2004 al Tribunalului Tulcea și de
Ștefan Bouroș în Dosarul nr. 2.797/2004 al aceleiași instanțe.
Definitivă și general obligatorie.
Pronunțată în ședința publică din data de 17 martie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

ACTE ALE ORGANELOR DE SPECIALITATE ALE ADMINISTRAȚIEI
PUBLICE CENTRALE ȘI ALE BĂNCII NAȚIONALE A ROMÂNIEI
MINISTERUL FINANȚELOR PUBLICE
Nr. 568 din 4 mai 2005

BANCA NAȚIONALĂ A ROMÂNIEI
Nr. 3 din 4 mai 2005

ORDIN
privind completarea Reglementărilor contabile armonizate cu Directiva Comunităților Economice
Europene nr. 86/635/CEE și cu Standardele Internaționale de Contabilitate aplicabile instituțiilor
de credit, aprobate prin Ordinul ministrului finanțelor publice și al guvernatorului Băncii Naționale
a României nr. 1.982/5/2001, cu modificările și completările ulterioare
Având în vedere prevederile art. 4 și ale art. 28 alin. (8) din Legea contabilității nr. 82/1991, republicată, ale
art. 88 alin. 3 din Legea nr. 58/1998 privind activitatea bancară, republicată, precum și ale art. 8 din Ordinul ministrului
finanțelor publice și al guvernatorului Băncii Naționale a României nr. 1.982/5/2001 pentru aprobarea Reglementărilor
contabile armonizate cu Directiva Comunităților Economice Europene nr. 86/635/CEE și cu Standardele Internaționale de
Contabilitate aplicabile instituțiilor de credit, cu modificările și completările ulterioare,
în temeiul prevederilor art. 44 alin. (2) din Legea contabilității nr. 82/1991, republicată, și ale art. 48 din Legea
nr. 312/2004 privind Statutul Băncii Naționale a României,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 419/18.V.2005
ministrul finanțelor publice și guvernatorul Băncii Naționale a României emit următorul ordin:

11.1. Dispozițiile prezentei secțiuni se vor aplica
începând cu data aderării României la Uniunea Europeană.
Prevederi referitoare la sucursalele instituțiilor de
credit cu sediul în alt stat membru
11.2. Sucursalele din România ale instituțiilor de credit
cu sediul în alt stat membru publică, cu respectarea
prevederilor pct. 9.4—10.3 din prezentele reglementări și
ale cap. 7 «Publicarea situațiilor financiare consolidate» din
Normele Băncii Naționale a României nr. 8/2002 privind
elaborarea situațiilor financiare consolidate de către
instituțiile de credit, documentele instituției de credit străine
de care aparțin, la care se face referire în aceste prevederi
(situații financiare anuale, situații financiare consolidate,
raportul administratorilor, raportul de gestiune consolidat,
rapoartele auditorilor asupra situațiilor financiare anuale și
consolidate).
11.3. Aceste documente trebuie întocmite și auditate
potrivit dispozițiilor prevăzute, în conformitate cu
reglementările comunitare, de legislația din statul membru
în care instituția de credit își are sediul.
11.4. Sucursalele din România ale instituțiilor de credit
cu sediul în alt stat membru nu vor publica situații
financiare anuale referitoare la propria activitate, însă, pe
lângă documentele prevăzute la pct. 11.2 din prezentele
reglementări, vor publica următoarele informații
suplimentare:
— veniturile și cheltuielile sucursalei provenind din
elementele (posturile) — 1. — Dobânzi de primit și venituri
asimilate; 3. — Venituri privind titlurile; 4. — Venituri din
comisioane; 6. — Profit sau pierdere netă din operațiuni
financiare; 7. — Alte venituri din exploatare; 8. — Cheltuieli
administrative generale; și 15. — Impozitul pe rezultatul
activității curente — prevăzute la pct. 4.58 din prezentele
reglementări;
— numărul personalului angajat de sucursală;
— totalul creanțelor și datoriilor atribuite sucursalei,
defalcate între cele privind instituțiile de credit și cele
privind clientela, împreună cu valoarea totală a acestor
creanțe și datorii exprimate în lei;
— totalul activului, precum și sumele corespunzătoare
următoarelor elemente (posturi), prevăzute la pct. 4.10 din
prezentele reglementări:

— 2. — Efecte publice și alte titluri acceptate pentru
refinanțare la băncile centrale; 3. — Creanțe asupra
instituțiilor de credit; 4. — Creanțe asupra clientelei; 5. —
Obligațiuni și alte titluri cu venit fix; și 6. — Acțiuni și alte
titluri cu venit variabil din activ;
— 1. Datorii privind instituțiile de credit; 2. — Datorii
privind clientela; și 3. — Datorii constituite prin titluri din pasiv;
— 1. — Datorii contingente; și 2. — Angajamente din
afara bilanțului;
— titlurile defalcate în funcție de încadrarea sau
neîncadrarea acestora în categoria imobilizărilor financiare,
potrivit prevederilor pct. 5.25 și 5.26 din prezentele
reglementări, în cazul elementelor (posturilor): 2. — Efecte
publice și alte titluri acceptate pentru refinanțare la băncile
centrale; 5. — Obligațiuni și alte titluri cu venit fix; și 6. —
Acțiuni și alte titluri cu venit variabil din activ.
Informațiile financiare prevăzute la alineatul precedent
vor fi prezentate în monedă națională.
Exactitatea și concordanța acestor informații cu situațiile
financiare anuale trebuie să fie verificate de auditorii
financiari ai acestor sucursale.
Prevederi referitoare la sucursalele instituțiilor de
credit cu sediul într-un stat nemembru
11.5. Sucursalele din România ale instituțiilor de credit
cu sediul într-un stat nemembru vor publica, în conformitate
cu prevederile pct. 11.2 din prezentele reglementări,
documentele menționate la punctul respectiv, întocmite și
auditate potrivit cerințelor legislației țării unde își au sediul.
11.6. Când documentele în cauză sunt în conformitate
sau echivalente cu documentele întocmite potrivit
reglementărilor contabile comunitare și când condiția de
reciprocitate, pentru instituțiile de credit din statele membre
ale Uniunii Europene, este îndeplinită în statul nemembru
în care este situat sediul social, se aplică prevederile
pct. 11.4 din prezentele reglementări. Pe lângă informațiile
suplimentare referitoare la activitatea proprie, prevăzute la
pct. 11.4, sucursalele respective vor publica și valoarea
capitalului de dotare.
11.7. În alte cazuri decât cel prevăzut la pct. 11.6 din
prezentele reglementări, sucursalele respective vor publica
situații financiare anuale referitoare la activitatea proprie.
Limba de publicare
11.8. Documentele prevăzute în prezenta secțiune vor fi
publicate în limba română, iar, după caz, traducerea va fi
certificată.“
Art. II. — Prezentul ordin transpune prevederile
referitoare la sucursalele din statele membre ale instituțiilor
de credit, cuprinse în Directiva nr. 89/117/CEE privind
obligațiile referitoare la publicarea documentelor contabile
de către sucursalele stabilite într-un stat membru, ale
instituțiilor de credit și instituțiilor financiare având sediul în
afara respectivului stat membru, publicată în Jurnalul Oficial
al Comunității Europene (JOCE) nr. L44 din 16 februarie
1989.
Art. III. — Banca Națională a României va urmări, în
cadrul acțiunilor de supraveghere desfășurate potrivit legii,
aplicarea prevederilor prezentului ordin de către sucursalele
din România ale instituțiilor de credit străine.
Art. IV. — Nerespectarea prevederilor prezentului ordin
atrage aplicarea sancțiunilor sau instituirea măsurilor
prevăzute de art. 99 și, respectiv, de art. 100 din Legea
nr. 58/1998 privind activitatea bancară, republicată.
Art. V. — La data intrării în vigoare a prezentului ordin
se abrogă orice dispoziții contrare.

Ministrul finanțelor publice,
Ionel Popescu

Guvernatorul Băncii Naționale a României,
Mugur Constantin Isărescu

Art. I. — În cadrul capitolului 1 îReglementări privind
contabilitatea și situațiile financiare anuale ale instituțiilor de
credit“ din Reglementările contabile armonizate cu Directiva
Comunităților Economice Europene nr. 86/635/CEE și cu
Standardele Internaționale de Contabilitate aplicabile
instituțiilor de credit, aprobate prin Ordinul ministrului
finanțelor publice și al guvernatorului Băncii Naționale a
României nr. 1.982/5/2001, publicate în Monitorul Oficial al
României, Partea I, nr. 694 din 1 noiembrie 2001, cu
modificările și completările ulterioare, după secțiunea a 10-a
îPublicarea raportului anual al instituției de credit“ se
introduce secțiunea a 11-a îPrevederi specifice privind
publicarea documentelor contabile de către sucursalele din
România ale instituțiilor de credit străine“ cu următorul
cuprins:
îSECȚIUNEA a 11-a
Prevederi specifice privind publicarea documentelor contabile
de către sucursalele din România ale instituțiilor de credit
străine

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 419/18.V.2005

5

REGULAMENTE ALE CONSILIILOR PENTRU DEZVOLTARE REGIONALĂ
REGULAMENT
de organizare și funcționare a Consiliului pentru Dezvoltare Regională
București — Ilfov*)
CAPITOLUL I
Art. 1. — (1) Consiliul pentru Dezvoltare Regională
București — Ilfov, denumit în continuare Consiliul Regional,
este organismul regional deliberativ, fără personalitate
juridică, care este constituit și funcționează pe principii
parteneriale la nivelul regiunii de dezvoltare București —
Ilfov, în scopul coordonării politicilor de dezvoltare
regională.
(2) Consiliul Regional își desfășoară activitatea în
concordanță cu obiectivele politicii regionale stabilite prin
Legea nr. 315/2004 privind dezvoltarea regională în
România.
Art. 2. — Consiliul Regional este alcătuit din
președintele Consiliului Județean Ilfov, primarul general al
municipiului București, din câte un reprezentant al fiecărui
consiliu local de sector și din reprezentanți ai consiliilor
locale din județul Ilfov, la paritate cu reprezentanții
sectoarelor municipiului București.
Art. 3. — (1) Funcțiile de președinte și vicepreședinte al
Consiliului Regional sunt îndeplinite prin rotație, pentru câte
un mandat de un an, de către președintele Consiliului
Județean Ilfov și primarul general al municipiului București.
(2) În cazul în care președintele nu își poate îndeplini
atribuțiile, acestea vor fi preluate de drept și integral de
către vicepreședinte.
(3) În cazul absenței motivate a președintelui și a
vicepreședintelui, lucrările ședințelor Consiliului Regional vor
fi conduse de un membru al acestuia, ales prin votul
deschis al majorității membrilor prezenți la ședință.
Art. 4. — Secretariatul Consiliului Regional este asigurat
de Agenția pentru Dezvoltare Regională București — Ilfov,
denumită în continuare Agenția pentru Dezvoltare Regională,
prin personal specializat.
Art. 5. — (1) La fiecare ședință a Consiliului Regional
participă de drept directorul general al Agenției pentru
Dezvoltare Regională.
(2) La ședințele Consiliului Regional participă și
personalul care asigură secretariatul Consiliului Regional și
alți specialiști din cadrul Agenției pentru Dezvoltare
Regională, desemnați de directorul general în funcție de
problematica supusă dezbaterii.
(3) La ședințele Consiliului Regional pot participa, fără
drept de vot, prefectul municipiului București și prefectul
județului Ilfov.
(4) În funcție de problematica supusă dezbaterii, la
lucrările Consiliului Regional pot participa, în calitate de
invitați fără drept de vot, și alți reprezentanți ai consiliilor
locale, municipale, orășenești și comunale, ai instituțiilor și
organizațiilor cu atribuții în domeniul dezvoltării regionale,
reprezentanți desemnați de organizațiile patronale și
sindicale reprezentative la nivel național, precum și
reprezentanți ai societății civile; aceștia pot face propuneri
pe care Consiliul Regional le poate dezbate și supune la vot.
(5) În cazul ședințelor Consiliului Regional în cadrul
cărora se supun spre avizare sau aprobare proiecte de
dezvoltare regională, conform prevederilor art. 7 alin. (2)
lit. c) și d) din Legea nr. 315/2004, membrii acestuia,
inclusiv invitații, semnează o declarație de confidențialitate
și imparțialitate sau o declarație de confidențialitate, după

caz, modelele acestor declarații fiind prevăzute în anexele
nr. 1 și 2 la prezentul regulament.
(6) Declarațiile de confidențialitate și imparțialitate vor fi
semnate de toți membrii Consiliului Regional prezenți la
acea ședință, iar declarația de confidențialitate va fi
semnată de toți ceilalți participanți și invitați.
(7) În cazul în care unul dintre membrii Consiliului
Regional este reprezentantul unei autorități publice care a
depus proiect spre aprobare în vederea finanțării sau se
află într-un posibil caz de conflict de interese, acesta va
anunța Consiliul Regional despre aceste situații, se va
abține de la dezbateri și de la vot și va semna numai
declarația de confidențialitate. Dacă mai mulți membri ai
Consiliului Regional se află în această situație și aprobarea
listei de proiecte poate fi periclitată prin neîndeplinirea
cerințelor de cvorum menționate la art. 6 alin. (1), votul va
fi exprimat pentru fiecare proiect de pe listă, urmând să se
abțină de la votarea proiectului numai persoana care nu
poate respecta condiția de imparțialitate.
(8) Nerespectarea prevederilor legale în vigoare privind
conflictul de interese, precum și a declarațiilor de
confidențialitate atrage răspunderea membrilor Consiliului
Regional și se sancționează conform dispozițiilor legale în
vigoare; membrii Consiliului Regional, inclusiv președintele
și vicepreședintele acestuia, nu pot deține această calitate
și nu pot fi realeși pe o perioadă de cel puțin 5 ani de la
data rămânerii definitive a hotărârii judecătorești prin care
se constată vinovăția acestora.
CAPITOLUL II
Funcționarea Consiliului Regional
Art. 6. — (1) Ședințele Consiliului Regional se pot
desfășura numai în prezența a cel puțin jumătate plus unu
din numărul membrilor care îl constituie și cu condiția
reprezentării atât a județului Ilfov, cât și a municipiului
București.
(2) Dacă la o ședință a Consiliului Regional nu sunt
întrunite condițiile de participare prevăzute la alin. (1),
atunci ea se amână, urmând să fie convocată o nouă
ședință în termen de 15 zile. Ședința convocată în urma
unei amânări se desfășoară chiar dacă nu întrunește
condițiile prevăzute la alin. (1), iar hotărârile adoptate de
Consiliul Regional în cadrul acestei ședințe sunt obligatorii.
(3) Membrii Consiliului Regional care nu pot participa
din motive obiective la ședințele acestuia pot desemna, prin
mandat scris, un înlocuitor.
(4) Mandatul scris privind numirea unui înlocuitor la
ședința Consiliului Regional cuprinde și motivarea
neparticipării la acea ședință, se depune și se înregistrează
înaintea acesteia la secretariatul Consiliului Regional din
cadrul Agenției pentru Dezvoltare Regională.
(5) În exercitarea atribuțiilor ce îi revin, Consiliul
Regional adoptă hotărâri prin consens. Dacă acesta nu se
realizează, hotărârile vor fi luate prin vot cu majoritatea
simplă a membrilor prezenți. În caz de paritate, votul
președintelui este decisiv.
(6) Hotărârile adoptate se comunică de către
secretariatul Consiliului Regional, în termen de 15 zile
lucrătoare de la data adoptării, instituției naționale cu

*) Regulamentul a fost aprobat prin Hotărârea Consiliului pentru Dezvoltare Regională București — Ilfov nr. 61 din 27 aprilie 2005.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 419/18.V.2005

atribuții în domeniul dezvoltării regionale, membrilor
Consiliului Regional, precum și altor instituții și persoane
interesate, în funcție de recomandările Consiliului Regional.
Art. 7. — (1) Ședințele ordinare ale Consiliului Regional
se desfășoară trimestrial, la convocarea președintelui sau,
în absența acestuia, a vicepreședintelui.
(2) În cazuri deosebite, ședințele extraordinare ale
Consiliului Regional se pot organiza la solicitarea unei
treimi din numărul total al membrilor Consiliului Regional, a
directorului general al Agenției pentru Dezvoltare Regională,
precum și la cererea Consiliului Național pentru Dezvoltare
Regională.
(3) Consiliul Regional poate adopta hotărâri prin
procedură scrisă. Această procedură se folosește în cazuri
excepționale, când anumite hotărâri sunt solicitate în
termen foarte scurt de către organismele naționale care au
responsabilități în integrarea politicilor de dezvoltare
regională.
(4) Inițiativa demarării procedurii de adoptare a unei
hotărâri prin procedură scrisă revine, după caz,
președintelui sau vicepreședintelui Consiliului Regional ori
directorului general al Agenției pentru Dezvoltare Regională.
(5) Expunerea de motive și/sau documentele justificative
necesare pentru adoptarea unei hotărâri în procedură
scrisă sunt transmise prin fax sau e-mail tuturor membrilor
Consiliului Regional prin intermediul secretariatului Agenției
pentru Dezvoltare Regională. O dată cu aceste documente
se transmite și propunerea de hotărâre care trebuie
adoptată.
(6) Acordul membrilor Consiliului Regional privind
adoptarea hotărârilor prin procedură scrisă se transmite de
către aceștia, în format electronic și prin fax, pe adresa
președintelui și a vicepreședintelui Consiliului Regional,
precum și pe adresa secretariatului constituit în cadrul
Agenției pentru Dezvoltare Regională.
(7) Hotărârile se consideră aprobate în procedură scrisă
dacă acordul este dat de majoritatea simplă a membrilor
Consiliului Regional, în termen de 5 zile lucrătoare de la
data primirii propunerii de hotărâre. În caz de paritate,
acordul președintelui este decisiv.
(8) În textul fiecărei hotărâri adoptate prin procedură
scrisă se specifică modalitatea de adoptare a acesteia.
(9) Hotărârile adoptate în procedură scrisă se comunică
de către secretariatul Consiliului Regional, în decurs de
5 zile lucrătoare de la data adoptării acestora, instituțiilor
naționale care au solicitat emiterea lor. Aceste hotărâri se
pot transmite, la recomandarea Consiliului Regional, și altor
instituții și/sau persoane interesate.
Art. 8. — (1) Convocarea și transmiterea invitațiilor la
ședințele Consiliului Regional se fac în scris de către
secretariatul Consiliului, cu cel puțin 10 zile lucrătoare
înainte de data desfășurării ședinței. În mod obligatoriu
acestea conțin ziua, ora, locul desfășurării și ordinea de zi,
precum și adresa site-ului de pe care pot fi obținute
informații privind ședința respectivă.
(2) Ordinea de zi a ședinței Consiliului Regional și,
după caz, materialele care urmează a fi supuse dezbaterii
se publică pe site-ul Agenției pentru Dezvoltare Regională
cu cel puțin 5 zile înainte de data ședinței.
(3) Decizia cu privire la materialele care vor fi publicate
pe site-ul Agenției pentru Dezvoltare Regională aparține
președintelui Consiliului Regional, ea putând fi delegată
directorului general al Agenției pentru Dezvoltare Regională.
Art. 9. — (1) La începutul fiecărei ședințe, președintele
Consiliului Regional supune la vot aprobarea procesuluiverbal al ședinței anterioare, precum și ordinea de zi a

ședinței curente, acestea urmând să se aprobe cu votul
majorității membrilor prezenți.
(2) Ordinea de zi poate fi completată și cu alte
probleme decât cele comunicate inițial, cu aprobarea a
două treimi din numărul membrilor prezenți.
(3) La sfârșitul fiecărei ședințe se stabilește data
viitoarei ședințe ordinare.
CAPITOLUL III
Atribuțiile Consiliului Regional
Art. 10. — (1) În concordanță cu obiectivele politicii
regionale, Consiliul Regional are următoarele atribuții
principale:
a) analizează și aprobă strategia și programele de
dezvoltare regională;
b) sprijină elaborarea în parteneriat a Planului național
de dezvoltare;
c) aprobă proiectele de dezvoltare regională,
selecționate la nivel regional, în concordanță cu criteriile,
prioritățile și metodologia elaborate de instituția națională cu
atribuții în domeniul dezvoltării regionale, împreună cu
organismele regionale specializate;
d) transmite Consiliului Național pentru Dezvoltare
Regională, spre aprobarea finanțării, portofoliul propus de
proiecte pentru care se aplică o procedură de selecție la
nivel național;
e) aprobă criteriile, prioritățile, alocarea și destinațiile
resurselor Fondului pentru dezvoltare regională;
f) prezintă Consiliului Național pentru Dezvoltare
Regională propuneri privind alocarea de resurse la Fondul
pentru dezvoltare regională;
g) urmărește utilizarea fondurilor alocate din Fondul
național pentru dezvoltare regională;
h) propune Consiliului Național pentru Dezvoltare
Regională cuantumul contribuțiilor anuale, în limita sumelor
aprobate prin bugetele județelor, respectiv al municipiului
București, după caz, alocate pentru Fondul pentru
dezvoltare regională, pentru finanțarea obiectivelor politicilor
regionale, precum și destinația și eșalonările de plată ale
acestora;
i) atrage alte contribuții financiare, locale și regionale, în
vederea realizării obiectivelor regionale; sursele atrase se
constituie ca venituri la Fondul pentru dezvoltare regională;
j) aprobă rapoartele de activitate semestriale întocmite
de Agenția pentru Dezvoltare Regională;
k) coordonează și sprijină dezvoltarea parteneriatelor
regionale;
l) elaborează și aprobă regulamentul propriu de
funcționare, în conformitate cu regulamentul-cadru de
organizare și funcționare a consiliilor pentru dezvoltare
regională;
m) avizează contractele, convențiile, acordurile,
protocoalele, precum și alte documente similare încheiate
de către Agenția pentru Dezvoltare Regională cu terții în
domeniul specific de activitate, inclusiv cu instituțiile similare
din cadrul Uniunii Europene, și informează corespunzător
Consiliul Național pentru Dezvoltare Regională;
n) aprobă Statutul Agenției pentru Dezvoltare Regională,
precum și organigrama acesteia;
o) coordonează activitățile de mediatizare la nivel
regional a politicilor și obiectivelor de dezvoltare regională,
a programelor regionale finanțate de Uniunea Europeană,
precum și pe cele privind utilizarea, la nivelul regiunii, a
fondurilor, asigurând transparența și informarea corectă,
rapidă și în timp util a cetățenilor, în special a
întreprinzătorilor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 419/18.V.2005
(2) Consiliul Regional își aprobă rapoarte semestriale,
precum și un raport anual de activitate, acestea fiind
întocmite de secretariatul Agenției pentru Dezvoltare
Regională. Aceste rapoarte se transmit spre informare
Consiliului Național pentru Dezvoltare Regională, în
maximum 30 de zile de la sfârșitul perioadei menționate.
(3) Consiliul Regional numește și eliberează din funcție
directorul general al Agenției pentru Dezvoltare Regională.
(4) Numirea directorului general al Agenției pentru
Dezvoltare Regională se face prin concurs, potrivit
prevederilor art. 8 alin. (6) din Legea nr. 315/2004, precum
și altor prevederi legale în vigoare.
(5) Eliberarea din funcție a directorului general al
Agenției pentru Dezvoltare Regională se face de către
Consiliul Regional în conformitate cu prevederile Legii
nr. 53/2003 — Codul muncii, cu modificările ulterioare, și
ale celorlalte acte normative care reglementează domeniul
relațiilor de muncă.
(6) Hotărârea privind eliberarea din funcție a directorului
general al Agenției pentru Dezvoltare Regională se
transmite în scris, în termen de maximum 5 zile de la data
emiterii acesteia, spre informare, instituției naționale cu
atribuții în domeniul dezvoltării regionale. În ședința imediat
următoare secretariatul Consiliului Național pentru
Dezvoltare Regională informează membrii acestuia despre
aceasta.
(7) Hotărârea Consiliului Regional privind eliberarea din
funcție a directorului general al Agenției pentru Dezvoltare
Regională este însoțită de procesul-verbal detaliat al
ședinței, precum și de documentația care să ateste cauzele
care au determinat eliberarea din funcție a acestuia.
(8) În cazul încetării raporturilor de serviciu ale
directorului general al Agenției pentru Dezvoltare Regională,
perioada de interimat va fi asigurată de o persoană din
cadrul acesteia, desemnată de Consiliul Regional și care
are o experiență continuă de cel puțin 3 ani în domeniul
implementării proiectelor de dezvoltare regională.
Art. 11. — (1) Președintele Consiliului Regional are
următoarele atribuții principale:
a) convoacă, coordonează pregătirea și conduce
ședințele Consiliului Regional;
b) aprobă proiectul ordinii de zi, lista cuprinzând invitații,
precum și materialele ce urmează să fie transmise cu
ocazia convocării ședințelor Consiliului Regional;
c) semnează hotărârile și procesele-verbale ale
ședințelor Consiliului Regional, rapoartele semestriale,
precum și raportul anual de activitate ale acestuia;
d) aprobă modificările la procesele-verbale ale
ședințelor, ținând seama de propunerile și observațiile
vicepreședintelui, ale membrilor Consiliului Regional,
precum și ale secretariatului acestuia;
e) reprezintă Consiliul Regional, împreună cu
vicepreședintele, în cadrul Consiliului Național pentru
Dezvoltare Regională;
f) reprezintă regiunea și Consiliul Regional în relațiile cu
alte regiuni din țară și din străinătate.
(2) Președintele Consiliului Regional îndeplinește și alte
atribuții care rezultă din prevederile Legii nr. 315/2004.
Art. 12. — Vicepreședintele Consiliului Regional are
următoarele atribuții:
a) preia, pe bază de mandat scris, semnat de
președintele Consiliului Regional, atribuțiile acestuia dacă
președintele, din motive justificate, nu le poate îndeplini;
b) participă la organizarea ședințelor Consiliului
Regional;

7

c) face observații și propuneri cu privire la conținutul și
modul de întocmire a procesului-verbal al ședinței
Consiliului Regional;
d) îndeplinește alte atribuții stabilite de Consiliul
Regional;
e) reprezintă Consiliul Regional, împreună cu
președintele, în cadrul Consiliului Național pentru
Dezvoltare Regională.
Art. 13. — Activitățile principale ale secretariatului
Consiliului Regional sunt:
a) pregătirea documentelor necesare convocării
ședințelor Consiliului Regional;
b) publicarea pe site-ul Agenției pentru Dezvoltare
Regională a ordinii de zi a ședințelor, a proceselor-verbale
ale acestora, precum și a materialelor pentru care Consiliul
Regional hotărăște publicarea;
c) convocarea și transmiterea invitațiilor la ședințele
Consiliului Regional, conform prevederilor art. 7 alin. (1) și
(2) și ale art. 8 alin. (1) și (2);
d) întocmirea procesului-verbal al ședințelor Consiliului
Regional și transmiterea formei finale semnate de
președintele acestuia, precum și a hotărârilor Consiliului
Regional instituției naționale cu atribuții în domeniul
dezvoltării regionale, membrilor acestuia, precum și
instituțiilor/persoanelor interesate, la recomandarea
președintelui Consiliului Regional, în termen de 15 zile de
la data la care a avut loc ședința;
e) înregistrarea acordului transmis prin procedură scrisă
conform art. 7 alin. (6) și transmiterea hotărârilor adoptate
în termen de 5 zile lucrătoare de la data aprobării acestora
instituțiilor și persoanelor prevăzute la art. 6 alin. (6);
f) redactarea rapoartelor semestriale, precum și a
raportului anual de activitate ale Consiliului Regional și
transmiterea acestora, după aprobarea lor de către
Consiliul Regional, în maximum 30 de zile de la sfârșitul
perioadei menționate, spre informare, Consiliului Național
pentru Dezvoltare Regională;
g) primirea și înregistrarea mandatelor scrise privind
numirea unor înlocuitori la ședințele Consiliului Regional;
h) asigurarea, între ședințe, a asistenței de specialitate
președintelui și vicepreședintelui Consiliului Regional;
i) înregistrarea și păstrarea în condiții specifice adecvate
a declarațiilor de confidențialitate și imparțialitate date de
membrii Consiliului Regional și de către ceilalți participanți
și invitați la ședințe, conform art. 5 alin. (6);
j) primirea și distribuirea corespondenței destinate
Consiliului Regional;
k) constituirea și păstrarea unui registru de evidență
complet privind ședințele și activitățile Consiliului Regional;
l) asigurarea activităților de registratură și arhivare a
documentelor privind activitățile Consiliului Regional;
m) alte activități care sunt stabilite de Consiliul
Regional.
Art. 14. — Membrii Consiliului Regional își exercită
atribuțiile cu titlu gratuit.
Art. 15. — (1) Adoptarea prezentului regulament se face
cu votul a două treimi din numărul membrilor acestuia și
numai în prezența a cel puțin unui reprezentant din fiecare
județ.
(2) Modificarea prezentului regulament se poate face cu
votul a două treimi din numărul membrilor acestuia și
numai în prezența a cel puțin unui reprezentant din fiecare
entitate administrativ-teritorială care compune regiunea,
respectiv municipiul București și județul Ilfov.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 419/18.V.2005
ANEXA Nr. 1
la regulament
DECLARAȚIE DE CONFIDENȚIALITATE ȘI IMPARȚIALITATE

întocmită cu ocazia aprobării listei de proiecte de dezvoltare regională
finanțate prin*) .................................................................................
Subsemnatul ............................................................................ declar pe propria răspundere că
(numele, prenumele, actul de identitate)

nu mă aflu în conflict de interese conform prevederilor Legii nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice și în mediul
de afaceri, prevenirea și sancționarea corupției și ale Legii administrației publice locale
nr. 215/2001, cu modificările și completările ulterioare.
În cazul existenței vreunui conflict de interese vor informa Consiliul Regional despre această
situație, urmând ca acest organism să procedeze în conformitate cu prevederile propriului
regulament de organizare și funcționare sau să ia măsurile pe care le consideră potrivite.
Prin prezenta declar, de asemenea, pe propria răspundere că voi trata orice informații la
care am acces în legătură cu evaluarea și aprobarea proiectelor de dezvoltare regională drept
confidențiale și nu le voi transmite unei terțe părți fără aprobarea scrisă a Consiliului Regional.
Înțeleg că această obligație nu se aplică în cazul în care transmiterea informațiilor se face
ca o consecință a unei obligații legale.
Numele
Semnătura
Data
ANEXA Nr. 2
la regulament
DECLARAȚIE DE CONFIDENȚIALITATE

întocmită cu ocazia aprobării listei de proiecte de dezvoltare regională
finanțate prin*) .............................................................................
Subsemnatul ................................................................ declar pe propria răspundere că voi trata
(numele, prenumele, actul de identitate)

orice informații la care am acces în legătură cu evaluarea și aprobarea proiectelor de dezvoltare
regională drept confidențiale și nu le voi transmite unei terțe părți fără aprobarea scrisă a
Consiliului Regional.
Înțeleg că această obligație nu se aplică în cazul în care transmiterea informațiilor se face
ca o consecință a unei obligații legale.
Numele
Semnătura
Data
*) Se va menționa numele măsurii/programului/subprogramului în baza căruia se asigură finanțarea proiectelor de
dezvoltare regională.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 419/18.V.2005 conține 8 pagini.

Prețul: 5.500 lei vechi/0,55 lei noi

&JUYDGY|016729]
ISSN 1453—4495

PDF compression, OCR, web-optimization with CVISION's PdfCompressor

