PARTEA

Anul 173 (XVII) — Nr. 1.134

I

Joi, 15 decembrie 2005

LEGI, DECRETE, HOTĂRÂRI ȘI ALTE ACTE
SUMAR
Pagina

DECIZII ALE CURȚII CONSTITUȚIONALE
Decizia nr. 614 din 15 noiembrie 2005 referitoare la
excepția de neconstituționalitate a prevederilor
art. 8 alin. (1) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945 —
22 decembrie 1989 .................................................

DECIZII

ALE

1–3

CURȚII

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.019/1.089. — Ordin al ministrului agriculturii, pădurilor
și dezvoltării rurale și al ministrului administrației
și internelor privind înlocuirea anexei la Ordinul
ministrului agriculturii, pădurilor și dezvoltării rurale
și al ministrului de stat, ministrul administrației și
internelor, nr. 328/321/2004 pentru aprobarea
delimitării municipiilor, orașelor și comunelor din
zona montană ..........................................................

3–16

CONSTITUȚIONALE

CURTEA CONSTITUȚIONALĂ

D E C I Z I A Nr. 614
din 15 noiembrie 2005

referitoare la excepția de neconstituționalitate a prevederilor art. 8 alin. (1) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Constantin Doldur
Kozsokár Gábor
Acsinte Gaspar
Ion Predescu
Șerban Viorel Stănoiu
Ion Tiucă
Irina Loredana Lăpădat

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 8 alin. (1) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, excepție
ridicată de Constantina I. Ungureanu, Ion M. Ungureanu și
Maria M. Moangher în Dosarul nr. 2.534/2004 al
Tribunalului București — Secția a IV-a civilă.
La apelul nominal lipsesc părțile. Procedura de citare a
fost legal îndeplinită.
Magistratul-asistent informează completul de judecată că
autorii excepției au depus la dosar note scrise prin care
solicită admiterea excepției de neconstituționalitate și
judecarea cauzei în lipsă.

Reprezentantul Ministerului Public pune concluzii de
respingere a excepției ca neîntemeiată, invocând în acest
sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 18 ianuarie 2005, pronunțată în
Dosarul nr. 2.534/2004, Tribunalul București — Secția a IV-a
civilă a sesizat Curtea Constituțională cu excepția de
neconstituționalitate a prevederilor art. 8 alin. (1) din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945 — 22 decembrie
1989, excepție ridicată de Constantina I. Ungureanu, Ion M.
Ungureanu și Maria M. Moangher.
În motivarea excepției de neconstituționalitate se arată,
în esență, că prevederile legale criticate, ce exclud din
sfera de reglementare a Legii nr. 10/2001 terenurile din
extravilan, contravin principiului constituțional al egalității
cetățenilor în fața legii, deoarece instituie o discriminare
între cetățenii cărora le-au fost expropriate terenuri din
intravilan, față de cetățenii cărora le-au fost expropriate

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.134/15.XII.2005

terenuri din extravilan, prin aceleași acte normative. Se mai
susține că prevederile art. 8 alin. (1) din Legea nr. 10/2001
încalcă art. 46 din Constituție, referitor la dreptul la
moștenire, și art. 154 alin. (1) din Constituție, referitor la
conflictul temporal de legi.
Tribunalul București — Secția a IV-a civilă apreciază că
excepția de neconstituționalitate este neîntemeiată. Se arată
în acest sens că prevederile legale criticate, excluzând din
domeniul de reglementare al Legii nr. 10/2001 acele
terenuri al căror regim juridic este reglementat prin alte acte
normative, nu contravin principiului constituțional al egalității
cetățenilor în fața legii, deoarece nu stabilesc nici o
discriminare în sensul celor arătate de autorul excepției, iar
pe de altă parte, încălcarea principiului egalității în drepturi
există atunci când se aplică un tratament diferențiat unor
cazuri egale, fără să existe o justificare obiectivă și
rezonabilă. Se mai arată că prevederile legale criticate nu
contravin nici dispozițiilor constituționale referitoare la dreptul
la moștenire, deoarece succesorii fostului proprietar aveau
posibilitatea să solicite reconstituirea dreptului de proprietate
asupra terenurilor menționate în art. 8 alin. (1) din Legea
nr. 10/2001, în temeiul celorlalte legi speciale. În opinia
instanței de judecată, invocarea încălcării dispozițiilor
art. 154 alin. (1) din Constituție referitoare la conflictul
temporal de legi nu are relevanță, deoarece îacest text
constituțional
reprezintă
temeiul
excepției
de
neconstituționalitate avut în vedere de legiuitor la edictarea
Legii nr. 47/1992 privind organizarea și funcționarea Curții
Constituționale“.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că excepția de neconstituționalitate
este neîntemeiată. În acest sens arată că prevederile
legale criticate exclud de sub incidența Legii nr. 10/2001
terenurile agricole și forestiere, pentru care există alte legi
speciale cu caracter reparatoriu, și nu contravin principiului
egalității în fața legii a cetățenilor, deoarece, potrivit
jurisprudenței Curții Constituționale, îprincipiul egalității nu
interzice reguli specifice în cazul unor diferențe de situații“.
În ceea ce privește pretinsa încălcare a dispozițiilor art. 46
din Constituție, Guvernul apreciază că această susținere
este nefondată, dat fiind că, în temeiul Legii nr. 10/2001,
succesorul nu este împiedicat să exercite drepturile
moștenite de la autorul său. Se mai arată că dispozițiile
art. 154 alin. (1) din Constituție nu au incidență în cauză.
Avocatul Poporului consideră că excepția de
neconstituționalitate a prevederilor art. 8 alin. (1) din Legea
nr. 10/2001 este neîntemeiată. Se arată în acest sens că
textul de lege criticat nu încalcă dispozițiile art. 16 alin. (1),
deoarece legiuitorul a reglementat situația imobilelor preluate
de stat înainte de 1989 îîn interesul oricărei persoane
îndreptățite, fără discriminare și pentru toate categoriile de
bunuri ce fac obiectul legilor speciale reparatorii“. Se
consideră că textul de lege criticat nu încalcă art. 46 din
Constituție, deoarece nu îngrădește dreptul persoanei de a
dobândi orice bun pe cale succesorală. În ceea ce privește
pretinsa încălcare a dispozițiilor art. 154 din Constituție, în
opinia Avocatului Poporului, aceasta nu poate fi reținută. Se
arată în acest sens, invocându-se jurisprudența Curții
Constituționale, că, îdacă naționalizarea sau alte moduri prin
care, sub imperiul unor legi anterioare, a luat naștere
dreptul de proprietate al statului nu sunt corespunzătoare
prevederilor Constituției, dreptul subiectiv de proprietate al
statului, constituit potrivit reglementărilor legale anterioare
actualei Legi fundamentale, nu este stins ca efect al intrării
în vigoare a acesteia, independent de modificările aduse
regimului juridic al proprietății“.
Președinții celor două Camere ale Parlamentului nu au
comunicat punctele lor de vedere.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 8 alin. (1) din Legea nr. 10/2001 privind
regimul juridic al imobilelor preluate în mod abuziv în
perioada 6 martie 1945 — 22 decembrie 1989.
Ulterior sesizării Curții Constituționale prin Încheierea din
18 ianuarie 2005, Legea nr. 10/2001, republicată în
Monitorul Oficial al României, Partea I, nr. 279 din 4 aprilie
2005, a fost modificată și completată prin titlul I al Legii
nr. 247/2005 privind reforma în domeniile proprietății și
justiției, precum și unele măsuri adiacente, publicată în
Monitorul Oficial al României, Partea I, nr. 653 din 22 iulie
2005 și republicată în Monitorul Oficial al României,
Partea I, nr. 798 din 2 septembrie 2005. Art. 8 alin. (1) a
fost completat prin adăugarea sintagmei îterenurile situate în
extravilanul localităților la data preluării abuzive sau la data
notificării“, având în prezent aceeași numerotare și următorul
cuprins: î(1) Nu intră sub incidența prezentei legi terenurile
situate în extravilanul localităților la data preluării abuzive sau la
data notificării, precum și cele al căror regim juridic este
reglementat prin Legea fondului funciar nr. 18/1991, republicată,
cu modificările și completările ulterioare, și prin Legea nr. 1/2000
pentru reconstituirea dreptului de proprietate asupra terenurilor
agricole și celor forestiere, cu modificările și completările
ulterioare, solicitate potrivit prevederilor Legii fondului funciar
nr. 18/1991 și ale Legii nr. 169/1997, cu modificările și
completările ulterioare.“
În opinia autorului excepției de neconstituționalitate,
prevederile legale criticate contravin dispozițiilor art. 16
alin. (1), art. 46 și art. 154 alin. (1) din Constituție, al căror
conținut este următorul:
— Art. 16 alin. (1): î(1) Cetățenii sunt egali în fața legii și
a autorităților publice, fără privilegii și fără discriminări.“;
— Art. 46: îDreptul la moștenire este garantat.“;
— Art. 154 alin. (1): îLegile și toate celelalte acte
normative rămân în vigoare, în măsura în care ele nu contravin
prezentei Constituții.“
Examinând excepția de neconstituționalitate ridicată,
Curtea reține următoarele:
Autorul excepției susține că acest text de lege
contravine principiului constituțional al egalității cetățenilor în
fața legii, deoarece exclude din sfera de reglementare a
Legii nr. 10/2001 terenurile din extravilan, fiind astfel
instituită o discriminare între cetățenii cărora le-au fost
expropriate astfel de terenuri, față de cetățenii cărora le-au
fost expropriate terenuri din intravilan, prin aceleași acte
normative.
Curtea constată că aceste susțineri sunt neîntemeiate și
urmează a fi respinse.
Prevederile art. 8 alin. (1) din Legea nr. 10/2001 exclud
din domeniul de aplicare al acestei legi terenurile care, în
funcție de destinația lor, intră sub incidența altor legi
speciale, respectiv Legea fondului funciar nr. 18/1991 sau
Legea nr. 1/2000 pentru reconstituirea dreptului de
proprietate asupra terenurilor agricole și celor forestiere.
Prin urmare, persoanele îndreptățite la reconstituirea
dreptului de proprietate asupra unor astfel de terenuri au
posibilitatea de a se adresa instanțelor de judecată și de a
formula cereri pentru reconstituirea dreptului de proprietate
în temeiul acelor acte normative. Astfel, nu sunt întemeiate
susținerile autorului excepției potrivit cărora textul de lege
criticat instituie o discriminare între foștii proprietari ai
terenurilor situate în intravilan și cei ai terenurilor situate în
extravilan, în sensul că aceștia din urmă nu pot formula
cereri de reconstituire a dreptului de proprietate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005
De altfel, așa cum s-a pronunțat în mod constant Curtea
Constituțională în jurisprudența sa, instanța de contencios
constituțional nu are competența să modifice ori să
completeze prevederea legală supusă controlului, deoarece
aceste atribuții aparțin în exclusivitate legiuitorului, în
conformitate cu dispozițiile art. 61 alin. (1) din Constituție,
potrivit căruia îParlamentul este organul reprezentativ suprem
al poporului român și unica autoritate legiuitoare a țării“.
Curtea constată că textul de lege criticat a mai făcut
obiect al controlului de constituționalitate, prin raportare,
între alte dispoziții constituționale, și la art. 16, și în raport
de aceleași motive de neconstituționalitate ca și în
prezenta cauză. Astfel, prin Decizia nr. 34 din 30 ianuarie
2003, publicată în Monitorul Oficial al României, Partea I,
nr. 210 din 31 martie 2003, Curtea a statuat că îSoluția
de restituire a unor asemenea categorii de terenuri este
rezultatul opțiunii legiuitorului și are la bază exercitarea
dreptului pe care statul îl avea de a decide asupra modului
de reparare a injustițiilor și abuzurilor din legislația trecută
cu privire la proprietatea funciară“.

3

Aceste considerente își mențin valabilitatea și în
prezenta cauză, neintervenind elemente noi, de natură a
determina schimbarea jurisprudenței Curții Constituționale.
În ceea ce privește pretinsa încălcare a dispozițiilor
art. 46 din Constituție, Curtea constată că textul de lege
criticat exclude de sub incidența Legii nr. 10/2001 terenurile
situate în extravilanul localităților la data preluării abuzive
sau la data notificării, precum și cele al căror regim juridic
este reglementat prin alte legi speciale, și nu contravine
sub nici un aspect dreptului constituțional la moștenire,
astfel încât invocarea dispozițiilor constituționale cuprinse în
art. 46 nu este relevantă în cauză.
Curtea
constată
că
raportarea
criticii
de
neconstituționalitate a prevederilor art. 8 alin. (1) din Legea
nr. 10/2001 și la dispozițiile art. 154 din Constituție,
referitoare la conflictul temporal de legi, este nefondată.
Dispozițiile constituționale ale art. 154 nu au incidență în
cauză, deoarece se referă la raportul dintre Constituție și
celelalte acte normative adoptate înainte de intrarea în
vigoare a Legii fundamentale.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 8 alin. (1) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945 — 22 decembrie 1989, excepție ridicată de
Constantina I. Ungureanu, Ion M. Ungureanu și Maria M. Moangher în Dosarul nr. 2.534/2004 al Tribunalului București —
Secția a IV-a civilă.
Definitivă și general obligatorie.
Pronunțată în ședința publică din data de 15 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA

Magistrat-asistent,
Irina Loredana Lăpădat

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 1.019 din 21 noiembrie 2005

MINISTERUL ADMINISTRAȚIEI
ȘI INTERNELOR
Nr. 1.089 din 7 decembrie 2005

ORDIN
privind înlocuirea anexei la Ordinul ministrului agriculturii, pădurilor și dezvoltării rurale
și al ministrului de stat, ministrul administrației și internelor, nr. 328/321/2004
pentru aprobarea delimitării municipiilor, orașelor și comunelor din zona montană
În conformitate cu prevederile art. 2 alin. (1) din Hotărârea Guvernului nr. 949/2002 pentru aprobarea criteriilor de
delimitare a zonei montane,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, și al Ordonanței de urgență a Guvernului nr. 63/2003 privind
organizarea și funcționarea Ministerului Administrației și Internelor, aprobată cu modificări și completări prin Legea
nr. 604/2003, cu modificările și completările ulterioare,
văzând Referatul nr. 4.331 din 6 septembrie 2005, întocmit de Institutul Național de Cercetare-Dezvoltare pentru
Pedologie, Agrochimie și Protecția Mediului — ICPA București,
văzând Referatul de aprobare nr. 66.197 din 30 septembrie 2005, întocmit de Direcția generală dezvoltare rurală,
ministrul agriculturii, pădurilor și dezvoltării rurale și ministrul administrației și internelor emit următorul ordin:
Art. 1. — Anexa la Ordinul ministrului agriculturii, pădurilor
și dezvoltării rurale și al ministrului de stat, ministrul
administrației și internelor, nr. 328/321/2004 pentru aprobarea
delimitării municipiilor, orașelor și comunelor din zona montană,

publicat în Monitorul Oficial al României, Partea I, nr. 758 din
19 august 2004, se înlocuiește cu anexa*) la prezentul ordin.
Art. 2 — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur

Ministrul administrației și internelor,
Vasile Blaga

*) Anexa este reprodusă în facsimil.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.134/15.XII.2005
ANEXĂ

Lista municipiilor, orașelor și comunelor din zona montană

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.134/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.134/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.134/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.134/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.134/15.XII.2005

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.134/15.XII.2005

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.134/15.XII.2005

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.134/15.XII.2005 conține 16 pagini.

Prețul: 1,05 lei noi/10.500 lei vechi

&JUYDGY|067202]
ISSN 1453—4495

PDF compression, OCR, web-optimization with CVISION's PdfCompressor

