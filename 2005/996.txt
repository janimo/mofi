PARTEA

Anul 173 (XVII) — Nr. 996

I

LEGI, DECRETE, HOTĂRÂRI ȘI ALTE ACTE

Joi, 10 noiembrie 2005

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 470 din 22 septembrie 2005 referitoare la
excepția de neconstituționalitate a dispozițiilor
art. 240 alin. (2) din Legea nr. 297/2004 privind
piața de capital..........................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.182. — Ordin al ministrului culturii și cultelor pentru
aprobarea Listei monumentelor istorice 2004 —
modificări și completări — și a Listei monumentelor
istorice 2004 — monumente dispărute —
modificări și completări .............................................

DECIZII

ALE

Nr.

Pagina
ACTE ALE CONSILIULUI NAȚIONAL
AL AUDIOVIZUALULUI

604.
1–3

— Decizie pentru modificarea Deciziei Consiliului
Național al Audiovizualului nr. 254/2004 privind
publicitatea, sponsorizarea și teleshoppingul ..........

4

REPUBLICĂRI

3

CURȚII

Ordonanța Guvernului nr. 1/2000 privind organizarea
activității și funcționarea instituțiilor de medicină
legală..........................................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 470
din 22 septembrie 2005

referitoare la excepția de neconstituționalitate a dispozițiilor art. 240 alin. (2)
din Legea nr. 297/2004 privind piața de capital
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 240 alin. (2) din Legea nr. 297/2004
privind piața de capital, excepție ridicată de Societatea
Comercială îViromet“ — S.A. în Dosarul nr. 2.712/2004 al

Tribunalului Brașov — Secția comercială și de contencios
administrativ.
La apelul nominal lipsesc părțile, față de care procedura
de citare este legal îndeplinită.
La dosarul cauzei autorul excepției a depus concluzii
scrise prin care solicită admiterea excepției de
neconstituționalitate.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
textul de lege criticat nu contravine principiului egalității în
drepturi, întrucât se aplică tuturor societăților comerciale ale
căror acțiuni sunt admise la tranzacționare pe o piață

2

MONITORUL OFICIAL AL ROMÂNIEI, PARTEA I, Nr. 996/10.XI.2005

reglementată. Nu sunt încălcate nici dispozițiile
constituționale ale art. 44 alin. (1) și (2) privind garantarea
și ocrotirea dreptului de proprietate privată, iar dispozițiile
art. 45 privind libertatea economică nu au incidență în
cauză.
C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2005, pronunțată în
Dosarul nr. 2.712/2004, Tribunalul Brașov — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 240 alin. (2) din Legea nr. 297/2004 privind
piața de capital, excepție ridicată de Societatea Comercială
îViromet“ — S.A. într-o cauză având ca obiect anularea
unei hotărâri a adunării generale a acționarilor.
În motivarea excepției de neconstituționalitate, autorul
arată că textul de lege criticat aduce atingere dispozițiilor
art. 16 alin. (1) și (2), art. 44 alin. (1) și alin. (2) teza
întâi, precum și ale art. 45 din Constituție, întrucât îeste
imposibil fizic ca 3/4 din numărul titularilor de capital
social — în cazul societăților admise la tranzacționare pe o
piață reglementată numărul total al acționarilor persoane
fizice putând să se ridice la zece—douăzeci de mii — să
se întrunească într-o adunare generală extraordinară a
acționarilor, care să voteze majorarea capitalului social cu
aport în natură“.
Prin aplicarea textului de lege criticat se creează o
diferență între dreptul de proprietate al acționarilor la
societățile admise la tranzacționare pe o piață reglementată
față de dreptul de proprietate al acționarilor la societăți
care nu sunt admise la tranzacționare și cărora nu le este
aplicată aceeași prevedere, încălcându-se astfel dispozițiile
art. 44 alin. (2) teza întâi din Constituție.
Textul de lege criticat aduce atingere și prevederilor
art. 45 din Constituție prin încălcarea liberului acces la o
activitate economică și a liberei inițiative.
Tribunalul Brașov — Secția comercială și de
contencios administrativ apreciază că excepția de
neconstituționalitate este întemeiată întrucât, potrivit textului
de lege criticat, societățile admise la tranzacționare pe o
piață reglementată sunt în imposibilitate de a-și majora
capitalul social prin aport în natură, ceea ce contravine
dispozițiilor constituționale ale art. 44 alin. (1) și (2) privind
dreptul de proprietate privată.
Totodată consideră că dispozițiile legale criticate
restrâng libertatea comerțului și creează un cadru
nefavorabil pentru valorificarea potențialului comercial al
societăților cărora li se aplică.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, apreciind că, prin textul de lege criticat,
legiuitorul a stabilit anumite criterii pentru validitatea
hotărârilor luate de adunarea generală extraordinară a
acționarilor, ținând cont de importanța acestora în ceea ce
privește activitatea societăților admise la tranzacționare.
Procedura reglementată are în vedere stabilirea unor
drepturi egale pentru toți acționarii unei astfel de societăți,
pentru a se asigura respectarea principiului egalității în
drepturi, consacrat prin dispozițiile art. 16 din Constituție.
Pe de altă parte, criticile formulate de autorul excepției
privesc modul de aplicare a legii, iar nu constituționalitatea
soluției legislative conținute de dispozițiile legale criticate.
Avocatul Poporului apreciază că textul de lege criticat
este constituțional. În acest sens arată că acționarii

societăților comerciale menționate în ipoteza normei legale
se află într-o situație diferită față de acționarii societăților
comerciale care nu sunt admise la tranzacționare, ceea ce
justifică în mod obiectiv și rațional un tratament juridic
diferit, așa încât nu se aduce atingere dispozițiilor
constituționale ale art. 16 privind egalitatea în drepturi.
Nu poate fi primită nici critica privind încălcarea
dispozițiilor art. 44 alin. (1) și (2) din Constituție, întrucât
prevederile art. 240 alin. (2) din Legea nr. 297/2004 privind
piața de capital reprezintă cadrul legal al funcționării în
bune condiții a societăților comerciale admise la
tranzacționare și ocrotesc dreptul de proprietate al
acționarilor, care sunt supuși unui tratament egal, fără a se
realiza o protecție diferită a proprietății acestora.
Textul de lege criticat este în acord cu prevederile
constituționale cuprinse în art. 44 alin. (1) teza a doua,
potrivit cărora conținutul și limitele dreptului de proprietate
sunt stabilite de lege, precum și cu cele cuprinse în
art. 45, potrivit cărora accesul liber al persoanei la o
activitate economică, libera inițiativă și exercitarea acestora
sunt garantate în condițiile legii.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2) și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 240 alin. (2) din Legea nr. 297/2004 privind
piața de capital, publicată în Monitorul Oficial al României,
Partea I, nr. 571 din 29 iunie 2004, dispoziții care au
următorul conținut:
— Art. 240 alin. (2): îMajorările de capital social prin aport
în natură trebuie să fie aprobate de adunarea generală
extraordinară a acționarilor, la care participă cel puțin 3/4 din
numărul titularilor capitalului social, și cu votul acționarilor ce
dețin cel puțin 75% din drepturile de vot. Aporturile în natură
pot consta numai în bunuri performante necesare realizării
obiectului de activitate al societății emitente.“
Autorul excepției susține că dispozițiile legale criticate
încalcă prevederile art. 16 alin. (1) și (2), ale art. 44 alin. (1)
și alin. (2) teza întâi, precum și ale art. 45 din Constituție,
care au următorul conținut:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 44 alin. (1) și alin. (2) teza întâi: î(1) Dreptul de
proprietate, precum și creanțele asupra statului, sunt
garantate. Conținutul și limitele acestor drepturi sunt stabilite
de lege.
(2) Proprietatea privată este garantată și ocrotită în mod
egal de lege, indiferent de titular. [...]“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“
Examinând excepția de neconstituționalitate, Curtea
Constituțională constată că, în opinia autorului excepției,
neconstituționalitatea normei legale supuse controlului este
dedusă din imposibilitatea fizică a întrunirii, într-o adunare
generală extraordinară care să voteze majorarea capitalului
social prin aport în natură, a 3/4 din numărul titularilor
capitalului social, care, în cazul societăților admise la
tranzacționare pe o piață reglementată, se poate cifra la
zece—douăzeci de mii.

MONITORUL OFICIAL AL ROMÂNIEI, PARTEA I, Nr. 996/10.XI.2005
Fără a pune în discuție realitatea estimării cu care
operează autorul excepției, se impune observat că aceasta
contravine unuia dintre principiile fundamentale de
interpretare, potrivit căruia îactus interpretandus est potius ut
valeat quam ut pereat“, ceea ce semnifică faptul că o
normă juridică trebuie interpretată în sensul care să
permită aplicarea ei, și nu în acela în care să o înlăture.
Inacceptabilă, din acest punct de vedere, interpretarea
reglementării deduse controlului nu oferă un argument
suficient criticii de neconstituționalitate.

3

Curtea nu are, așadar, temei să rețină realitatea
încălcării principiilor egalității de tratament, garantării
dreptului de proprietate și garantării liberului acces la o
activitate economică și la libera inițiativă.
De altfel, a accepta teza autorului excepției ar însemna
a conferi semnificația unui fine de neconstituționalitate unui
aspect care ține de aplicarea normei juridice, pierzând
totodată din vedere că respectarea principiilor
constituționale de referință se realizează într-un anumit
cadru, ceea ce presupune circumstanțieri și limitări stabilite
prin voința legiuitorului.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 240 alin. (2) din Legea nr. 297/2004 privind piața de
capital, excepție ridicată de Societatea Comercială îViromet“ — S.A. în Dosarul nr. 2.712/2004 al Tribunalului Brașov —
Secția comercială și de contencios administrativ.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL CULTURII ȘI CULTELOR

ORDIN
pentru aprobarea Listei monumentelor istorice 2004 — modificări și completări —
și a Listei monumentelor istorice 2004 — monumente dispărute — modificări și completări
În temeiul art. 10 alin. (4) din Hotărârea Guvernului nr. 78/2005 privind organizarea și funcționarea Ministerului
Culturii și Cultelor, cu modificările și completările ulterioare,
în baza art. 21 alin. (2) și a art. 28 alin. (1) lit. c) din Legea nr. 422/2001 privind protejarea monumentelor
istorice, cu modificările și completările ulterioare,
ținând seama de prevederile Ordinului ministrului culturii și cultelor nr. 2.682/2003 privind aprobarea Normelor
metodologice de clasare și evidență a monumentelor istorice, a Listei monumentelor istorice, a Fișei analitice de evidență
a monumentelor istorice și a Fișei minimale de evidență a monumentelor istorice, cu modificările ulterioare,
având în vedere Avizul Comisiei Naționale a Monumentelor Istorice nr. 97/E din 2 iunie 2005,
ministrul culturii și cultelor emite următorul ordin:
Art. 1. — (1) Se aprobă Lista monumentelor istorice
2004 — modificări și completări, prevăzută în anexa nr. 1*)
care face parte integrantă din prezentul ordin.
(2) Se aprobă Lista monumentelor istorice 2004 —
monumente dispărute — modificări și completări, prevăzută
în anexa nr. 2*) care face parte integrantă din prezentul
ordin.

Art. 2. — Ministerul Culturii și Cultelor, direcțiile pentru
cultură, culte și patrimoniul cultural național județene,
respectiv a municipiului București, precum și autoritățile
administrației publice centrale și locale cu atribuții în
domeniul protejării monumentelor istorice vor duce la
îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul culturii și cultelor,
Monica Octavia Muscă
București, 1 iulie 2005.
Nr. 2.182.
*) Anexele nr. 1 și 2 se publică ulterior în Monitorul Oficial al României, Partea I, nr. 996 bis în afara abonamentului, care se poate
achiziționa de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

4

MONITORUL OFICIAL AL ROMÂNIEI, PARTEA I, Nr. 996/10.XI.2005

ACTE ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru modificarea Deciziei Consiliului Național al Audiovizualului nr. 254/2004
privind publicitatea, sponsorizarea și teleshoppingul
Având în vedere dubla calitate a Consiliului Național al Audiovizualului de garant al interesului public și de unică
autoritate de reglementare în domeniul programelor audiovizuale,
în temeiul art. 17 alin. (1) lit. d) din Legea audiovizualului nr. 504/2002, cu modificările și completările ulterioare,
Consiliul Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 254/2004 privind publicitatea, sponsorizarea
și teleshoppingul, publicată în Monitorul Oficial al României,
Partea I, nr. 668 din 26 iulie 2004, modificată și completată
prin Decizia Consiliului Național al Audiovizualului
nr. 555/2005, se modifică după cum urmează:

— Litera c) a alineatului (1) al articolului 9 va avea
următorul cuprins:
îc) prețului sau tarifelor, care vor fi prezentate integral,
precum și a condițiilor în care sunt distribuite produsele
sau sunt prestate serviciile.“

Președintele Consiliului Național al Audiovizualului,
Ralu Filip
București, 1 noiembrie 2005.
Nr. 604.

REPUBLICĂRI
Ordonanța Guvernului nr. 1/2000 privind organizarea activității
și funcționarea instituțiilor de medicină legală*)
CAPITOLUL I
Dispoziții generale
Art. 1. — Activitatea de medicină legală, parte integrantă
a asistenței medicale, constă în efectuarea de expertize,
examinări, constatări, examene de laborator și alte lucrări
medico-legale asupra persoanelor în viață, cadavrelor,
produselor biologice și corpurilor delicte, în vederea stabilirii
adevărului în cauzele privind infracțiunile contra vieții,
integrității corporale și sănătății persoanelor ori în alte
situații prevăzute de lege, precum și în efectuarea de
expertize medico-legale psihiatrice și de cercetare a filiației.
Art. 2. — (1) Activitatea de medicină legală asigură
mijloace de probă cu caracter științific organelor de
urmărire penală, instanțelor judecătorești, precum și la
cererea persoanelor interesate, în soluționarea cauzelor
penale, civile sau de altă natură, contribuind prin mijloace
specifice, prevăzute de lege, la stabilirea adevărului.
(2) În desfășurarea activității de medicină legală,
instituțiile de medicină legală colaborează cu organele de
urmărire penală și cu instanțele judecătorești, în vederea
stabilirii lucrărilor de pregătire și a altor măsuri necesare

pentru ca expertizele, constatările sau alte lucrări medicolegale să fie efectuate în bune condiții și în mod operativ.
(3) Instituțiile de medicină legală contribuie la realizarea
cercetării științifice în domeniul medicinei legale și la
îmbunătățirea asistenței medicale, prin elaborarea de opinii
științifice medico-legale în cazurile solicitate de organele
sanitare.
Art. 3. — (1) Orice ingerință în activitatea medico-legală
este interzisă.
(2) Încălcarea prevederilor alin. (1) atrage răspunderea
administrativă, civilă sau penală, după caz.
Art. 4. — Instituțiile de medicină legală sunt singurele
unități sanitare care efectuează, potrivit legii, constatări,
expertize, precum și alte lucrări medico-legale.
Art. 5. — (1) Activitatea de medicină legală se
realizează prin următoarele instituții sanitare cu caracter
public:
a) Institutul Național de Medicină Legală îMina Minovici“
București, unitate cu personalitate juridică în subordinea
Ministerului Sănătății;
b) institutele de medicină legală din centrele medicale
universitare, unități cu personalitate juridică în subordinea
Ministerului Sănătății;

*) Republicată în temeiul art. IV din Ordonanța Guvernului nr. 57/2001 pentru modificarea și completarea Ordonanței Guvernului nr. 1/2000
privind organizarea activității și funcționarea instituțiilor de medicină legală, publicată în Monitorul Oficial al României, Partea I, nr. 531 din 31 august
2001, aprobată cu modificări prin Legea nr. 271/2004, publicată în Monitorul Oficial al României, Partea I, nr. 616 din 7 iulie 2004, dându-se capitolelor,
articolelor și alineatelor o nouă numerotare.
Ordonanța Guvernului nr. 1/2000 a fost publicată în Monitorul Oficial al României, Partea I, nr. 22 din 21 ianuarie 2000, a fost aprobată cu
modificări prin Legea nr. 459/2001, publicată în Monitorul Oficial al României, Partea I, nr. 418 din 27 iulie 2001, și a fost modificată prin Ordonanța de
urgență a Guvernului nr. 115/2004 privind salarizarea și alte drepturi ale personalului contractual din unitățile sanitare publice din sectorul sanitar,
publicată în Monitorul Oficial al României, Partea I, nr. 1.138 din 2 decembrie 2004, aprobată cu modificări și completări prin Legea nr. 125/2005,
publicată în Monitorul Oficial al României, Partea I, nr. 416 din 17 mai 2005.

MONITORUL OFICIAL AL ROMÂNIEI, PARTEA I, Nr. 996/10.XI.2005
c) serviciile de medicină legală județene și cabinetele de
medicină legală din orașele nereședință de județ, aflate în
structura organizatorică a serviciilor de medicină legală
județene, subordonate, din punct de vedere administrativ,
direcțiilor de sănătate publică.
(2) Pe lângă Institutul Național de Medicină Legală
îMina Minovici“ București funcționează Comisia superioară
medico-legală, cu sediul la acest institut.
(3) În cadrul institutelor de medicină legală din centrele
medicale universitare, precum și în cadrul Institutului
Național de Medicină Legală îMina Minovici“ București
funcționează comisii de avizare și control al actelor
medico-legale.
Art. 6. — (1) Activitatea instituțiilor de medicină legală
este coordonată, din punct de vedere administrativ, de
Ministerul Sănătății.
(2) Activitatea de medicină legală este coordonată, sub
raport științific și metodologic, de Ministerul Sănătății și de
Consiliul superior de medicină legală, cu sediul la Institutul
Național de Medicină Legală îMina Minovici“ București.
(3) Ministerul Sănătății asigură controlul și evaluarea
activității de medicină legală.
Art. 7. — Serviciile prestate, potrivit art. 4, din dispoziția
organelor de urmărire penală sau a instanțelor judecătorești
ori la cererea persoanelor interesate se efectuează contra
cost, veniturile realizate urmând să fie utilizate de instituțiile
de medicină legală conform prevederilor legale.
Art. 8. — (1) Cheltuielile necesare pentru efectuarea
constatărilor, expertizelor, precum și a altor lucrări medicolegale dispuse de organele de urmărire penală sau de
instanțele judecătorești constituie cheltuieli judiciare care se
avansează de stat și se suportă, în condițiile legii, după
cum urmează:
a) dacă lucrările au fost dispuse de instanțele
judecătorești, din bugetul de venituri și cheltuieli al
Ministerului Justiției;
b) dacă lucrările au fost dispuse de procurori, din
bugetul de venituri și cheltuieli al Ministerului Public;
c) dacă lucrările au fost dispuse de organele de
cercetare penală, din bugetul de venituri și cheltuieli al
Ministerului Administrației și Internelor.
(2) Sumele recuperate de la părți sau de la alți
participanți la proces, în condițiile prevăzute în Codul de
procedură penală, reprezentând cheltuielile prevăzute la
alin. (1), se varsă la bugetul de stat.
Art. 9. — În activitatea lor medicii legiști au obligația de
a sesiza autorităților competente orice încălcări ale legilor,
care constituie infracțiuni, pentru care acțiunea penală se
pune în mișcare din oficiu sau ale convențiilor
internaționale privitoare la drepturile omului la care
România este parte.
Art. 10. — În cazurile de incompatibilitate prevăzute de
lege experții medico-legali sunt obligați să depună, în scris,
declarație de abținere. În lipsa acesteia experții medicolegali pot fi recuzați, potrivit legii.
Art. 11. — Angajarea, transferul și desfacerea
contractului individual de muncă al personalului cu pregătire
superioară din instituțiile de medicină legală se fac de
organele competente, potrivit legii, cu acordul Consiliului
superior de medicină legală.
CAPITOLUL II
Organizarea și atribuțiile Consiliului superior
de medicină legală
Art. 12. — (1) Consiliul superior de medicină legală are
următoarea componență:

5

a) directorii institutelor de medicină legală;
b) profesorii de medicină legală din țară;
c) șeful comisiei de specialitate a Colegiului Medicilor
din România;
d) 3 medici legiști din diferite servicii de medicină legală
județene, numiți prin ordin al ministrului sănătății;
e) președintele comisiei de specialitate din Ministerul
Sănătății;
f) un reprezentant al Ministerului Sănătății, numit prin
ordin al ministrului sănătății;
g) un reprezentant al Ministerului Justiției, numit prin
ordin al ministrului justiției;
h) un reprezentant al Ministerului Public, numit prin
ordin al ministrului justiției;
i) un reprezentant al Ministerului Administrației și
Internelor, numit prin ordin al ministrului administrației și
internelor.
(2) Președintele Consiliului superior de medicină legală
este desemnat prin votul majorității membrilor Consiliului,
pe o perioadă de 2 ani, cu posibilitatea reînnoirii
mandatului. În caz de imposibilitate a exercitării atribuțiilor,
președintele poate fi înlocuit de un alt membru al
Consiliului, desemnat potrivit aceleiași proceduri.
(3) Directorul general al Institutului Național de Medicină
Legală îMina Minovici“ București și directorii institutelor de
medicină legală din centrele medicale universitare sunt
numiți, prin ordin al ministrului sănătății, pe bază de
concurs.
(4) Concursul se organizează de Ministerul Sănătății, pe
baza regulamentului aprobat prin ordin al ministrului
sănătății.
Art. 13. — Consiliul superior de medicină legală are
următoarele atribuții principale:
a) coordonează activitatea de medicină legală, din punct
de vedere științific și metodologic, împreună cu Ministerul
Sănătății, în vederea asigurării unei practici medico-legale
unitare pe întregul teritoriu al țării;
b) studiază și interpretează anual morbiditatea și
mortalitatea medico-legală și informează despre acestea
Ministerul Sănătății, Ministerul Justiției, Ministerul Public și
Ministerul Administrației și Internelor;
c) inițiază studii de criminologie și alte studii
interdisciplinare de interes social și medico-legal, la nivel
național;
d) sprijină, prin mijloace specifice, activitatea medicosanitară;
e) propune spre aprobare Ministerului Sănătății
componența nominală și modul de funcționare ale Comisiei
superioare medico-legale și ale comisiilor de avizare și
control al actelor medico-legale;
f) întocmește raportul anual cu privire la situația practicii
medico-legale la nivel național;
g) adoptă, în termen de 30 de zile de la data
constituirii, regulamentul propriu de organizare și
funcționare.
Art. 14. — Consiliul superior de medicină legală se
întrunește semestrial sau ori de câte ori este necesar, la
cererea președintelui sau a cel puțin unei treimi din
numărul membrilor săi.
CAPITOLUL III
Atribuțiile instituțiilor sanitare care desfășoară activitate
de medicină legală
Art. 15. — Institutul Național de Medicină Legală îMina
Minovici“ București, precum și celelalte institute de
medicină legală, în limitele competenței lor teritoriale,

6

MONITORUL OFICIAL AL ROMÂNIEI, PARTEA I, Nr. 996/10.XI.2005

stabilite prin regulamentul de aplicare a dispozițiilor
prezentei ordonanțe, au următoarele atribuții principale:
a) efectuează, din dispoziția organelor de urmărire
penală, a instanțelor judecătorești sau la cererea
persoanelor interesate, expertize și constatări, precum și
alte lucrări medico-legale;
b) efectuează noi expertize medico-legale dispuse de
organele de urmărire penală sau de instanțele
judecătorești, precum și în cazurile de deficiențe privind
acordarea asistenței medicale ori în cazurile în care, potrivit
legii, sunt necesare expertize medico-legale psihiatrice;
c) execută examene complementare de laborator,
solicitate de serviciile de medicină legală județene, de
organele de urmărire penală, de instanțele judecătorești
sau de persoanele interesate;
d) îndeplinesc, pentru județele în care își au sediul,
respectiv pentru municipiul București, atribuțiile ce revin
serviciilor de medicină legală județene prevăzute în
prezenta ordonanță;
e) efectuează cercetări științifice în domeniul medicinei
legale și pun la dispoziție învățământului universitar și
postuniversitar materiale documentare, precum și alte
mijloace necesare procesului de învățământ;
f) contribuie la sprijinirea asistenței medicale atât prin
analiza aspectelor medico-legale din activitatea unităților
sanitare, cât și prin efectuarea unor analize de specialitate,
la cererea acestora;
g) propun Consiliului superior de medicină legală măsuri
corespunzătoare în vederea asigurării, din punct de vedere
metodologic, a unei practici unitare în domeniul medicinei
legale pe întregul teritoriu al țării;
h) avizează funcționarea, în condițiile legii, a agenților
economici care desfășoară activități de îmbălsămare și alte
servicii de estetică mortuară.
Art. 16. — Directorul general al Institutului Național de
Medicină Legală îMina Minovici“ București și directorii
institutelor de medicină legală din centrele medicale
universitare desemnează medicii legiști din subordine, care
urmează să efectueze constatările medico-legale,
expertizele și noile expertize medico-legale.
Art. 17. — Serviciile de medicină legală județene au
următoarele atribuții principale:
a) efectuează expertize și constatări medico-legale din
dispoziția organelor de urmărire penală sau a instanțelor
judecătorești, precum și în cazurile de deficiențe în
acordarea asistenței ori în cazurile în care, potrivit legii,
sunt necesare expertize medico-legale psihiatrice;
b) efectuează orice altă expertiză sau constatare
medico-legală, în cazul în care se apreciază că aceasta nu
poate fi efectuată de cabinetul de medicină legală;
c) efectuează, cu plată, examinări medico-legale, la
cererea persoanelor interesate, precum și orice alte lucrări
medico-legale, cu excepția celor care intră în competența
cabinetului de medicină legală;
d) efectuează noi expertize medico-legale, cu excepția
celor care intră în competența institutelor de medicină
legală;
e) pun la dispoziție catedrelor de medicină legală din
universitățile de medicină și farmacie, în condițiile
prevăzute de dispozițiile legale, de deontologia medicală și
de reglementările privind drepturile omului, materiale
documentare, cadavre, țesuturi și alte produse biologice
necesare procesului didactic;
f) pun la dispoziție Institutului Național de Medicină
Legală îMina Minovici“ București și institutelor de medicină
legală materiale necesare pentru cercetarea științifică;

g) participă, la cererea instituțiilor sanitare și a
Colegiului Medicilor din România, la lucrările comisiilor de
anchetă, instituite de acestea, și contribuie, atunci când
diagnosticul este incert, la clarificarea cauzelor care au
provocat vătămarea integrității corporale, a sănătății sau
decesul bolnavilor.
Art. 18. — Cabinetele de medicină legală au
următoarele atribuții principale:
a) efectuează orice expertiză și constatare medicolegală, din dispoziția organelor de urmărire penală sau a
instanțelor judecătorești, cu excepția celor care intră în
atribuțiile serviciilor de medicină legală;
b) asigură, cu plată, efectuarea examinărilor medicolegale, la cererea persoanelor interesate;
c) asigură, cu plată, efectuarea altor lucrări medicolegale.
Art. 19. — Examinările medico-legale cerute de
persoanele interesate se asigură de un medic legist al
serviciului de medicină legală sau al cabinetului de
medicină legală din raza teritorială de activitate, o singură
dată aceleiași persoane, pentru aceeași faptă.
CAPITOLUL IV
Organizarea și atribuțiile Comisiei superioare
medico-legale și ale comisiilor de avizare și control
al actelor medico-legale
Art. 20. — (1) Comisia superioară medico-legală este
compusă din următorii membri permanenți:
a) directorul general al Institutului Național de Medicină
Legală îMina Minovici“ București;
b) directorul adjunct medical al Institutului Național de
Medicină Legală îMina Minovici“ București;
c) directorii institutelor de medicină legală din centrele
medicale universitare;
d) șefii disciplinelor de profil din facultățile acreditate din
cadrul centrelor medicale universitare;
e) șeful disciplinei de morfopatologie de la Universitatea
de Medicină îCarol Davila“ București;
f) 4 medici primari legiști, cu experiență în specialitate,
desemnați la propunerea directorului general al Institutului
Național de Medicină Legală îMina Minovici“ București.
(2) La lucrările Comisiei superioare medico-legale pot fi
cooptați, în funcție de specificul lucrărilor, profesori — șefi
de disciplină, din diferite specialități medicale, precum și
specialiști din alte domenii ale științei, care pot contribui la
lămurirea problemelor a căror rezolvare o cere justiția în
diferite expertize medico-legale.
(3) Președintele Comisiei superioare medico-legale este
desemnat prin votul majorității membrilor Comisiei, pentru o
perioadă de un an, cu posibilitatea reînnoirii mandatului.
Art. 21. — (1) Comisia de avizare și control al actelor
medico-legale din cadrul institutelor de medicină legală din
centrele medicale universitare este compusă din:
a) directorul institutului de medicină legală din centrul
medical universitar respectiv;
b) 4 medici primari legiști, cu experiență în specialitate,
desemnați la propunerea directorului general al Institutului
Național de Medicină Legală îMina Minovici“ București.
(2) La lucrările Comisiei de avizare și control al actelor
medico-legale pot fi cooptați, în funcție de specificul
lucrărilor, profesori — șefi de disciplină, din diferite
specialități medicale.
(3) Președintele Comisiei de avizare și control al actelor
medico-legale este desemnat prin votul majorității membrilor
Comisiei pentru o perioadă de un an, cu posibilitatea
reînnoirii mandatului.

MONITORUL OFICIAL AL ROMÂNIEI, PARTEA I, Nr. 996/10.XI.2005
Art. 22. — Componența nominală și modul de
funcționare ale Comisiei superioare medico-legale și ale
comisiilor de avizare și control al actelor medico-legale se
aprobă prin ordin al ministrului sănătății, la propunerea
Consiliului superior de medicină legală.
Art. 23. — (1) Membrii Comisiei superioare medicolegale primesc o indemnizație pentru activitatea desfășurată
în afara funcției de bază, care nu face parte din salariul
de bază, din bugetul Institutului Național de Medicină
Legală îMina Minovici“ București, iar membrii comisiilor de
avizare și control al actelor medico-legale primesc o
indemnizație, în aceleași condiții, din bugetele institutelor
de medicină legală.
(2) Cuantumul indemnizației, stabilit în raport cu numărul
ședințelor la care participă membrii comisiilor, nu poate
depăși, în cursul unei luni, 25% din salariul de bază al
funcției îndeplinite.
(3) De indemnizația prevăzută la alin. (1) beneficiază și
persoanele cooptate la lucrările Comisiei superioare
medico-legale și ale comisiilor de avizare și control al
actelor medico-legale din cadrul institutelor de medicină
legală din centrele medicale universitare.
Art. 24. — (1) Comisia superioară medico-legală verifică
și avizează, din punct de vedere științific, la cererea
organelor în drept, concluziile diverselor acte medico-legale
și se pronunță asupra eventualelor concluzii contradictorii
ale expertizei cu cele ale noii expertize medico-legale sau
ale altor acte medico-legale.
(2) În cazul în care concluziile actelor medico-legale nu
pot fi avizate, Comisia superioară medico-legală recomandă
refacerea totală sau parțială a lucrărilor la care se referă
actele primite pentru verificare și avizare, formulând
propuneri în acest sens sau concluzii proprii.
(3) Avizele Comisiei superioare medico-legale se trimit
solicitanților în cel mult 40 de zile de la data cererii și se
comunică unităților de medicină legală care s-au pronunțat
în cauza respectivă.
Art. 25. — (1) Comisiile de avizare și control al actelor
medico-legale din cadrul institutelor de medicină legală
examinează și avizează:
a) actele de constatare sau de expertiză medico-legală,
efectuate de serviciile de medicină legală județene, în
cazurile în care organele de urmărire penală sau instanțele
judecătorești consideră necesară avizarea;
b) actele noilor expertize efectuate de serviciile medicolegale județene înainte de a fi transmise organelor de
urmărire penală sau instanțelor judecătorești.
(2) Prevederile art. 24 alin. (2) se aplică în mod
corespunzător în cazul comisiilor de avizare și control al
actelor medico-legale din cadrul institutelor de medicină
legală.
(3) Avizele comisiilor de avizare și control al actelor
medico-legale se transmit solicitanților în cel mult 30 de
zile de la data cererii.
CAPITOLUL V
Controlul și evaluarea activității de medicină legală
Art. 26. — În vederea asigurării controlului și activității
de medicină legală, prin ordin comun al ministrului sănătății
și al ministrului justiției, se constituie comisii mixte, formate
din medici legiști din cadrul Ministerului Sănătății și din
personal de specialitate juridică din Ministerul Justiției, care
să verifice modul de efectuare a lucrărilor medico-legale.
Art. 27. — Comisiile mixte se constituie ori de câte ori
există indicii cu privire la săvârșirea unor abateri în
efectuarea lucrărilor medico-legale și ministrul sănătății sau

7

ministrul justiției solicită efectuarea unor verificări de către
acestea.
Art. 28. — (1) Comisiile mixte verifică dacă lucrările
medico-legale au fost efectuate cu respectarea dispozițiilor
legale.
(2) Verificările comisiilor mixte se finalizează printr-un
raport scris.
(3) În cazul în care, în urma verificărilor efectuate,
comisiile mixte apreciază că au fost încălcate unele
dispoziții legale, acestea sesizează, după caz, organele
judiciare sau structurile competente ale Colegiului Medicilor
din România.
Art. 29. — În vederea evaluării activității de medicină
legală și a activității de control desfășurate de comisiile
mixte se înființează Consiliul de analiză și evaluare a
activității de medicină legală, format din:
a) ministrul sănătății, în calitate de președinte;
b) ministrul justiției;
c) ministrul administrației și internelor;
d) procurorul general al Parchetului de pe lângă Înalta
Curte de Casație și Justiție;
e) directorul general al Institutului Național de Medicină
Legală îMina Minovici“ București și directorii institutelor de
medicină legală din centrele medicale universitare.
Art. 30. — Consiliul de analiză și evaluare a activității
de medicină legală are următoarele atribuții principale:
a) evaluează activitatea de medicină legală desfășurată
la nivel național;
b) analizează raportul cu privire la situația practicii
medico-legale la nivel național, întocmit de Consiliul
superior de medicină legală;
c) analizează activitatea comisiilor mixte și a rapoartelor
întocmite de acestea;
d) adoptă măsurile necesare pentru îmbunătățirea
activității de medicină legală și, prin aceasta, pentru o
administrare mai eficientă a actului de justiție.
Art. 31. — (1) Consiliul de analiză și evaluare a
activității de medicină legală se întrunește semestrial sau
ori de câte ori este necesar.
(2) Lucrările pregătitoare ale întrunirilor se asigură de
secretariatele generale ale Ministerului Sănătății și
Ministerului Justiției.
CAPITOLUL VI
Finanțarea activității instituțiilor de medicină legală
Art. 32. — (1) Finanțarea activității Institutului Național
de Medicină Legală îMina Minovici“ București, a institutelor
de medicină legală din centrele medicale universitare, a
serviciilor de medicină legală județene și a cabinetelor de
medicină legală se asigură din subvenții acordate de la
bugetul de stat, prin bugetul Ministerului Sănătății, de la
capitolul îSănătate“, și din veniturile proprii.
(2) Veniturile proprii prevăzute la alin. (1) se constituie
din contravaloarea prestațiilor medico-legale.
(3) Finanțarea serviciilor de medicină legală județene și
a cabinetelor de medicină legală se face prin direcțiile de
sănătate publică, prin transferuri de la bugetul de stat cu
această destinație, și din veniturile proprii realizate.
(4) Sumele realizate din veniturile proprii, conform legii,
rămân exclusiv la dispoziția instituțiilor de medicină legală,
în raport cu competența teritorială, urmând să fie utilizate
conform prevederilor legale, pe destinațiile aprobate prin
legea bugetului de stat, și se reportează anual cu aceeași
destinație.

8

MONITORUL OFICIAL AL ROMÂNIEI, PARTEA I, Nr. 996/10.XI.2005
CAPITOLUL VII
Dispoziții tranzitorii și finale

Art. 33. — (1) Lista cuprinzând experții din rândul
cărora părțile interesate pot solicita, cu plată, medici legiști
sau specialiști care să asiste experții oficiali desemnați,
potrivit legii, pentru anumite activități medico-legale este
întocmită pe niveluri de competență, la propunerea
Consiliului superior de medicină legală, și aprobată prin
ordin al ministrului sănătății.
(2) Plata experților aleși de părți se face sub formă de
onorariu, care se achită direct acestora de către părțile
interesate, pe baza documentelor justificative.
Art. 34. — (1) Dispozițiile din Codul de procedură
penală și din Codul de procedură civilă cu privire la
expertize sunt aplicabile și în cazul expertizelor medicolegale.
(2) În termen de 60 de zile de la data publicării
prezentei ordonanțe se vor aproba, prin ordin comun al
ministrului sănătății și al ministrului justiției, Normele
procedurale privind efectuarea expertizelor, a constatărilor
și a altor lucrări medico-legale.
Art. 35. — Tarifele pentru efectuarea expertizelor, a
constatărilor și a altor lucrări medico-legale se stabilesc
prin hotărâre a Guvernului, publicată în Monitorul Oficial al
României, Partea I.
Art. 36. — Prezenta ordonanță intră în vigoare după
60 de zile de la data publicării ei în Monitorul Oficial al
României, Partea I.
Art. 37. — În termen de 60 de zile de la data publicării
prezentei ordonanțe se va adopta, prin hotărâre a
Guvernului, regulamentul de aplicare a dispozițiilor
ordonanței.

Art. 38. — Pe data intrării în vigoare a prezentei
ordonanțe, Decretul nr. 446/1966 pentru organizarea
instituțiilor și serviciilor medico-legale, publicat în Buletinul
Oficial nr. 27 din 27 mai 1966, Hotărârea Consiliului de
Miniștri nr. 1.085/1966 privind aprobarea Regulamentului de
aplicare a Decretului nr. 446/1966 pentru organizarea
instituțiilor și serviciilor medico-legale, publicat în Buletinul
Oficial nr. 33 din 8 iunie 1966, precum și orice alte
dispoziții contrare se abrogă.
N O T Ă:

Reproducem mai jos art. II din Legea nr. 459/2001
pentru aprobarea Ordonanței Guvernului nr. 1/2000 privind
organizarea activității și funcționarea instituțiilor de medicină
legală și art. II din Ordonanța Guvernului nr. 57/2001
pentru modificarea și completarea Ordonanței Guvernului
nr. 1/2000 privind organizarea activității și funcționarea
instituțiilor de medicină legală, care nu au fost cuprinse în
forma republicată a Ordonanței Guvernului nr. 1/2000:
— Art. II din Legea nr. 459/2001:
îArt. II. — În cuprinsul ordonanței denumirile «Institutul
de Medicină Legală îProf. dr. Mina Minovici“ București» și
«Ministerul Sănătății» se înlocuiesc cu «Institutul Național
de Medicină Legală îMina Minovici“ București», respectiv
cu «Ministerul Sănătății și Familiei».“
— Art. II din Ordonanța Guvernului nr. 57/2001:
îArt. II. — La data intrării în vigoare a prezentei
ordonanțe se abrogă art. 30 și 31 din Regulamentul de
aplicare a dispozițiilor Ordonanței Guvernului nr. 1/2000
privind organizarea activității și funcționarea instituțiilor de
medicină legală, aprobat prin Hotărârea Guvernului
nr. 774/2000, publicată în Monitorul Oficial al României,
Partea I, nr. 459 din 19 septembrie 2000, precum și orice
alte dispoziții contrare.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 996/10.XI.2005 conține 8 pagini.

Prețul: 0,55 lei noi/5.500 lei vechi

&JUYDGY|064089]
ISSN 1453—4495

