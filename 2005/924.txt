Anul 173 (XVII) — Nr. 924

PARTEA

I

LEGI, DECRETE, HOTĂRÂRI ȘI ALTE ACTE

Luni, 17 octombrie 2005

SUMAR

Pagina

Nr.
ACTE ALE BĂNCII NAȚIONALE A ROMÂNIEI

DECIZII ALE CURȚII CONSTITUȚIONALE
Decizia nr. 435 din 13 septembrie 2005 referitoare la
excepția de neconstituționalitate a dispozițiilor
Ordinului ministrului sănătății și familiei și al
președintelui Casei Naționale de Asigurări de
Sănătate nr. 20/12/2003 pentru aprobarea
Normelor metodologice de aplicare a Contractuluicadru privind condițiile acordării asistenței
medicale în cadrul sistemului de asigurări sociale
de sănătate în asistența medicală primară.............
Decizia nr. 480 din 22 septembrie 2005 referitoare la
excepția de neconstituționalitate a dispozițiilor
art. 11 alin. (3) din Ordonanța de urgență a
Guvernului nr. 27/2003 privind procedura aprobării
tacite...........................................................................

Pagina

23.

— Hotărâre privind retragerea autorizației de
funcționare a Cooperativei de credit îAlianța Galați
OC3“...........................................................................

6

ACTE ALE CONSILIULUI NAȚIONAL
AL COLEGIULUI MEDICILOR DENTIȘTI
DIN ROMÂNIA
2–3

11.

12.
4–6

— Decizie privind stabilirea cuantumului cotizației
de membru al Colegiului Medicilor Dentiști din
România .....................................................................

7

— Decizie privind organizarea și funcționarea
structurilor teritoriale ale Colegiului Medicilor
Dentiști din România.................................................

7–8

2

MONITORUL OFICIAL AL ROMÂNIEI, PARTEA I, Nr. 924/17.X.2005

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 435
din 13 septembrie 2005

referitoare la excepția de neconstituționalitate a dispozițiilor Ordinului ministrului sănătății
și familiei și al președintelui Casei Naționale de Asigurări de Sănătate nr. 20/12/2003
pentru aprobarea Normelor metodologice de aplicare a Contractului-cadru
privind condițiile acordării asistenței medicale în cadrul sistemului de asigurări sociale de sănătate
în asistența medicală primară
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordinului ministrului sănătății și
familiei și al președintelui Casei Naționale de Asigurări de
Sănătate nr. 20/12/2003 pentru aprobarea Normelor
metodologice de aplicare a Contractului-cadru privind
condițiile acordării asistenței medicale în cadrul sistemului
de asigurări sociale de sănătate în asistența medicală
primară, excepție ridicată de C.M.I. Dr. Constanța Bogdan
în Dosarul nr. 6.720/2004 al Judecătoriei Sectorului 3
București.
La apelul nominal au răspuns Casa Națională de
Asigurări de Sănătate, prin consilier juridic, și Casa de
Asigurări de Sănătate a Municipiului București, prin consilier
juridic, lipsind autorul excepției, față de care procedura de
citare a fost legal îndeplinită.
Reprezentanții părților prezente solicită respingerea
excepției, întrucât ordinul criticat de autorul excepției și-a
încetat aplicabilitatea.
Reprezentantul Ministerului Public pune concluzii de
respingere a excepției de neconstituționalitate, ca
inadmisibilă, deoarece, potrivit art. 29 alin. (1) din Legea
nr. 47/1992 privind organizarea și funcționarea Curții
Constituționale, republicată, controlul de constituționalitate
pe cale de excepție se exercită numai asupra legilor și
ordonanțelor.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2005, pronunțată în Dosarul
6.720/2004, Judecătoria Sectorului 3 București a sesizat
Curtea Constituțională cu excepția de neconstituționalitate
a dispozițiilor Ordinului ministrului sănătății și familiei
nr. 20/12/2003, excepție ridicată de C.M.I. Dr. Constanța
Bogdan în dosarul menționat, având ca obiect judecarea
unei acțiuni în pretenții.
În motivarea excepției de neconstituționalitate, autorul
acesteia susține că actul normativ criticat încalcă dispozițiile
constituționale privitoare la neretroactivitatea legilor, întrucât

a fost publicat în Monitorul Oficial al României la
6 februarie 2003, iar la art. 2 acesta prevede că intră în
vigoare la 1 ianuarie 2003.
Judecătoria Sectorului 3 București consideră că
excepția de neconstituționalitate este neîntemeiată, îîn
condițiile în care la baza emiterii Ordinului nr. 20/2003 au
stat prevederile art. 10 alin. 6 din Ordonanța de urgență a
Guvernului nr. 150/2002 privind organizarea și funcționarea
sistemului de asigurări de sănătate care reglementează în
sarcina Casei Naționale de Asigurări de Sănătate
elaborarea normelor metodologice de aplicare a
contractului-cadru, până la data de 15 decembrie a anului
în curs pentru anul următor, fiind un act administrativ cu
caracter normativ, aprobat prin ordin al ministrului sănătății
și al președintelui CNAS“.
În conformitate cu prevederile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este inadmisibilă. Se arată că, în conformitate cu
dispozițiile constituționale ale art. 146 lit. d), precum și cu
cele ale art. 29 alin. (1) și (6) din Legea nr. 47/1992,
îordinele autorităților administrației publice centrale nu pot
constitui obiect al excepțiilor de neconstituționalitate date în
competența de soluționare a Curții Constituționale“.
Avocatul Poporului consideră că excepția este
inadmisibilă. În argumentarea acestui punct de vedere se
arată că, îpotrivit art. 146 lit. d) din Constituție și art. 29
alin. (1) dn Legea nr. 47/1992 privind organizarea și
funcționarea Curții Constituționale, republicată, controlul de
constituționalitate pe cale de excepție se exercită numai
asupra legilor și ordonanțelor. Curtea, în jurisprudența sa, a
statuat că termenul de «lege» prevăzut la lit. d) a art. 146
din Constituție nu este folosit în sens larg, cuprinzând toate
actele normative, ci doar în sensul său strict“. Este
menționată, în acest sens, Decizia Curții Constituționale
nr. 58/2004.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părților prezente și a
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:

MONITORUL OFICIAL AL ROMÂNIEI, PARTEA I, Nr. 924/17.X.2005
Curtea Constituțională este competentă, potrivit
dispozițiilor art. 146 lit. d) din Constituție, republicată,
precum și celor ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată cu care a fost sesizată.
Obiectul excepției de neconstituționalitate, astfel cum a
fost formulat, îl constituie Ordinul ministrului sănătății și
familiei și al președintelui Casei Naționale de Asigurări de
Sănătate nr. 20/12/2003 pentru aprobarea Normelor
metodologice de aplicare a Contractului-cadru privind
condițiile acordării asistenței medicale în cadrul sistemului
de asigurări sociale de sănătate în asistența medicală
primară, publicat în Monitorul Oficial al României, Partea I,
nr. 78 și nr. 78 bis, ambele din 6 februarie 2003, în
numărul bis fiind publicate și anexele la ordinul comun.
Ulterior, Ordinul nr. 20/12/2003 și-a încetat aplicabilitatea,
potrivit art. 2 din Ordinul ministrului sănătății și al
președintelui Casei Naționale de Asigurări de Sănătate
nr. 1.220/890/2003 pentru aprobarea Normelor metodologice
de aplicare a Contractului-cadru privind condițiile acordării
asistenței medicale în cadrul sistemului de asigurări sociale
de sănătate, publicat în Monitorul Oficial al României,
Partea I, nr. 17 și nr. 17 bis, ambele din 9 ianuarie 2004,
care, la rândul său, și-a încetat aplicabilitatea, potrivit art. 2
din Ordinul ministrului sănătății și al președintelui Casei
Naționale de Asigurări de Sănătate nr. 56/45/2005 pentru
aprobarea Normelor metodologice de aplicare a
Contractului-cadru privind condițiile acordării asistenței
medicale în cadrul sistemului de asigurări sociale de
sănătate pe anul 2005, publicat în Monitorul Oficial al
României, Partea I, nr. 134 și nr. 134 bis, ambele din
14 februarie 2005.
Analizând excepția de neconstituționalitate, Curtea reține
că, potrivit prevederilor art. 146 lit. d) din Constituție,
Curtea Constituțională îhotărăște asupra excepțiilor de
neconstituționalitate privind legile și ordonanțele, ridicate în fața
instanțelor judecătorești sau de arbitraj comercial“. În
aplicarea acestei dispoziții constituționale, art. 29 alin. (1)
din Legea nr. 47/1992 prevede: îCurtea Constituțională

3

decide asupra excepțiilor ridicate în fața instanțelor
judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia.“
În sensul acestor prevederi constituționale și legale care
sunt de strictă interpretare, în jurisprudența sa (de
exemplu, Decizia nr. 58 din 17 februarie 2004, publicată în
Monitorul Oficial al României, Partea I, nr. 222 din
15 martie 2004), Curtea Constituțională a statuat că
îtermenul «lege» prevăzut la lit. d) a art. 146 din
Constituție, republicată, nu este folosit în sens larg,
cuprinzând toate actele normative, ci doar în sensul său
strict, de lege, prin care se înțelege actul legislativ adoptat
de Parlament și promulgat de Președintele României, și de
ordonanță, care reprezintă actul adoptat de Guvern pe
baza unei delegări legislative. Conceptul de lege rezultă
din îmbinarea criteriului formal cu cel material, întrucât
conținutul legii este determinat de importanța acordată de
legiuitor aspectelor reglementate. Astfel, este evident că
soluționarea excepției de neconstituționalitate privind alte
acte normative nu este de competența Curții
Constituționale, aceste acte fiind controlate, sub aspectul
legalității, de instanțele de contencios administrativ“.
Curtea constată că, în cauză, excepția de neconstituționalitate
nu vizează dispozițiile unei legi sau ale unei ordonanțe, ci
se referă la acte normative emise de ministrul sănătății și
familiei și președintele Casei Naționale de Asigurări de
Sănătate. Această excepție este contrară prevederilor
art. 146 lit. d) din Constituție, precum și art. 29 alin. (1)
din Legea nr. 47/1992, iar potrivit alin. (6) al art. 29 din
Legea nr. 47/1992, însăși instanța de judecată trebuia să
respingă excepția, ca fiind inadmisibilă, printr-o încheiere
motivată, fără a mai sesiza Curtea Constituțională. Întrucât
instanța de judecată nu a aplicat aceste dispoziții legale,
Curtea urmează să respingă excepția ca inadmisibilă.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor Ordinului ministrului sănătății și
familiei și al președintelui Casei Naționale de Asigurări de Sănătate nr. 20/12/2003 pentru aprobarea Normelor
metodologice de aplicare a Contractului-cadru privind condițiile acordării asistenței medicale în cadrul sistemului de
asigurări sociale de sănătate în asistența medicală primară, excepție ridicată de C.M.I. Dr. Constanța Bogdan în Dosarul
nr. 6.720/2004 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 13 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

4

MONITORUL OFICIAL AL ROMÂNIEI, PARTEA I, Nr. 924/17.X.2005
CURTEA CONSTITUȚIONALĂ

D E C I Z I A Nr. 480
din 22 septembrie 2005

referitoare la excepția de neconstituționalitate a dispozițiilor art. 11 alin. (3)
din Ordonanța de urgență a Guvernului nr. 27/2003 privind procedura aprobării tacite
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Rusu
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 11 alin. (3) din Ordonanța de
urgență a Guvernului nr. 27/2003 privind procedura
aprobării tacite, excepție ridicată de Societatea Comercială
îAmur Company“ — S.R.L. Iași în Dosarul nr. 1.566/2005
al Curții de Apel Iași — Secția contencios administrativ și
fiscal.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că dispozițiile legale criticate sunt
constituționale. Se arată că prevederile art. 129 din
Constituție au lăsat la latitudinea legiuitorului reglementarea
căilor de atac.
C U R T E A,

având în vedere actele și lucrările dosarului, constată
următoarele:
Prin Încheierea din 23 mai 2005, pronunțată în Dosarul
nr. 1.566/2005, Curtea de Apel Iași — Secția contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 11
alin. (3) din Ordonanța de urgență a Guvernului nr. 27/2003
privind procedura aprobării tacite, excepție ridicată de
Societatea Comercială îAmur Company“ — S.R.L. Iași în
dosarul menționat, având ca obiect judecarea recursului
autorului excepției împotriva sentinței prin care s-a admis
excepția inadmisibilității acțiunii formulate în condițiile
ordonanței de urgență criticate.
În motivarea excepției de neconstituționalitate autorul
acesteia susține că îprin sintagma «sunt irevocabile» din
textul legal criticat, legiuitorul a îngrădit dreptul părților de a
se adresa justiției și de a exercita căile de atac împotriva
unei hotărâri judecătorești, pronunțată de prima instanță“.
Sunt încălcate dispozițiile constituționale ale art. 21, art. 24
alin. (1) și art. 129.
Se arată că, potrivit art. 126 alin. (2) și art. 129 din
Constituție, îexercitarea căilor de atac împotriva hotărârilor
judecătorești și procedura de judecată sunt stabilite prin
lege, însă libertatea legiuitorului de a stabili condițiile de
exercitare a căilor de atac și procedura de judecată nu
sunt absolute, legiuitorul fiind ținut de respectarea normelor

și principiilor referitoare la drepturile și libertățile
fundamentale ale omului“.
Este invocată în sensul acestor susțineri Decizia Curții
Constituționale nr. 176 din 24 martie 2005, referitoare la
excepția de neconstituționalitate a dispozițiilor art. 3021
alin. 1 lit. a) din Codul de procedură civilă.
Curtea de Apel Iași — Secția contencios administrativ
și fiscal consideră, în esență, că excepția de
neconstituționalitate este întemeiată.
În legătură cu incidența prevederilor art. 2 din Protocolul
nr. 7 la Convenția pentru apărarea drepturilor omului și a
libertăților fundamentale, instanța arată că îprivarea părților
interesate de posibilitatea de a cere examinarea hotărârii
pronunțate de prima instanță sesizată de către o instanță
superioară reprezintă o atingere adusă dreptului la un
proces echitabil, în sensul art. 21 alin. (3) din Constituție“.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În argumentarea acestui punct de
vedere se arată că dispoziția legală criticată, îprin care se
derogă de la principiul dublului grad de jurisdicție, nu
reprezintă o încălcare a dreptului fundamental privind
accesul liber la justiție instituit prin art. 21 din Constituție, ci
este destinată să asigure, în primul rând, celeritatea
judecării cauzei, scurtând durata procesului și evitând,
astfel, tergiversarea judecății prin reluarea ciclului procesual,
iar pentru părți economie de timp și bani“. De asemenea,
în continuare se arată că îdispozițiile art. 126 alin. (2) și
art. 129 din Constituție au lăsat la latitudinea legiuitorului
reglementarea «competenței», a «procedurii», precum și a
«căilor de atac», în raport cu specificul domeniilor litigioase
reglementate“. În acest sens sunt menționate deciziile Curții
Constituționale nr. 129/1995 și nr. 38/1998.
Avocatul Poporului consideră că dispozițiile criticate
sunt constituționale. În argumentarea acestui punct de
vedere se arată că nu sunt încălcate dispozițiile art. 21 din
Constituție, întrucât îlegiuitorul poate institui, în considerarea
unor situații deosebite, reguli speciale de procedură, ca și
modalitățile de exercitare a drepturilor procedurale, principiul
liberului acces la justiție presupunând posibilitatea
neîngrădită a celor interesați de a utiliza aceste proceduri,
în formele și în modalitățile instituite de lege“.
Avocatul Poporului apreciază, de asemenea, că
stabilirea prin dispozițiile criticate a unor reguli privind
exercitarea căilor de atac este în deplin acord cu
prevederile art. 129 din Constituție. Sunt invocate, în acest
sens, Decizia Plenului Curții Constituționale nr. 1/1994,
precum și deciziile Curții Constituționale nr. 363/2004,
nr. 425/2004, nr. 476/2004 și nr. 150/2005.

MONITORUL OFICIAL AL ROMÂNIEI, PARTEA I, Nr. 924/17.X.2005
În ceea ce privește critica de neconstituționalitate a
dispozițiilor art. 11 alin. (3) din Ordonanța de urgență a
Guvernului nr. 27/2003 față de prevederile art. 24 alin. (1)
din Constituție, Avocatul Poporului apreciază că îpărților nu
le este îngrădit sub nici un aspect dreptul la apărare,
acestea beneficiind, în cadrul procesului, de toate
mijloacele de apărare și de toate garanțiile procesuale
prevăzute de lege“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție, precum și ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 11 alin. (3) din Ordonanța de urgență a
Guvernului nr. 27/2003 privind procedura aprobării tacite,
publicată în Monitorul Oficial al României, Partea I, nr. 291
din 25 aprilie 2003, aprobată și modificată prin Legea
nr. 486/2003, publicată în Monitorul Oficial al României,
Partea I, nr. 827 din 22 noiembrie 2003.
Dispozițiile legale criticate au următorul conținut:
— Art. 11: î(3) Hotărârile se redactează în termen de
10 zile de la pronunțare și sunt irevocabile.“
În esență, autorul excepției consideră că textul criticat
încalcă dispozițiile constituționale ale art. 21 alin. (1)—(3)
privind accesul liber la justiție, ale art. 24 alin. (1) privind
dreptul la apărare și ale art. 129 privind căile de atac.
Textele constituționale invocate au următorul cuprins:
— Art. 21 alin. (1)—(3): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“;
— Art. 24 alin. (1): îDreptul la apărare este garantat.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate, Curtea
constată că dispoziția legală criticată a mai format obiect
al controlului de constituționalitate. Astfel, prin Decizia
nr. 251 din 10 mai 2005, publicată în Monitorul Oficial al
României, Partea I, nr. 622 din 18 iulie 2005, Curtea
respingând excepția, a reținut următoarele: îÎn conformitate
cu procedura aprobării tacite prevăzute de Ordonanța de
urgență a Guvernului nr. 27/2003, cererea de chemare în
judecată a autorității administrației publice având ca obiect
constatarea aprobării tacite se introduce la instanța
judecătorească de contencios administrativ competentă
[art. 9 alin. (2)]. Potrivit art. 11 alin. (2) al ordonanței
criticate, în cazul în care instanța constată îndeplinirea
condițiilor prevăzute de această ordonanță de urgență,
pronunță o hotărâre prin care obligă autoritatea
administrației publice să elibereze documentul oficial prin

5

care se permite solicitantului să desfășoare o anumită
activitate, să presteze un serviciu sau să exercite o profesie.
Prevederea criticată prin excepția de neconstituționalitate,
potrivit căreia hotărârile pronunțate de instanțele
judecătorești în această materie sunt irevocabile, nu încalcă
prevederile Constituției sau pe cele ale Convenției pentru
apărarea drepturilor omului și a libertăților fundamentale.
Constituția nu cuprinde prevederi care să stabilească căile
de atac împotriva hotărârilor judecătorești, stabilind, în
art. 129, că acestea se exercită «în condițiile legii».“
De asemenea, prin aceeași decizie s-a mai reținut că,
potrivit jurisprudenței Curții Europene a Drepturilor Omului,
îart. 13 din Convenția pentru apărarea drepturilor omului și
a libertăților fundamentale se referă la posibilitatea efectivă
de a supune judecății unei instanțe naționale cazul violării
unui drept consacrat de convenție (Cauza Kudla împotriva
Poloniei, 2000) și, în consecință, «nu impune un anumit
număr al gradelor de jurisdicție sau un anumit număr al
căilor de atac» (Decizia Curții Constituționale nr. 288 din
3 iulie 2003, publicată în Monitorul Oficial al României,
Partea I, nr. 560 din 5 august 2003). Totodată, în
conformitate cu prevederile art. 126 alin. (3) și ale art. 129
din Constituție, Curtea a statuat, prin Decizia nr. 288 din
3 iulie 2003, că «accesul la justiție nu presupune și
accesul la toate mijloacele procedurale prin care se
înfăptuiește justiția, iar instituirea regulilor de desfășurare a
procesului în fața instanțelor judecătorești, deci și
reglementarea căilor ordinare sau extraordinare de atac,
este de competența exclusivă a legiuitorului, care poate
institui, în considerarea unor situații deosebite, reguli
speciale de procedură. Astfel, accesul liber la justiție nu
înseamnă accesul la toate structurile judecătorești și la
toate căile de atac». În acest sens, este și Decizia
Plenului Curții Constituționale nr. 1 din 8 februarie 1994,
publicată în Monitorul Oficial al României, Partea I, nr. 69
din 16 martie 1994“.
În consecință, prin decizia menționată, Curtea a
constatat că, îîn cazul procedurii aprobării tacite, persoana
care se consideră vătămată de o autoritate a administrației
publice prin neemiterea unei autorizații prevăzute de art. 3
lit. a) din Ordonanța de urgență a Guvernului nr. 27/2003
se poate adresa unei instanțe judecătorești pentru
soluționarea plângerii sale, fiind, astfel, îndeplinite, fără
echivoc, cerințele impuse de art. 13 din Convenția pentru
apărarea drepturilor omului și a libertăților fundamentale“.
Totodată, în ceea ce privește incidența dispozițiilor art. 2
din Protocolul adițional nr. 7 la Convenția pentru apărarea
drepturilor omului și a libertăților fundamentale, a statuat că
îacestea consacră, într-adevăr, dreptul la dublul grad de
jurisdicție, drept ce este recunoscut, însă, doar în materie
penală. Având în vedere că obiectul cauzei care se
judecă de către instanță, în cazul de față, nu este de
natură penală, Curtea constată că prevederile art. 2 din
Protocolul adițional nr. 7 nu au incidență în cauză“.
Soluția pronunțată de Curtea Constituțională prin
decizia menționată, precum și considerentele care au stat
la baza acesteia își păstrează valabilitatea și în cauza de
față, întrucât nu se invocă elemente noi de natură a
schimba această jurisprudență.
În legătură cu invocarea, în prezenta cauză, a încălcării
dreptului la apărare prevăzut de dispozițiile art. 24 alin. (1)
din Constituție, Curtea observă că, în cadrul procesului în
care se pronunță hotărârea irevocabilă, părțile beneficiază
neîngrădit de toate drepturile procesuale prevăzute de lege,

6

MONITORUL OFICIAL AL ROMÂNIEI, PARTEA I, Nr. 924/17.X.2005

inclusiv de acela de a fi reprezentate sau asistate de un
avocat, de a propune probe pentru dovedirea susținerilor
lor și de a-și face toate apărările pe care le consideră
necesare.
În sfârșit, invocarea de către autorul excepției a Deciziei
Curții Constituționale nr. 176 din 24 martie 2005, publicată
în Monitorul Oficial al României, Partea I, nr. 356 din

27 aprilie 2005, nu are relevanță în cauză, întrucât, prin
decizia respectivă, Curtea s-a pronunțat cu privire la un
text al Codului de procedură civilă care prevedea
sancțiunea nulității absolute în cazul lipsei din cererea de
recurs a unor elemente de identificare a părților, ceea ce
nu are nici o legătură cu textul criticat în cazul de față.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 11 alin. (3) din Ordonanța de urgență a Guvernului
nr. 27/2003 privind procedura aprobării tacite, excepție ridicată de Societatea Comercială îAmur Company“ — S.R.L. Iași
în Dosarul nr. 1.566/2005 al Curții de Apel Iași — Secția contencios administrativ și fiscal.
Definitivă și general obligatorie.
Pronunțată în ședința publică din data de 22 septembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

HOTĂRÂRE
privind retragerea autorizației de funcționare a Cooperativei de credit îAlianța Galați OC3“
Având în vedere cererea de retragere a autorizației de funcționare a Cooperativei de Credit îAlianța Galați OC3“,
formulată de CREDITCOOP Casa Centrală prin Scrisoarea nr. VII/SD/4.303 din 29 iulie 2004, în baza art. 7 alin. (3) din
Normele Băncii Naționale a României nr. 6/2003 privind fuziunea și divizarea cooperativelor de credit, aprobarea
Consiliului de administrație al Băncii Naționale a României privind fuziunea prin absorbție a cooperativelor de credit
îBelșugul Galați“ și îAlianța Galați“, din data de 12 septembrie 2005, ca urmare a căreia Cooperativa de credit îAlianța
Galați“ este absorbită, întregul său patrimoniu transmițându-se Cooperativei de credit îBelșugul Galați“,
în temeiul prevederilor art. 89 lit. a) liniuța a patra din Ordonanța de urgență a Guvernului nr. 97/2000 privind
organizațiile cooperatiste de credit, aprobată și modificată prin Legea nr. 200/2002, cu modificările și completările
ulterioare,
Banca Națională a României h o t ă r ă ș t e:
Art. 1. — Se retrage Autorizația de funcționare seria B
nr. 0252 din 23 septembrie 2002 a Cooperativei de credit
îAlianța Galați OC3“, cu sediul în municipiul Galați,
Str. Movilei nr. 10, bl. C1, ap. 22, județul Galați, cod unic
de înregistrare 7972065, număr de ordine în registrul
comerțului J17/10.016/1992, ca urmare a cererii de

retragere a autorizației de funcționare formulate de
CREDITCOOP Casa Centrală.
Art. 2. — Prezenta hotărâre va fi transmisă
CREDITCOOP Casa Centrală și va intra în vigoare la data
publicării ei în Monitorul Oficial al României, Partea I.

GUVERNATORUL BĂNCII NAȚIONALE A ROMÂNIEI,

MUGUR CONSTANTIN ISĂRESCU
București, 7 octombrie 2005.
Nr. 23.

MONITORUL OFICIAL AL ROMÂNIEI, PARTEA I, Nr. 924/17.X.2005

7

ACTE ALE CONSILIULUI NAȚIONAL
AL COLEGIULUI MEDICILOR DENTIȘTI DIN ROMÂNIA
COLEGIUL MEDICILOR DENTIȘTI DIN ROMÂNIA

DECIZIE
privind stabilirea cuantumului cotizației de membru al Colegiului Medicilor Dentiști din România
În temeiul art. 51, 54 și 74 din Legea nr. 308/2004 privind exercitarea profesiei de medic dentist, precum și
înființarea, organizarea și funcționarea Colegiului Medicilor Dentiști din România, cu modificările ulterioare, și al Hotărârii
Adunării generale naționale a Colegiului Medicilor Dentiști din România din data de 25 iunie 2005,
Consiliul național al Colegiului Medicilor Dentiști din România emite următoarea decizie:
Art. 1. — Membrii Colegiului Medicilor Dentiști din
România care exercită profesia de medic dentist au
obligația de a achita lunar cotizația de membru, în valoare
de 20 lei RON (200.000 ROL), începând cu data de
1 ianuarie 2006.
Art. 2. — Medicii dentiști pensionari care nu mai
exercită activități medico-dentare și care doresc să își
păstreze calitatea de membru al Colegiului Medicilor
Dentiști din România sunt scutiți de la plata cotizației.
Art. 3. — Medicii dentiști care au solicitat suspendarea
calității de membru al Colegiului Medicilor Dentiști din
România în conformitate cu prevederile art. 35 alin. (1) din
Legea nr. 308/2004 privind exercitarea profesiei de medic
dentist, precum și înființarea, organizarea și funcționarea
Colegiului Medicilor Dentiști din România, cu modificările
ulterioare, sunt scutiți de la plata cotizației pe durata
suspendării.
Art. 4. — Medicii dentiști cărora li s-a aplicat sancțiunea
de suspendare a calității de membru pe o perioadă
determinată nu plătesc cotizața pe durata suspendării.
Art. 5. — Medicii dentiști cetățeni ai unui stat membru
al Uniunii Europene, ai unui stat aparținând Spațiului

Economic European sau ai Confederației Elvețiene, stabiliți
în unul dintre aceste state, care au solicitat și au obținut,
în condițiile legii, calitatea de membru al Colegiului
Medicilor Dentiști din România, sunt obligați la plata
cotizației în aceleași condiții ca și cetățenii români.
Art. 6. — Medicii dentiști cetățeni ai unui stat membru
al Uniunii Europene, ai unui stat aparținând Spațiului
Economic European sau ai Confederației Elvețiene, care
prestează temporar servicii medicale pe teritoriul României,
sunt obligați la plata cotizației.
Art. 7. — (1) Neplata cotizației timp de 3 luni atrage
sancționarea cu avertisment și sistarea informațiilor (revistă,
e-mail).
(2) Neplata cotizației pe o perioadă de 6 luni se
sancționează cu retragerea calității de membru al Colegiului
Medicilor Dentiști din România și pierderea dreptului de
liberă practică.
Art. 8. — Prezenta decizie se publică în Monitorul
Oficial al României, Partea I, și intră în vigoare la data de
1 ianuarie 2006.

Președintele Colegiului Medicilor Dentiști din România,
Mihai Augustin
București, 24 septembrie 2005.
Nr. 11.
COLEGIUL MEDICILOR DENTIȘTI DIN ROMÂNIA

DECIZIE
privind organizarea și funcționarea structurilor teritoriale ale Colegiului Medicilor Dentiști din România
În temeiul art. 30, 31, 32, 41, 42 și 52 din Legea nr. 308/2004 privind exercitarea profesiei de medic dentist,
precum și înființarea, organizarea și funcționarea Colegiului Medicilor Dentiști din România, cu modificările ulterioare, al
art. 29, 36 și 37 din Regulamentul de organizare și funcționare a Colegiului Medicilor Dentiști din România, adoptat prin
Decizia președintelui Colegiului Medicilor Dentiști din România nr. 1/2005,
Consiliul național al Colegiului Medicilor Dentiști din România emite următoarea decizie:
Art. 1. — Colegiul Medicilor Dentiști din România va
funcționa la nivel național prin organele de conducere
prevăzute de Legea nr. 308/2004 privind exercitarea
profesiei de medic dentist, precum și înființarea,
organizarea și funcționarea Colegiului Medicilor Dentiști din
România, cu modificările ulterioare, iar la nivel teritorial,
prin colegiile județene, respectiv Colegiul Medicilor Dentiști
din Municipiul București.
Art. 2. — (1) Structurile județene, respectiv Colegiul
Medicilor Dentiști din Municipiul București, au autonomie
funcțională, organizatorică și financiară, iar de la data
înregistrării la administrația financiară și obținerii codului
fiscal, au personalitate juridică.

(2) Fiecare structură a Colegiului Medicilor Dentiști din
România va avea cod fiscal, buget și patrimoniu propriu,
ștampilă și cont bancar și va funcționa potrivit Legii
nr. 308/2004, cu modificările ulterioare, Regulamentului de
organizare și funcționare a Colegiului Medicilor Dentiști din
România și deciziilor Consiliului național al acestuia.
Art. 3. — Denumirea structurii teritoriale va fi formată
din sintagma îColegiul Medicilor Dentiști din ...“ urmată de
denumirea județului, respectiv municipiul București.
Art. 4. — Colegiile județene vor funcționa în orașele
reședință de județ.

8

MONITORUL OFICIAL AL ROMÂNIEI, PARTEA I, Nr. 924/17.X.2005

Art. 5. — Potrivit art. 42 din Legea nr. 308/2004, cu
modificările ulterioare, organele de conducere la nivelul
colegiilor județene, respectiv la nivelul municipiului
București, sunt:
a) adunarea generală, formată din toți medicii dentiști
din colegiul respectiv;
b) consiliul;
c) biroul consiliului.
Art. 6. — Atribuțiile organelor de conducere sunt cele
prevăzute de Legea nr. 308/2004, cu modificările ulterioare,
de Regulamentul de organizare și funcționare a Colegiului
Medicilor Dentiști din România sau cele stabilite, în
condițiile legii, prin deciziile organelor de conducere la nivel
național.
Art. 7. — (1) Cuantumul cotizației de membru al
Colegiului Medicilor Dentiști din România este de 15 RON
(150.000 ROL), conform Hotărârii Adunării generale
naționale din data de 6 noiembrie 2004. Cotizația datorată
de membrii Colegiului Medicilor Dentiști din România se
plătește până la data de 15 a lunii următoare celei pentru
care se face plata. Cotizația poate fi plătită și anticipat.
(2) Neplata cotizației în termenul prevăzut la alin. (1)
atrage plata unor penalități de întârziere în valoare egală
cu cele stabilite pentru neplata obligațiilor fiscale.
Art. 8. — (1) Neplata cotizației și a penalităților datorate
pe o perioadă de 6 luni atrage suspendarea dreptului de
liberă practică până la plata datoriilor restante.
(2) Suspendarea dreptului de liberă practică se dispune
de către consiliul colegiului județean, respectiv al
municipiului București, după atenționarea scrisă a medicului
cu privire la restanță.
Art. 9. — (1) Cota-parte datorată Colegiului Medicilor
Dentiști din România se va vira de către structurile
județene până la sfârșitul lunii următoare celei pentru care
s-a încasat cotizația.
(2) Obligația urmăririi și efectuării vărsării cotei aferente
Colegiului Medicilor Dentiști din România revine
președintelui consiliului colegiului județean, respectiv al
municipiului București.
Art. 10. — (1) Au de drept calitatea de membru al
Colegiului Medicilor Dentiști din România toți medicii
dentiști care, la data intrării în vigoare a Legii
nr. 308/2004, cu modificările ulterioare, erau membri ai
Colegiului Medicilor din România.
(2) Dovada calității de mai sus se face cu o copie de
pe autorizația de liberă practică.

Art. 11. — (1) Reavizarea calității de membru al
Colegiului Medicilor Dentiști din România se va face o dată
la 5 ani începând cu anul 2005.
(2) Orele de educație medicală continuă acumulate în
perioada anterioară înființării Colegiului Medicilor Dentiști
din România rămân valabile și vor fi avute în vedere la
calcularea numărului de puncte și a reavizării potrivit
procedurii stabilite de Consiliul național al Colegiului
Medicilor Dentiști din România.
Art. 12. — (1) Actualele filiale ale Colegiului Medicilor
Dentiști din România, filiale organizate până la aprobarea
Regulamentului de organizare și funcționare a Colegiului
Medicilor Dentiști din România, urmează să își înceteze
activitatea cel mai târziu la data de 31 decembrie 2005.
(2) Până la data prevăzută la alin. (1), în județele care
au format filiala locurile vacante vor fi ocupate de
supleanți, iar dacă aceștia nu există, până la completarea
numărului de locuri se vor organiza alegeri.
Art. 13. — Consiliile colegiilor județene, respectiv al
municipiului București, vor fi formate dintr-un număr de
membri stabilit după cum urmează:
a) 7 membri pentru colegiile care au înscriși până la
100 de membri;
b) 11 membri pentru colegiile care au înscriși peste 100
de membri.
Art. 14. — (1) După constituire, noile consilii ale
colegiilor județene își vor alege biroul consiliului.
(2) După constituire, noile organe de conducere vor fi
validate de Biroul executiv al Consiliului național al
Colegiului Medicilor Dentiști din România.
Art. 15. — Durata mandatelor noilor aleși este, pentru
toate cazurile, până la împlinirea mandatului membrilor
aleși inițial.
Art. 16. — Reprezentanții aleși în Adunarea generală
națională și în Consiliul național al Colegiului Medicilor
Dentiști din România își păstrează mandatul și îl vor
exercita până la împlinirea lui.
Art. 17. — Organizarea alegerilor la nivelul fiecărui județ
desprins din cadrul unei filiale se va face sub coordonarea
reprezentanților zonali, așa cum au fost aceștia aprobați de
Adunarea generală națională a Colegiului Medicilor Dentiști
din România.
Art. 18. — În prima ședință a consiliului colegiului
județean, respectiv al municipiului București, se vor alege
și celelalte comisii necesare funcționării colegiului.
Art. 19. — Prezenta decizie se publică în Monitorul
Oficial al României, Partea I.

Președintele Colegiului Medicilor Dentiști din România,
Mihai Augustin
București, 24 septembrie 2005.
Nr. 12.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 924/17.X.2005 conține 8 pagini.

Prețul: 0,55 lei noi/5.500 lei vechi

&JUYDGY|063365]
ISSN 1453—4495

