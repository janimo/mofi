MONITORUL OFICIAL
AL
ROMÂNIEI
Anul II — Nr. 4
COMUNICATE, DECRETE-LEGE, DECRETE,
HOTĂRIRI ALE GUVERNULUI ŞI ALTE ACTE
Luni, 8 ianuarie 1990
SUMAR
Nr.
Discursul domnului Ion Iliescu la posturile de radio
şi televiziune .......
DECRETE-LEGE
6 — Decret-lege pentru abolirea pedepsei cu moar-
tea, pentru modificarea şi abrogarea unor prevederi
din Codul penal şi alte acte normative .
7. — Decret-lege privind înfiinţarea unor tribunale
militare extraordinare pentru judecarea şi pedepsi-
rea actelor teroriste .....
8 — Decret-lege privind organizarea şi funcţionarea
organelor locale ale administraţiei de stat
8. — Decret-lege privind abrogarea unor legi şl
decrete * •
Pagina
1—3
4
4— 5
5— 6
Nr.
DECRETE
37/1989. ■— Decret privind rechemarea şl acreditarea
unor ambasadori........
25. — Decret privind eliberarea din funcţie a unor
generali ... ....
26 — Decret privind trecerea în rezervă a unor
generali..........
27 — Decret privind trecerea in rezervă a unor
generali..........
HOTARÎRI ALB GUVERNULUI
23 — Hotărîre privind numiri In funcţia de adjunct
al ministrului sportului . ...
24. — Hotărîre privind numirea în funcţia de adjunct
al ministrului transporturilor şi şef al Departa-
mentului  aviaţiei  civile .,,,»;
Pagină
9
•
T
7
7
DISCURSUL DOMNULUI ION ILIESCU
la posturile de radio şi televiziune
Stimaţi concetăţeni,
La sfîrsitul primei săptămîni a noului an, la numai
două săptămîni de la victoria revoluţiei populare, mă
adresez din nou cetăţenilor ţării în numele Frontului
Salvării Naţionale. în primul rînd vreau să remarc,
ceea ce aţi remarcat cu toţii, largul ecou internaţional
al revoluţiei noastre, aprecierea unanimă a evenimen-
telor din România, ca o veritabilă revoluţie populară.
Am putut constata — şi presa relatează zilnic — ampla
solidaritate internaţională cu poporul nostru, atît a
cercurilor guvernamentale, obşteşti, la nivelul popu-
laţiei, din diferite ţări, solidaritate morală, solidaritate
politică, solidaritate materială. Toate acestea sînt o
recunoaştere unanimă a rolului deosebit al mişcării
revoluţionare din ţara noastră, constituind o manifes-
tare fără precedent a prestigiului cîştigat de România,
de poporul român pe arena internaţională.
Ca un prim bilanţ, la numai două săptămîni de la
victoria revoluţiei populare, trebuie să constatăm că
această perioadă scurtă a fost o perioadă deosebit de
densă. în primele zile au fost practic lichidate, elimi-
nate  formaţiunile  de  terorişti care  au încercat să
destabilizeze situaţia din ţară, să împiedice instaurare*
noii puteri. Larga efervescenţă politică, activizarea
populaţiei pe toate planurile, sprijinul activ exprimat Sa
favoarea platformei Frontului Salvării Naţionale, în
sprijinul reconstrucţiei şi înnoirii ţării, sint un efect
pozitiv al procesului revoluţionar şi o premisă favo-
rabilă pentru viitor. Constituirea consiliilor Frontului
Salvării Naţionale, la toate nivelurile, într-o perioadă
scurtă, a pus bazele noilor organe ale puterii, care au
trecut la o activitate practică.
Desigur, au fost inevitabile, în condiţiile date, multe
improvizaţii. La prima întîlnire a Consiliului Naţional
cu preşedinţii consiliilor judeţene ale Frontului Salvării
Naţionale s-a stabilit să se treacă la completarea, con-
firmarea consiliilor frontului, la toate nivelurile, de jos
în sus, începînd cu cele din unităţile economico-sociale,
pe baza desemnării prin alegeri libere a reprezen-
tanţilor tuturor sectoarelor componente, a tuturor cate-
goriilor de oameni ai muncii, în consiliile de front la
nivel de întreprindere, de instituţie, precum şi, în mod
similar, definitivarea şi completarea consiliilor pe lo-
calităţi şi judeţe, prin confirmarea şi delegarea tuturor
membrilor de către colectivele de muncă din care pro-
2
MONITORUL OFICIAL AL ROMÂNIEI Nr 4
vin fiecare. în acest fel vom asigura, pe de o parte,
un veritabil caracter reprezentativ şi vom da autoritate
morală tuturor celor cuprinşi în consiliile Frontului
Salvării Naţionale, ca şi răspundere în faţa celor pe
care îi reprezintă. Este important să asigurăm în toate
organele frontului oameni cu deplină autoritate morală,
care să se bucure de încrederea cetăţenilor. Să evităm
pătrunderea unor elemente întîmplătoare, ariviste, ca-
rieriste, a demagogilor care, în momente de confuzie
şi precipitare, încearcă să se strecoare în posturi de
comandă. Trecem acum într-o etapă nouă, deosebit de
dificilă şi complexă — etapa constructivă a revoluţiei.
întotdeauna este mai uşor să distrugi un edificiu
vechi, deşi uneori, în condiţii foarte complicate, cu sa-
crificii enorme, aşa cum s-a întîmplat în condiţiile ţării
noastre, unde sacrificiul de sînge al populaţiei noastre
civile, ca şi al militarilor, a fost deosebit de greu. Dar,
oricum, este mai uşor să distrugi decît să construieşti
un edificiu nou. în această etapă nouă sînt necesari
oameni de profunzime, cu discernămînt şi putere de
muncă, cu competenţă şi calităţi organizatorice Avem
nevoie în etapa care urmează de „alergători de cursă
lungă".
In această perioadă problemele economice devin
deosebit de presante şi complicate încă din primele
tîle, Consiliul Frontului Salvării Naţionale şi guvernul
au adoptat o serie de măsuri în direcţia ameliorării
aprovizionării populaţiei cu alimente, energie, com-
bustibil. Au fost abrogate o serie de legi şi decrete care
afectau veniturile şi viaţa cetăţenilor. Au fost luate
unele măsuri în sprijinul industriei, începînd cu re-
ducerea şi revederea indicatorilor de plan pe trimestrul
I, pornind de la situaţia reală a aprovizionării cu ener-
gie şi materii prime. Au crescut cotele de energie,
gaze şi produse petroliere repartizate populaţiei din
contul unor ramuri mari consumatoare, care vor trebui
să folosească cu mai mare chibzuinţă resursele şi să
elimine căile de risipă a energiei. Astă-seară, o serie
de miniştri au şi prezentat problemele care se pun în
faţa economiei naţionale în legătură cu aceste resurse
fi cu limitele la care trebuie să facem faţă.
Au fost prezentate şi în presă şi la televiziune mă-
surile adoptate în sprijinul agriculturii şi al cetăţe-
nilor de la sate, care vor trebui să ducă la creşterea
producţiei agroalimentare încă din acest an. însă, fără
îndoială, aşa cum s-a mai subliniat, rămîn încă mari
greutăţi atît în ce priveşte satisfacerea nevoilor cetă-
ţenilor, cît şi în activitatea unităţilor economice. Moş-
tenirea lăsată de regimul Ceauşescu, dezvoltarea
haotică, neraţională a economiei, irosirea unor mari va-
lori din avuţia naţională în investiţii costisitoare şi
neeficiente, necorelări grave în diferite ramuri ale in-
dustriei şi ale economiei în ansamblu constituie surse
de mari dificultăţi şi premise obiective pentru insta-
bilitate pe timp îndelungat. Trebuie să se înţeleagă
că nu există soluţii miracol la aceste probleme grele,
mai ales într-o perioadă foarte scurtă. Insă, în condi-
ţiile unei munci bine organizate, eficiente, la nivelul
fiecărei unităţi economice, unităţi care au căpătat mai
multă libertate de mişcare, fiind degrevate de inter-
venţii arbitrare şi indicaţii ale factorilor politici, există
şanse reale de a se obţine, încă din acest an, unele
rezultate superioare faţă de ce se putea obţine în
vremea lui Ceauşescu. Pentru aceasta, însă, este vital
necesar să asigurăm condiţii normale de muncă în
toate întreprinderile, în toate unităţile economice şi
sociale, în unităţile agricole, să asigurăm un climat
de mobilizare a tuturor forţelor în sprijinul producţiei
materiale.
Facem un călduros apel la toţi lucrătorii, la toate
cadrele tehnice şi economice din industrie, din trans-
porturi şi construcţii, din comerţ şi cooperaţie, la în-
treaga ţărănime să dea dovadă de înaltă conştiinţă
patriotică şi solidaritate umană concretizată în muncă,
în asigurarea unei bune desfăşurări a proceselor de
producţie şi îndeplinirea tuturor obligaţiilor contrac-
tuale, atît pentru piaţa internă, cît şi pentru export.
Orice activităţi care sînt de natură să perturbe, să
deranjeze desfăşurarea normală a activităţii productive
se vor reflecta în primul rînd în agravarea situaţiei şi
aşa complicată din economie şi, în ultimă instanţă, în
viaţa noastră, a tuturor. Retribuţia pe luna ianuarie,
între altele, nu va putea fi asigurată decît în funcţie
de rezultatele concrete obţinute în muncă. Deşi gu-
vernul a luat măsuri de revizuire a sarcinilor de plan
în funcţie de situaţia reală a aprovizionării tehnico-
materiale a unităţilor, a resurselor energetice şi a in-
trării în reparaţii capitale a unor instalaţii, alte posi-
bilităţi de a asigura fondul necesar de salarii nu sînt,
decît cele ce provin din rezultate efective ale econo-
miei. De aceea, toate activităţile politice şi obşteşti tre-
buie desfăşurate în afara orelor de program Nimic
nu trebuie să perturbe activităţile productive.
în spiritul principiului adoptat în platforma-program
a Frontului Salvării Naţionale care se va reflecta şi
în viitoarea Constituţie, al separării puterilor în stat,
în cazul de faţă a puterii politice de cea executivă,
administrativă, consiliile frontului din întreprinderi, ca
şi cele locale nu trebuie să se amestece în activitatea
curentă a conducerii tehnico-administrative a întreprin-
derilor. Acestea poartă întreaga răspundere, materială
şi financiară, asupra activităţii întreprinderii şi trebuie
ajutate să-şi îndeplinească obligaţiile ce le revin.
Pot fi situaţii în care colectivele de muncă să fie
nemulţumite de calitatea, competenţa, autoritatea mo-
rală ale unor conducători. în aceste condiţii consiliile
Frontului Salvării Naţionale, ca organisme reprezenta-
tive, pot face apel la instanţele superioare pentru ca
împreună să asigure schimbarea lor cu oamenii po-
triviţi. Este în primul rînd în interesul colectivelor
de muncă să aibă conducători capabili şi cinstiţi.
Aceasta se poate face însă fără a perturba desfăşu-
rarea normală a activităţii productive. Orice chemări
demagogice la slăbirea exigenţei, a disciplinei de muncă
şi tehnologice, a respectării programului de muncă sînt
MONITORUL OFICIAL AL ROMÂNIEI Nr. 4
3
dăunătoare, în primul rînd, colectivelor de muncă şi
trebuie respinse Consiliile Frontului Salvării Naţionale
din întreprinderi, ca organisme reprezentative ale oa-
menilor muncii, pot şi trebuie să se intereseze activ
de asigurarea tuturor condiţiilor pentru buna desfăşu-
rare a muncii şi a producţiei şi să exercite In acest
fel control obştesc asupra felului în care îşi fac datoria
cadrele de conducere şi aparatul tehnico-administrativ.
Dar aceasta trebuie să se facă nu cu metode arbitrare,
de comandă, nu prin substituire, ci în sens constructiv,
înlesnind rezolvarea problemelor prin consens şi co-
laborare activă.
Acelaşi lucru este valabil pentru relaţiile dintre con-
siliile locale ale Frontului Salvării Naţionale şi primării
ca organe ale administraţiei locale care sînt chemate
să se ocupe cu răspundere de rezolvarea problemelor
concrete ale cetăţenilor.
Singura noastră forţă pe care ne putem sprijini în
înfrîngerea tuturor greutăţilor cu care ne confruntăm
este unitatea şi coeziunea tuturor in jurul programului
de redresare şi dezvoltare pe baze sănătoase a întregii
vieţi economice, sociale, politice şi spirituale a socie-
tăţii. Frontul Salvării Naţionale nu doreşte altceva
decît să ofere o astfel de platformă, deschisă tuturor,
indiferent de tendinţe şi opţiuni politice, ideologice
sau religioase, fără deosebire de naţionalitate, în slujba
interesului comun, salvarea ţării şi asigurarea propăşirii
ei viitoare.
Vrem să rămînem liberi de orice idei preconcepute,
de orice îngrădiri ideologice sau de partid, să gîndim
şi să elaborăm soluţiile tuturor problemelor pornind
de la realităţile şi necesităţile societăţii noastre. De pe
această poziţie facem apel la toţi cetăţenii ţării să
acţionăm unit, în strînsă coeziune. Avem toată încre-
derea în sprijinul activ al tineretului care a fost sufletul
şi forţa de şoc ale revoluţiei şi care, prin elanul şi
potenţialul lui creator, trebuie să devină una din for-
ţele propulsoare ale noului, ale progresului în întreaga
noastră societate. Nu de dezbinare, nu de sectarism
şi exclusivism, nu de poziţii înguste de partid avem
nevoie noi acum, ci de unitate în gînd şi faptă. Numai
astfel vom învinge ! Nu avem voie să eşuăm ! Eşecul
nostru ar da satisfacţie adepţilor dictaturii, ar fi eşecul
democraţiei care se înfiripă. Trebuie să demonstrăm că
poporul eliberat este capabil de performanţe superioare.
Vă rog să nu daţi crezare zvonurilor alarmiste cu
intenţii destabilizatoare. Nu au nici un temei zvonurile
care caută să semene suspiciune la adresa armatei.
Astăzi m-am întîlnit cu un larg activ de ofiţeri su-
periori din conducerea armatei. Armata este cu noi t
Sprijină fără rezerve Frontul Salvării Naţionale. A fost
şi rămîne scutul de nădejde al poporului, al revoluţiei.
Şi cu aceasta, vă rog să-mi permiteţi să urez la mulţi
ani tuturor Ioanelor şi Ionilor de ziua numelui lor.
Să răspund la rîndu-mi tuturor celor care mi-au urat
acelaşi lucru de ziua numelui meu. Să urez întregului
popor zile bune şi un an prosper. Să ne urăm tuturor
succese în muncă şi încredere în viitorul ţării. Vă
mulţumesc.
DECRETE-LEGE
DECRET-LEGE
pentru abolirea pedepsei cu moartea, pentru modificarea şi abrogarea unor prevederi din
Codul penal şi alte acte normative
Pentru a sublinia caracterul profund umanist al regimului instaurat în România de revoluţia populară
şi pentru realizarea propunerilor făcute de cetăţeni,
Consiliul Frontului Salvării Naţionale decretează:
Art, 1. — Pedeapsa cu moartea prevăzută pentru
Unele infracţiuni din Codul penal şi legile speciale este
abolită şi se înlocuieşte cu pedeapsa detenţiunii pe
viaţă.
Art. 2. — De la data adoptării prezentului decret-
lege toate dispoziţiile privind pedeapsa cu moartea din
Codul penal, Codul de procedură penală şi alte acte
normative, în afara celor prevăzute în art. 4, sînt con-
siderate că se referă la pedeapsa detenţiunii pe viaţă.
Art. 3. — Pedepsele cu moartea, aplicate prin ho-
tărîri rămase definitive dar neexecutate, se înlocuiesc
cu pedeapsa detenţiunii pe viaţă, potrivit procedurii
privind înlocuirea acestei pedepse.
Art. 4. — Se abrogă art. 54, 55, 120 alin. 4 şi
130 din Codul penal, precum şi prevederile referitoare
la executarea pedepsei cu moartea din Legea nr. 23/
1969 şi din Regulamentul aprobat prin Hotărîrea Con-
siliului de Miniştri nr. 2282/1969.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 7 ianuarie 1990.
Nr. 6.
4
MONITORUL OFICIAL AL ROMÂNIEI Nr, 4
DECRET-LEGE
privind înfiinţarea unor tribunale militare extraordinare pentru judecarea şi pedepsirea actelor
teroriste
Avînd în vedere faptul că în timpul şi după victoria revoluţiei populare din luna decembrie 1989 s-au
«ăvîrşit de către elemente puse în slujba dictaturii acte teroriste care au avut ca urmări pierderi de vieţi
omeneşti şi distrugeri materiale şi că sînt necesare judecarea şi pedepsirea de urgenţă a celor ce se fac
vinovaţi de comiterea unor astfel de acte,
Consiliul Frontului Salvării Naţionale decretează :
Art. 1. — Se instituie tribunale militare extra-
ordinare in toate judeţele ţării şi în municipiul Bucu-
reşti pentru judecarea celor care sînt vinovaţi de să-
vîrşirea actelor de teroare.
Art. 2. — Tribunalele militare extraordinare judecă
în complet format din doi judecători de la tribunalele
judeţene, delegaţi de preşedintele acestor tribunale, şi
trei ofiţeri, desemnaţi de comandamentele militare
locale.
In judeţele Cluj, Iaşi şi Timişoara, precum şi în
municipiul Bucureşti, completul de judecată este for-
mat din doi judecători de la tribunalele militare de
mare unitate din aceste garnizoane, delegaţi de pre-
şedintele acestor tribunale, şi trei ofiţeri, desemnaţi de
comandamentele militare locale.
Art. 3. — Tribunalele militare extraordinare judecă
infracţiunile prevăzute în Codul penal şi legile speci-
ale comise în scopul înăbuşirii revoluţiei populare şi
destabilizării statului, care au pus în pericol existenţa
•cestuia, viaţa, integritatea corporală şi sănătatea per-
soanelor, patrimoniul obştesc, personal sau particular
fi bunurile din patrimoniul cultural naţional.
Tribunalele militare extraordinare judecă, de aseme-
nea, infracţiunile de tăinuire şi favorizare a infractoru-
lui, în legătură cu faptele prevăzute în alin. 1.
Dispoziţiile din Codul de procedură penală şi din alte
acte normative, referitoare la competenţa după calita-
tea persoanei, nu sînt aplicabile.
Art. 4. — Judecarea faptelor prevăzute în art. 3 se
face de urgenţă potrivit procedurii pentru infracţiu-
nile flagrante. Participarea procurorului la judecată
este obligatorie.
în caz de concurs de infracţiuni, indivizibilitate sau
conexitate, judecarea tuturor faptelor se face de tribu-
nalele militare extraordinare.
Asistenţa juridică este obligatorie. Dacă inculpatul
nu şi-a ales un avocat, se desemnează un apărător din
oficiu.
Art. 5. — Recursurile împotriva sentinţelor pronun-
ţate de tribunalele militare extraordinare se judecă de
urgenţă de tribunalul militar teritorial, în complet for-
mat din trei judecători.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 7 ianuarie 1990.
Nr. 7.
DECRET-LEGE
privind organizarea şi funcţionarea organelor locale ale administraţiei de stat
Consiliul Frontului Salvării Naţionale decretează:
Art 1. — Pe data prezentului decret, în judeţe,1
municipiul Bucureşti, municipii, sectoarele municipiu-
kti Bucureşti, oraşe şi comune se constituie primării,
ca organe locale ale administraţiei de stat.
Art 2. — Organele locale ale administraţiei de stat
exercită conducerea activităţii administrative în judeţe,
municipiul Bucureşti, municipii, sectoarele municipiu-
lui Bucureşti, oraşe şi comune pe baza şi în vederea
realizării obiectivelor cuprinse în programul Consiliu-
lui Frontului Salvării Naţionale şi hotărîrilor consiliilor
teritoriale ale frontului, asigurînd aplicarea tuturor
prevederilor legale în vigoare.
Art. 3. — Organele locale ale administraţiei de stat
rezolvă, în unităţile în care funcţionează, problemele
economiei locale, sociale, culturale, de învătămînt, să-
nătate, comerţ, asistenţă socială, muncă, asigurări soci-
ale, financiare, de agricultură, gospodărie comunală
şi locativă, drumuri, edilitar-gospodăreşti, transport
local şi altele stabilite de lege, prin organele şi unită-
ţile de specialitate care le sînt subordonate.
Art. 4. — Organele locale ale administraţiei de stat
sînt formate din :
a) la municipiul Bucureşti : 1 primar, 2 viceprimari,
1 secretar şi 7 membri ;
b) la judeţe : 1 primar, 1 viceprimar, 1 secretar şi
6 membri ;
c) la munieipii şi sectoarele municipiului Bucureşti ;
1 primar, 1 viceprimar, 1 secretar şi 4 membri ;
d) la oraşe şi comune : 1 primar, 1 secretar şi 3
membri.
MONITORUL OFICIAL AL ROMÂNIEI Nr 4
5
Primarii, viceprimarii, secretarii şi membrii organe-
lor locale ale administraţiei de stat nu pot fi membri
ai consiliilor teritoriale ale Frontului Salvării Naţio-
nale
Art. 5. — Componenţa organelor locale . ale admi-
nistraţiei de stat se stabileşte pe funcţii de consiliile
teritoriale ale Frontului Salvării Naţionale.
Art 6 — Organele locale ale administraţiei de stat,
în întregul lor, şi fiecare dintre membrii acestora sînt
răspunzători în faţa consiliilor teritoriale ale Frontu-
lui Salvării Naţionale, precum şi în faţa organelor
administraţiei de stat ierarhic superioare şi a guver-
nului
Art. 7. — In îndeplinirea răspunderilor ce le revin,
organele locale ale administraţiei de stat emit decizii
cu majoritate simplă de voturi ale membrilor acestora,
care se semnează de primar şi se contrasemnează de
secretar
Deciziile de interes general ale organelor locale ale
administraţiei de stat se aduc la cunoştinţa cetăţenilor
prin orice mijloc de publicitate.
In unităţile administrativ-teritoriale locuite şi de
populaţie de altă naţionalitate decît cea română, aceste
decizii se aduc la cunoştinţă cetăţenilor şi în limba
aceiei naţionalităţi.
Art. 8. — Deciziile organelor locale ale administra-
ţiei de stat pot fi anulate de organele ierarhic superi-
oare, atunci cînd consideră că acestea contravin legilor,
decretelor, hotărîrilor guvernului, hotărîrilor consilii-
lor teritoriale care le-au desemnat sau ale celor ierar-
hic superioare.
Art. 9. — Organele locale de specialitate ale admi-
nistraţiei de stat se subordonează atît primăriilor, cît şi
ministerelor şi celorlalte organe centrale de speciali-
tate.
Primăriile au un aparat propriu de specialitate, or-
ganizat potrivit legii.
Art. 10. — Primăriile exercită drepturile şi îndepli-
nesc ebligaţiile pe care Ie au ca persoană juridică ju-
deţul, municipiul, sectorul municipiului Bucureşti, ora-
şul şi comuna.
în executarea bugetului, primarul îndeplineşte atri-
buţiile de ordonator principal de credite.
Art. 11. — Organele locale ale administraţiei de stat
se întrunesc ori de cîte ori este necesar şi cel puţin p
dată pe săptămînă, Iucrînd valabil în prezenţa majori-
tăţii membrilor lor.
Convocarea se face de către primar.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 7 ianuarie 1990.
Nr. 8.
DECRET-LEGE
privind abrogarea unor legi şi decrete
In vederea continuării acţiunii de eliminare din legislaţia ţării a legilor şi decretelor antidemocratice,
administrativist-birocratice, demagogice, profund dăunătoare intereselor poporului român, emise de fostul regim
dictatorial,
Consiliul Frontului Salvării Naţionale decretează:
Articol unic. — Sînt şi rămîn abrogate următoarele
legi şi decrete :
1. Legea nr. 25 din 15 decembrie 1986 privind orga-
nizarea Congresului şi conferinţelor judeţene ale ţără-
nimii, ale tuturor oamenilor muncii din agricultură,
industria alimentară, silvicultură şi gospodărirea ape-
lor, alegerea şi atribuţiile organelor acestora.
2 Decretul nr. 397 din 1 noiembrie 1982 privind în-
fiinţarea, organizarea şi funcţionarea Consiliului Naţio-
nal pentru Gospodărirea Unitară a Fondului Funciar.
3 Decretul nr. 326 din 15 octombrie 1986 privind
instituirea titlului de „Erou al Noii Revoluţii Agrare"
din Republica Socialistă România.
4 Decretul nr. 327 din 16 octombrie 1986 privind
stabilirea criteriilor de conferire a titlului de „Erou
al Noii Revoluţii Agrare" şi a altor distincţii judeţelor
şi unităţilor agricole socialiste, pentru realizări deose-
bite în sporirea producţiei agricole.
5 Decretul nr. 313 din 17 octombrie 1981 privind
unele măsuri referitoare la întărirea autoconducerii şi
autoaprovizionării teritoriale, precum şi la asigurarea
autoaprovizionării în bune condiţii a populaţiei cu
pîine, făină şi mălai.
6. Decretul nr. 245 din 13 iulie 1978 privind apro-
barea statutelor asociaţiilor producătorilor agricoli cu
gospodării individuale din localităţile necooperativi-
zate : Statutul asociaţiei crescătorilor de bovine şi ovine
din localităţile necooperativizate şi Statutul asociaţiei
pomicultorilor din localităţile necooperativizate.
7. Decretul nr. 95 din 9 martie 1982 privind unele
măsuri pentru asigurarea tăierii la greutatea econo-
mică a ovinelor.
8 Decretul nr. 158 din 10 iunie 1988 privii>d unele
măsuri de îmbunătăţire a activităţii de contractare şi
livrare a Iînii — art. 2.
9. Decretul nr. 370 din 7 decembrie 1983 privind
îmbunătăţirea organizării activităţii de con trac care şi
achiziţionare a legumelor şi fructelor — art. 3.
10. Decretul nr. 77 din 10 martie 1980 privind eva-
luarea în cîmp a producţiei agricole vegetale,
11. Decretul nr. 78 din 11 maitie 1986 privind elabo-
rarea şi executarea planurilor de cultură şi de produc-
6
MONITORUL OFICIAL AL ROMÂNIEI Nr. 4
ţie, precum şi a planurilor de producţie în zootehnie
ale unităţilor agricole socialiste, gospodăriilor membri-
lor cooperativelor agricole de producţie şi producăto-
rilor particulari.
12. Decretul nr. 236 din 30 iunie 1986 privind nor-
mativele financiare la produsele agricole vegetale şi
animale din unităţile agricole socialiste.
13. Decretul nr. 362 din 8 decembrie 1981 privind
distanţele de plantare la viţa de vie.
14. Decretul nr. 154/1988 pentru aprobarea măsuri-
lor cu privire la perfecţionarea mecanismului econo-
mico-financiar prin îmbunătăţirea sistemului de for-
mare a preţurilor şi tarifelor — art. 3.
15. Decretul nr. 78 din 7 martie 1988 privind consti-
tuirea, administrarea şi utilizarea Fondului valutar
centralizat al statului.
16. Decretul nr. 163 din 11 iulie 1989 privind unele
măsuri pentru îmbunătăţirea activităţii de comerţ ex-
terior şi cooperare economică internaţională.
17. Decretul nr. 3 din 5 ianuarie 1989 privind unele
măsuri referitoare la negocierea şi semnarea contrac-
telor externe.
18. Decretul nr. 381 din 19 decembrie 1988 privind
unele măsuri pentru îmbunătăţirea organizării unităţi-
lor de comerţ exterior — art. 2-5.
19. Decretul nr. 164 din 8 mai 1979, cu modificările
ulterioare, privind organizarea şi funcţionarea Ministe-
rului Comerţului Exterior şi Cooperării Economice
Internaţionale — art. 21.
20. Decretul nr. 299 din 17 mai 1973 privind consti-
tuirea la Consiliul de Miniştri a Grupului de jurişti
pentru asistenţă juridică în raporturile de comerţ exte-
rior, personalul şi funcţiile acestui grup trecînd în
structura Ministerului Comerţului Exterior, cu aceeaşi
încadrare.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, T ianuarie 1990.
Nr. 8.
DECRETE
DECRET
privind rechemarea şi acreditarea unor ambasadori
Consiliul Frontului Salvării Naţionale decretează:
Art 1. — Ion Bucur se recheamă din calitatea de ambasador extra-
ordinar şi plenipotenţiar al României în Uniunea Republicilor Sovietice
Socialiste.
Art. 2. —> Vasile Şandru se acreditează în calitatea de ambasador
extraordinar şi plenipotenţiar al României în Uniunea Republicilor
Sovietice Socialiste.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 31 decembrie 1989.
Nr. 37.
DECRET
privind eliberarea din funcţie a unor generali
Consiliul Frontului Salvării Naţionale decretează:
Articol unic. — Se eliberează din funcţiile pe care le îndeplinesc
următorii generali :
— generalul-colonel Vlad Nicolae Iulian, din funcţia de ministru se-
cretar de stat şi şef al Securităţii Statului ;
— generalul-locotenent Stamatoiu Vasile Aristotel, din funcţia d*
adjunct al ministrului de interne ;
— generalul-maior Bucurescu Nicolae Gianu, din funcţia de adjunct
al ministrului de interne.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 6 ianuarie 1990.
Nr. 25.
MONITORUL OFICIAL AL ROMÂNIEI Nr. 4
7
DECRET
privind trecerea în rezervă a unor generali
Consiliul Frontului Salvării Naţionale decretează :
Articol unic. — Se trec în rezervă prin aplicarea art. 43 lit. 1) din
Statutul corpului ofiţerilor următorii generali :
— generalul-colonel Vlad Nicolae Iulian
-— generalul-locotenent Stamatoiu Vasile Aristotel
— generalul-locotenent Vasile Alexandru Gheorghe
— generalul-maior Bucurescu Nicolae Gianu
— generalul-maior Neagoe Petre Marin.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 6 ianuarie 1990.
Nr. 26.
DECRET
privind trecerea în rezervă a unor generali
Consiliul Frontului Salvării Naţionale decretează:
Articol unic. — Se trec în rezervă prin aplicarea art. 43 lit. I) din
Statutul corpului ofiţerilor următorii generali :
— generalul-maior Bucur Nicolae Gheorghe
— generalul-maior Macri Vasile Emil
— generalul-maior Moţ Persida Ioan
— generalul-maior Ţencu Petre Alexandru.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 6 ianuarie 1990.
Nr. 27.
HOTĂRÎRI ALE GUVERNULUI
HOTĂRÎRE
privind numiri în funcţia de adjunct al ministrului sportului
Guvernul României hotărăşte :
Articol unic. — Dinu Cornel şi Ispas Mihail se numesc în funcţia
de adjunct al ministrului sportului.
PRIM-MINISTRU
Î*ETRE ROMAN
Bucureşti, 7 ianuarie 1990.
Nr. 23.
8 MONITORUL OFICIAL AL ROMÂNIEI Nr. 4
HOTÂRÎRE
privind numirea în funcţia de adjunct al ministrului
transporturilor şi şef al Departamentului aviaţiei civile
Guvernul României hotărăşte:
Articol unic. — Prunariu Dumitru Dorin se numeşte în funcţia de
adjunct al ministrului transporturilor şi şef al Departamentului aviaţiei
civile.
PRIM-MINISTRU
PETRE ROMAN
Bucureşti, 7 ianuarie 1990.
Nr. 24.
______EDITOR ; CONSILIUL FRONTULUI SALYARIl NAT ION A LE
Adresa pentru publicitate : Combinatul poiigraftc Bucureşti - Biroul de publicitate şl difuzare
pentru Monitorul Oficial, Bucureşti, str. Blanduziel nr. 1, sectorul î, telefon U.77.0Î.
Tiparul :   Combinatul   poligrafic   Bucureşti   -   Atelierul   „Monitorul   Oficial",   Bucureşti, Preţul 1,50 lei
str. Jiului  nr.  163,  telefon  68.55 58.
Monitorul Oficia] al României nr, i/1990 conţine 8 pagini.