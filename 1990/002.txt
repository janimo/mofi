MONITORUL OFICIAL
AL
ROMÂNIEI
Anul II — Nr. 2
COMUNICATE, DECRETE-LEGE, DECRETE,
HOTARlRI ALE GUVERNULUI ŞI ALTE ACTE
Vineri, 5 ianuarie 1990
SUMAR
Nr.
Pagina
Biroul Executiv al Consiliului Frontului Salvării
Naţionale s-a întîlnit cu preşedinţii consiliilor
judeţene..........1—2
DECRETE-LEGE
3. — Decret-lege privind amnistierea unor infracţiuni
şi graţierea unor pedepse ...... 2
DECRETE
16. — Decret privind trecerea în subordinea Ministeru-
lui Apărării Naţionale a Spitalului „Elias" şi a
Oficiului farmaceutic nr. 3...... 3
17 — Decret privind abrogarea Decretului nr. 411/1978 3
18 — Decret privind rechemarea unor generali în
cadrele active ale Ministerului Apărării Naţionale 3
19 — Decret privind numirea în funcţie a unor
generali din Ministerul Apărării Naţionale .     <f 4
8
10,
n
12
13
HOTĂRlKI ALE GUVERNULUI
ÎÎ£: Pagina
— Hotărîre privind numiri în funcţia de adjunct
al ministrului poştelor şi telecomunicaţiilor .     . 4
— Hotărîre privind numirea primului-adjunct al
ministrului finanţelor....... 4
— Hotărîre privind numirea preşedintelui Băncii
pentru Agricultură şi Industrie Alimentară .     . 5
— Hotărîre privind numirea prim-vicepreşedintelui
Băncii de  Investiţii......, 5
— Hotărîre privind eliberarea din funcţia de vice-
preşedinte ai Băncii Naţionale a României .     . 5
— Hotărîre privind numirea prim-vicepreşedintelui
Băncii Naţionale a României ..... S
14. — Hotărîre   privind   numirea vicepreşedintelui
Băncii Române de  Comerţ Exterior .     . 8
15. — Hotărîre   privind   eliberarea   din   funcţia de
preşedinte al Casei de Economii şi Consemnaţiuni 6
— Hotărîre privind numirea preşedintelui Casei
de Economii şi Consemnaţiuni ■     .     , 8
16.
Biroul Executiv al Consiliului Frontului Salvării Naţionale
s-a întîlnit cu preşedinţii consiliilor judeţene
Joi, 4 ianuarie 1990, la Bucureşti a avut loc o întîl-
nire de lucru a Biroului Executiv şi a altor membri ai
Consiliului Frontului Salvării Naţionale cu preşedinţii
consiliilor judeţene ale Frontului Salvării Naţionale.
Intîlnirea a fost prezidată de Ion Iliescu, preşedintele
Consiliului Frontului Salvării Naţionale.
Primul-ministru, Petre Roman, a prezentat o infor-
mare din partea guvernului privind situaţia din eco-
nomia ţării şi măsurile angajate în direcţia normalizării
activităţii în toate sectoarele, definitivării şi înfăptuirii
planului pe primul trimestru al anului. S-a subliniat că
între preocupările esenţiale ale acestei perioade se
înscriu fundamentarea serioasă a obiectivelor de plan,
asigurarea resurselor de energie şi materii prime cores-
punzătoare, regîndirea şi modernizarea proceselor
tehnologice.
Au fost înfăţişate preocupările şi acţiunile concrete
desfăşurate în vederea aprovizionării populaţiei, sporirii
cantităţilor de produse destinate fondului pieţei,
îndeosebi a celor alimentare de bază, precum şi la
bunuri de consum de folosinţă îndelungată. S-a
informat, de asemenea, în legătură cu urgenţele exis-
tente în domeniile investiţiilor, reparaţiilor capitale ale
instalaţiilor pe durata iernii, utilării şi echipării unor
sectoare importante ale economiei naţionale. O grija
deosebită este acordată de guvern ereării condiţiilor în
vederea respectării întocmai a duratei şi programului
de lucru prevăzut,
în cadrul şedinţei, Dumitru Mazilu, prim-vicepre-
şedinte al Consiliului Frontului Salvării Naţionale, a
informat despre principiile ce stau la baza proiectelor
noii Constituţii şi noii legi electorale, precum şi a
stadiului redactării acestora.
în continuare, au fost dezbătute pe larg proiectele
de documente referitoare la constituirea, organizarea şi
funcţionarea consiliilor Frontului Salvării Naţionale la
nivelul judeţelor, oraşelor şi comunelor, în cadrul unită-
ţilor economice şi social-culturale.
Reprezentanţii consiliilor judeţene ale frontului au
vorbit despre felul în care cetăţenii patriei, tineri şi
vîrstnici, trăiesc bucuria revoluţiei, a schimbărilor şi
libertăţilor democratice pe care le cunoaşte ţara, despre
felul cum se acţionează, cu maturitate, în sprijinul
soluţionării tuturor aspectelor ce privesc munca şi viaţa
nouă a oamenilor.
Pa parcursul întîlnirii şi la încheierea acesteia pre-
şedintele Consiliului Frontului Salvării Naţionale, Ion
2
MONITORUL OFICIAL AL ROMÂNIEI N r. 2
Iliescu, s-a referit la aspectele prioritare în momentul
de faţă. Un loc important în sublinierile făcute a fost
consacrat bunei desfăşurări, la toate nivelurile, a acti-
vităţii consiliilor Frontului Salvării Naţionale, concen-
trării acestora asupra problemelor cu adevărat esen-
ţiale, adoptării, în orice împrejurare, de soluţii temeinic
fundamentate.
Insistînd asupra însemnătăţii pe care o are func-
ţionarea normală şi eficientă a unităţilor economice,
buna aprovizionare a populaţiei, preşedintele Ion Iliescu
a atras atenţia în legătură cu necesitatea ca Frontul
Salvării Naţionale să vegheze la asigurarea ordinii
publice, a unui climat de linişte deplină, de siguranţă
pentru toţi cetăţenii ţării.
DECRETE-LEGE
DECRET-LEGE
privind amnistierea unor infracţiuni şi graţierea unor pedepse
Consiliul Frontului Salvării Naţionale decretează:
Art. 1. — Se amnistiază infracţiunile politice pre-
văzute în Codul penal şi în legile speciale săvîrşite
după data de 30 decembrie 1947.
Prin infracţiuni politice, în sensul prezentului decret-
lege, se înţeleg faptele care au avut drept scop :
a) exprimarea protestului împotriva dictaturii şi cul-
tului personalităţii, împotriva terorii şi abuzului de
putere din partea celor ce au deţinut puterea politică ;
b) respectarea drepturilor şi libertăţilor fundamen-
tale ale omului, obţinerea de drepturi civile şi politice,
economice, sociale şi culturale, înlăturarea măsurilor
discriminatorii ;
c) obţinerea oricăror alte revendicări democratice.
Dispoziţiile alin. 1 se aplică în mod corespunză-
tor contravenţiilor comise în scopurile arătate în acest
articol.
Art. 2. — Se amnistiază infracţiunile pentru care
Codul penal sau legile speciale prevăd o pedeapsă pri-
vativă de libertate pînă la 3 ani inclusiv sau amendă.
Art. 3. — Se graţiază în întregime pedepsele cu
închisoare pînă la 3 ani inclusiv sau cu amendă, aplicate
de instanţa de judecată,' precum şi măsura trimiterii
într-o şcoală de muncă şi reeducare luată faţă de
minori.
Art. 4. — De prevederile art. 2 şi 3 nu beneficiază
recidiviştii, cei care au săvîrşit infracţiuni de omor,
tîlhărie, vătămare corporală gravă, viol, distrugere
calificată, luare de mită, arestare nelegală şi cercetare
abuzivă, supunere la rele tratamente, represiune
nedreaptă, evadare, precum şi orice infracţiuni
sancţionate de lege cu pedeapsa închisorii de 10 ani sau
mai mare.
Art. 5. — în cauzele aflate în curs de urmărire
penală sau de judecată privind infracţiunile care nu
se amnistiază potrivit art. 1 şi 2, procesul penal va
începe sau, după caz, va continua, iar după stabilirea
pedepsei se va face aplicarea prevederilor prezentului
decret-lege referitoare la graţiere.
Art. 6. — Prevederile   prezentului   decret-lege cu"
privire îa amnistie se aplică, în mod corespunzător,
faptelor prevăzute de legea penală şi abaterilor date,
prin lege, în competenţa comisiilor de judecată.
Art. 7. — Faptele care, potrivit art. 18* din Codul
penal, nu prezintă gradul de pericol social al unei in-
fracţiuni nu se mai sancţionează, iar amenzile şi cele-
lalte sancţiuni cu caracter administrativ aplicate pentru
asemenea fapte nu se mai execută în măsura în care
nu au fost executate.
Art. 8. — Sancţiunile contravenţionle nu se mai
aplică, iar în cazul în care au fost aplicate, nu se mai
execută.
. Art. 9. — Cei graţiaţi, care în decurs de 3 ani
săvîrşesc o infracţiune intenţionată; vor executa, pe
lîngă pedeapsa stabilită pentru acea infracţiune, şi
pedeapsa neexecutală ca urmare a aplicării prezentului
decret-lege.
Art. 10. — Pe lîngă fiecare penitenciar şi şcoală
specială de, muncă şi reeducare se instituie comisii for-
mate din delegaţi ai organelor de justiţie, procuratură
şi poliţie, care vor face propuneri motivate de graţiere
individuală şi pentru alţi condamnaţi care nu benefi-
ciază de prevederile prezentului decret-lege, dar care,
în cursul executării pedepsei, au avut o comportare
bună, dînd dovezi temeinice de îndreptare.
Art. 11. — Dispoziţiile prezentului decret-lege se
aplică numai faptelor comise pînă la data de 22 decem-
brie 1989 inclusiv.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 4 ianuarie 1990.
Nr. 3.
MONITORUL OFICIAL AL ROMÂNIEI Nr. 2
DECRETE
3
DECRET
privind trecerea în subordinea Ministerului Apărării Naţionale
a Spitalului „Elias" şi a Oficiului farmaceutic nr. 3
Consiliul Frontului Salvării Naţionale decretează :
Articol unic. — Pe data prezentului decret Spitalul „Elias" şi Oficiul
farmaceutic nr. 3, împreună cu unităţile subordonate, structura, bugetul,
personalul, construcţiile şi imobilele aferente cu dotarea şi mobilierul
acestora, trec din subordinea Ministerului Sănătăţii în subordinea Minis-
terului Apărării Naţionale.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 4 ianuarie 1990.
Nr. 16.
DECRET
privind abrogarea Decretului nr. 411/1978
Consiliul Frontului Salvării Naţionale decretează:
Articol unic. — Decretul nr. 411/1978 privind acordarea gradelor
de ofiţeri şi generali, precum şi înaintarea ofiţerilor şi generalilor în
gradele următoare, se abrogă.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 4 ianuarie 1990.
Nr. 17.
DECRET
privind rechemarea unor generali în cadrele active ale
Ministerului Apărării Naţionale
Consiliul Frontului Salvării Naţionale decretează:
Articol unic. — Pe data prezentului decret se recheamă în cadrele
active ale Ministerului Apărării Naţionale următorii generali :
— generalul-colonel în rezervă Ion Petre Gheorghe
— generalul-colonel în rezervă Nicolescu Voinea Marin
— generalul-Iocotenent în rezervă Şuţa Aurel Ion
— generalul-maior în rezervă Drăghici Tudor Grigorie
— generalul-maior în rezervă Dumitru Ion Dumitru
— generalul-maior în rezervă Truţă Emilian Florian.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 4 ianuarie 1990.
Nr. 18,
4 MONITORUL OFICIAL AL ROMÂNIEI N r. 2
DECRET
privind numirea în funcţie a unor generali din
Ministerul Apărării Naţionale
Consiliul Frontului Salvării Naţionale decretează :
Articol unic. ■— Se numesc în funcţia de adjunct al ministrului
apărării naţionale următorii generali :
— generalul-colonel Logofătu Dumitru Gheorghe
— generalul-colonel Nicolescu Voinea Marin.
PREŞEDINTELE
CONSILIULUI FRONTULUI SALVĂRII NAŢIONALE
ION ELIESCU
Bucureşti, 4 ianuarie 1990.
Nr. 19.
HOTĂRÎRI ALE GUVERNULUI
HOTĂRlRE
privind numiri în funcţia de adjunct al ministrului poştelor
şi telecomunicaţiilor
Guvernul României hotărăşte:
Articol unic. — Se numesc în funcţia de adjunct al ministrului poşte-
lor şi telecomunicaţiilor următorii :
1. Chirică Vintilă Andrei
2. Pricope Vasile Dan.
PRIM-MINISTRU
PETRE ROMAN
Bucureşti, 4 ianuarie 1990.
Nr. 8.
HOTĂRÎRE
privind numirea primului-adjunct al ministrului finanţelor
Guvernul României hotărăşte :
Articol unic. — Stolojan Theodor-Dumitru se numeşte prim-adjunct
al ministrului la Ministerul Finanţelor începînd cu data de 29 decembrie
1989.
PRIM-MINISTRU
PETRE ROMAN
Bucureşti, 4 ianuarie 1990.
Nr. 9.
MONITORUL OFICIAL AL ROMÂNIEI Nr. 2 5
HOTĂRÎBE
privind numirea preşedintelui Băncii pentru Agricultură
şi Industrie Alimentară
Guvernul României hotărăşte:
Articol unic. — Ruşinaru Ion se numeşte preşedinte al Băncii pentru
Agricultură şl Industrie Alimentară începînd cu data de 29 decembrie
1989.
PRIM-MINISTRU
PETRE ROMAN
Bucureşti, 4 ianuarie 1990.
Nr. 10.
HOTĂRÎRE
privind numirea prim-vicepreşedintelui Băncii de Investiţii
Guvernul României hotărăşte :
Articol unic. — luga Cornel se numeşte  prim-vicepreşedinte al
Băncii de Investiţii începînd cu data de 30 decembrie 1989.
PRIM-MINISTRU
PETRE ROMAN
Bucureşti, 4 ianuarie 1990.
Nr. 11.
HOTĂRÎRE
privind eliberarea din funcţia de vicepreşedinte
al Băncii Naţionale a României
Guvernul României hotărăşte :
Articol unic. — Se eliberează din funcţia de vicepreşedinte al Băncii
Naţionale a României Mihai Diamandopol, în vederea pensionării.
PRIM-MINISTRU
PETRE ROMAN
Bucureşti, 4 ianuarie 1990.
Nr. 12.
HOTĂRÎRE
privind numirea prim-vicepreşedintelui
Băncii Naţionale a României
Guvernul României hotărăşte :
Articol unic. — Se numeşte în funcţia de prim-vicepreşedinte al
Băncii Naţionale a României Gheorghe Stroe.
PRIM-MINISTRU
PETRE ROMAN
Bucureşti, 4 ianuarie 1990.
Nr. 13.
MONITORUL OFICIAL AL ROMÂNIEI Nr. 2
HOTÂRlRE
privind numirea vicepreşedintelui
Băncii Române de Comerţ Exterior
Guvernul României hotărăşte :
Articol unic. — Se numeşte în funcţia de vicepreşedinte al Băncii
Române de Comerţ Exterior Dan Corneliu Pascariu.
PRIM-MINISTRU
PETRE ROMAN
Bucureşti, 4 ianuarie 1990.
Nr. 14.
HOTĂRÎRE
privind eliberarea din funcţia de preşedinte
al Casei de Economii şi Consemnaţiuni
Guvernul României hotărăşte :
Articol unic. — Se eliberează din funcţia de preşedinte al Casei da
Economii şi Consemnaţiuni Fopovici Mircea, în vederea pensionării.
PRIM-MINISTRU
PETRE ROMAN
Bucureşti, 4 ianuarie 1990.
Nr. 15.
HOTĂRÎRE
privind numirea preşedintelui Casei de Economii
şi Consemnaţiuni
Guvernul României hotărăşte :
Articol unic. — Se numeşte în funcţia de preşedinte al Casei de
Economii şi Consemnaţiuni Eremia Nicolae.
PRIM-MINISTRU
PETRE ROMAN
Bucureşti, 4 ianuarie 1990.
Nr. 16.
EDITOR : CONSILIUL FRONTULUI SALVĂRII NAŢIONALI?
Adresa pentru publicitate : Combinatul poligrafie Bucureşti - Biroul de publicitate şi difuzare
pentru Monitorul Oficial, Bucureşti, str. Blanduziei nr. t, sectorul 2, telefon 11 77 02.                                                        I 40 816
Tiparul :   Combinatul   poligrafic   Bucureşti   —   Atelierul    „Monitorul   Oficia!",   Bucureşti, Preţul 1 50 lei S_
Str.  Jiului  nr.   163,  telefon   63 55 58.
Monitorul Oficial al României nr, S/1990  conţine 6 pagini.