MONITORUL OFICIAL
AL
ROMÂNIEI
Anul II — Nr. 1
COMUNICATE, DECRETE-LEGE, DECRETE,
HOTĂRIRI ALE GUVERNULUI ŞI ALTE ACTE
Miercuri, 3 ianuarie 1990
SUMAR
Nr. Pagina.
Discursul rostit cu prilejul Anului Nou de preşedintele
Consiliului Frontului Salvării Naţionale, Ion
Iliescu, la posturile româneşti de radio şi tele-
viziune .............î—3
DECRETE-LEGE
1. — Decret-lege privind unele măsuri ca urmare
a Încetării activităţii sau reorganizării unor organe
centrale şi locale de stat...... 4
2. — Decret-lege cu privire la organizarea adunări-
lor public©......... 4
DECRETE
1. — Decret privind desfiinţarea unor organe centrala 5
2. — Decret privind desfiinţarea Consiliului Orga-
nizării Economico-Sociale...... 5
3. — Decret privind desfiinţarea Consiliului Central
de Control Muncitoresc al Activităţii Economice
şi   Sociale......... 5
4. — Decret privind desfiinţarea Comitetului pentru
Problemele   Consiliilor   Populare   .... 5
5. — Decret privind desfiinţarea Ministerului Con-
tractării şi Achiziţionării Produselor Agricole 6
6. — Decret privind desfiinţarea Comitetului de Stat
pentru Energia Nucleară şi înfiinţarea Institutului
de   fizică   atomică......... 6
7. — Decret privind înfiinţarea Ministerului Comer-
ţului   Exterior 7
Nr.
9.
10.
11.
13.
13.
14.
15.
Pagina
7
7
—■ Decret privind înfiinţarea Ministerului Trans-
porturilor şi Ministerului Poştelor şi Telecomu-
nicaţiilor .    . _.......
— Decret privind înfiinţarea Ministerului Geolo-
giei ... .....
— Decret privind înfiinţarea, organizarea şi func-
ţionarea Institutului Naţional de Cercetări Econo-
mice ........." 8
— Decret privind numirea ministrului minelor 8
— Decret privind numirea lui Vasile Voloşeniuc
în funcţia de preşedinte al Băncii Române de
Comerţ Exterior........ 8
— Decret pentru modificarea Decretului nr. 444/
1972 privind organizarea şi funcţionarea Ministeru-
lui Apărării Naţionale...... 9
— Dâcret   privind   numirea   unui   adjunct al
ministrului afacerilor externe..... 9
— Decret privind unele numiri în funcţie     .     î 9
HOTĂRÎRI  ALE GUVERNULUI
— Hotărîte privind unele   eliberări  din  funcţie 10
— Hotărîre privind numiri în funcţia de adjunct
al ministrului economiei naţionale  .... 10
— Hotărîre privind trecerea Trustului-antrepriză
generală „Energoconstrucţia* din cadrul Ministe-
rului Construcţiilor Industriale in subordinea
Ministerului Energiei Electrice..... 11
— Hotărîre   privind   înfiinţarea   şi organizarea
întreprinderii de comerţ exterior „Mercur"     . 11
— Hotărîre privind asigurarea interimatului la
Minislerul Turismului....... 12
— Hotărîre privind numiri în funcţia de adjunct
al ministrului transporturilor .     .     .     t     . 12
DISCURSUL
rostit cu prilejul Anului Nou de preşedintele Consiliului Frontului Salvării Naţionale,
Ion IKescu, Ia posturile româneşti de radio şi televiziune
Stimaţi cetăţeni ai României,
Ne apropiem de sfîrşitul unui an care peniru ţara
noastră a marcat un moment de cotitură istorică.
Prin voinţa neclintită a maselor şi acţiunea hotărîtă
a tineretului a fost răsturnată dictatura personală a lui
Ceauşescu care a adus daune enorme ţării şi suferinţe
fără seamăn poporului român.
După ani îndelungaţi de acumulare a unor profunde
tensiuni sociale, o veritabilă explozie a nemulţumirilor
şi mîniei populare a obligat dictatorul să fugă. Dar el
nu a mai putut scăpa de pedeapsa inevitabilă meritată.
Din păcate, această eliberare s-a obţinut printr-un
dureros tribut de sînge". Monstruosul aparat de repre-
siune conceput şi organizat în slujba dictatorului a des-
chis focul asupra manifestanţilor la Timişoara şi apoi,
după fuga dictatorului, formaţiuni de terorişti au acţio-
nat în Capitală şi în alte oraşe din ţară în scopul desta-
bilizării noii puteri — generată spontan de mişcarea de
masă —, putere care abia s-a înfiripat.
2
MONITORUL  OFICIAL  AL ROMÂNIEI  Nr. 1
însă orice încercări ale rămăşiţelor vechiului regim
nu mai sînt în stare să întoarcă roata istoriei. Procesul
care a avut loc este ireversibil. Revoluţia populară a
învins şi va rămîne invincibilă.
Doresc să mă folosesc de acest prilej pentru a aduce
un profund omagiu tuturor celor ce s-au sacrificat pen-
tru cauza revoluţiei, tuturor celor ce au participat activ
la asaltul şi înlăturarea dictaturii. încă o dată doresc
să repet preţuirea ce se cuvine acordată armatei noas-
tre si formaţiunilor Ministerului de Interne, care au
rămas fidele poporului şi au apărat revoluţia.
Faptul cel mai remarcabil al acestei cotituri revolu-
ţionare este consensul larg al întregului popor, exprimat
şi în adeziunea largă la platforma Frontului Salvării
Naţionale — expresie a voinţei populare pentru recon-
strucţie şi reînnoirea României.
O dată cu intrarea în noul an, dorim să păşim într-o
nouă etapă a procesului revoluţionar. Mcnţinînd în
continuare vigilenţa împotriva tuturor celor care ar
încerca să împiedice procesul de renaştere a prii tre-
buie să ne concentrăm spre obiectivele constructive
ale revoluţiei.
Pentru a sublinia caracterul profund popular şi uma-
nist al noului regim care a luat naştere, Consiliul Fron-
tului Salvării Naţionale a decis abolirea pedepsei cu
moartea — în consens cu propunerile venite din mase
şi cu gîndul exprimat de un grup de studenţi că „cei
doi dictatori au fost ultimele persoane care meritau
această soartă". Aceasta nu înseamnă slăbirea vigi-
lenţei — toţi cei vinovaţi de crime vor avea parte de
o judecată dreaptă.
Una din primele preocupări ale noii puteri — aşa
cum s-a putut vedea în aceste zile —• a fost anularea
legilor antipopulare impuse de vechiul regim, ca şi un
prim set de măsuri în vederea îmbunătăţirii condiţiilor
de viaţă ale oamenilor :
—■ au fost anulate prevederile legale care încorsetau
activitatea unităţilor economice — ca un prim pas spre
înlăturarea centralismului excesiv şi ca un început de
descentralizare ;
— au fost abrogate legi şi decrete care lezau grav
libertăţile individului, drepturile omului ;
— au fost luate măsuri concrete pentru îmbunătă-
ţirea aprovizionării populaţiei cu alimente, energie,
căldură. Cantităţile de energie electrică şi gaze natu-
rale alocate populaţiei, în această perioadă, sînt cu
40—50 la sută mai mari decît în perioada corespunză-
toare anului trecut;
— au fost sistate exporturile de alimente şi se li-
vrează către unităţile comerciale stocurile existente în
întreprinderile industriei alimentare, uşoare şi altor
ramuri producătoare de bunuri de consum ;
— s-a prevăzut realizarea unor importuri de bunuri
de consum ;
-— a fost redus tariful energiei electrice livrate popu-
laţiei şi urmează reducerea celui de gaze naturale
(la 1 leu/mc) ;
•— s~a hotărît sistarea unor lucrări de investiţii costi-
sitoare promovate fără studii de fundamentare econo-
mică, la indicaţia fostului dictator — bolnav de me-
galomanie.
Voi cita doar cîteva din ele :
— amenajarea rîului Argeş pentru navigaţie şi alte
folosinţe (aşa-nurnitul canal Dunăre-Bucureşti) — cu
o valoare totală de peste 25 miliarde lei — din care
s-au executat cea 11 miliarde lei ;
— sistemul hidrotehnic Dunăre-Jiu-Argeş — cu o
valoare de peste 4 miliarde ;
— construirea zonei libere în Portul Constanţa —
20 miliarde ;
— Centrala termoelectrică pe şisturi Anina — 11,3
miliarde {din care s-au executat 7,6 miliarde) ;
— lucrările de la Casa Republicii au însumat pînâ
acum peste 6 miliarde lei.
La acestea se adaugă multe alte obiective din
minerit, metalurgie, chimie şi alte ramuri — care se
vor sista, urmînd să se analizeze minuţios eficienţa lor.
Mijloacele eliberate vor fi îndreptate spre repararea
obiectivelor distruse sau deteriorate de contrarevoluţie
în Capitală şi alte oraşe din ţară.
Guvernul a primit sarcina să studieze şi să prezinte
măsuri pentru trecerea, în cursul lunii martie, la săptă-
mîna de lucru de 5 zile.
Totodată, conducerea Consiliului Frontului Salvării
Naţionale şi guvernul au decis o serie de măsuri în
sprijinul agriculturii şi al ţărănimii :
— verificînd raportările false cu privire la produc-
ţia agricolă a acestui an — pe care le trîmbiţa cu emfază
dictatorul — putem informa că producţia de cereale
însumează nu 60 milioane tone, ci doar 16,9 milioane
tone.
Producţiile medii pe ţară reale sînt următoarele :
— grîu, secară, 3 170 kg/ha faţă de 8 180 ;
— orz 4 645 kg/ha faţă de 7 380 ;
—- porumb boabe 1 943 kg/ha faţă de 16 500 kg
ştiuleţi ;
— floarea-soarelui 1 301 kg/ha faţă de 5 635 ;
— sfeclă de zahăr 24 700 kg/ha faţă de 100 000 *,
— cartofi de toamnă 14 130 kg/ha faţă de 81 296.
Era clar pentru toată lumea că euforia minciunii de
care era cuprins despotul a dus la nişte cifre aberante,
incredibile.
Dorim să curmăm o dată pentru totdeauna minciuna
în practica economică şi de stat cu sancţionarea severă
a tuturor celor ce vor încerca să o mai practice !
întreaga noastră politică economică şi socială trebuie
să se bazeze pe cunoaşterea reală a lucrurilor, pe ade-
văr.
Pentru a stimula unităţile agricole şi ţărănimea, în
anul agricol 1990, consiliul frontului şi guvernul au
stabilit încă de acum cîteva măsuri practice :
1. Atribuirea de terenuri arabile în folosinţă agri-
colă îndelungată membrilor cooperativelor agricole din
zonele de deal-munte şi preorăşeneşti, slab dezvoltate
economic, precum şi altor locuitori din comuna sau sa-
tele respective.
Suprafeţele arabile se vor atribui persoanelor arrte de
muncă care pot lucra şi obţine producţii bune, fără a
angaja forţă de muncă.
— Suprafeţele de păşuni şi fineţe vor fi folosite ca
păşuni comunale.
— Cooperativele agricole din aceste zone pot face
acţiuni de cooperare, pe bază de contract, cu membrii
cooperatori care doresc să preia animale în exoloatare,
cu condiţia să livreze minimum 70 la sută din producţia
obţinută unităţilor contractanta,
MONITORUL OFICIAL
AL ROMÂNIEI  Nr. 1
3
Animalele care nu se vor prelua prin aceste acţiuni
de cooperare sau nu pot fi ţinute de cooperative pot fi
vîndute altor unităţi agricole.
2. Adunările generale ale cooperativelor agricole de
producţie din celelalte zone ale ţării pot hotărî mărirea
loturilor în folosinţă pînă la 5 000 metri pătraţi, de
fiecare membru cooperator sau mecanizator şi alţi lu-
crători din S.M.A., cu obligaţia ca aceştia să efectueze
volumul de muncă stabilit de acestea.
De asemenea, adunările generale pot atribui loturi
în folosinţă în condiţiile de mai sus şi celor care doresc
să se întoarcă în sat şi să devină membri cooperatori.
Adunările generale pot atribui loturi în folosinţă pînă
la 2 500 metri pătraţi pe familie şi altor persoane care
locuiesc în comună sau în oraşele învecinate şi nu sînt
membri cooperatori, dar care se obligă să plătească o
taxă şi să cultive bine pămîntul.
-— Unităţile agricole de stat pot atribui în folosinţă
lucrătorilor terenuri agricole de pînă la 5 000 metri
pătraţi din suprafaţa proprie sau a unităţilor agricole
cooperatiste sau de stat unde aceştia îşi au domiciliul
stabil, cu aprobarea acestora.
3. în zonele cooperativizate, terenul aferent casei de
locuit, anexelor gospodăreşti şi curtea din jurul acestora
constituie proprietate particulară a deţinătorilor, cu
drept de moştenire şi înstrăinare.
La stabilirea suprafeţei acestor curţi se va ţine seama
de situaţia existentă înainte de apariţia legilor nr. 58
şi nr. 59 din anul 1974.
Această suprafaţă, împreună cu lotul dat în folosinţă,
nu va depăşi suprafaţa de 6 000 metri pătraţi pentru
deţinătorul casei de locuit.
S-au stabilit, de asemenea, cîteva măsuri cu privire
la vînzarea produselor.
4. Deţinătorii de terenuri în folosinţă agricolă sau
în proprietate particulară pot să-şi vîndă în mod liber
fără preţuri de mercurial produsele obţinute de pe
aceste suprafeţe atît pe piaţă cît şi pe bază de contracte
încheiate cu unităţi specializate, în condiţii reciproc
avantajoase.
De asemenea, deţinătorii de animale şi păsări pot
valorifica produşii şi produsele obţinute de la acestea,
în mod liber şi fără preţ de mercurial, dacă şi-au în-
deplinit obligaţiile asumate prin contract.
Tăierea bovinelor se poate face numai în abatoarele
autorizate.
5. Statul, prin staţiunile de mecanizare a agriculturii
şi alte unităţi ale sale, va sprijini pe toţi deţinătorii
de terenuri agricole prin executarea de lucrări meca-
nizate cu plata în natură şi în bani.
Totodată, producătorii agricoli vor fi sprijiniţi prin
unităţi specializate să-şi procure seminţe, material să-
ditor, îngrăşăminte, substanţe de combatere, reprodu-
cători, material seminal, furaje, utilaje de uz gospodă-
resc şi să primească asistenţă tehnică.
Stimaţi compatrioţi,
Situaţia moştenită de la vechiul regim — în economie
şi în viaţa socială — este grea. In perioada următoare
vom avea de escaladat numeroase greutăţi pentru a
însănătoşi economia ţării. Va trebui să muncim cu în-
cordare, uniţi, pentru a asigura înfrîngerea tuturor gre-
utăţilor, reconstrucţia şi propăşirea economiei naţionale.
Doar uniţi vom putea învinge în continuare. Este ape-
lul pe care Frontul Salvării Naţionale îl adresează
întregii ţări cu convingerea că el va avea un larg
ecou în toate straturile populaţiei
Trebuie să fie clar pentru noi toţi că nu e suficientă
înlăturarea tiraniei şi cucerirea libertăţii — cu mult
mai grea este consolidarea acestor cuceriri şi activitatea
practică pentru propăşirea ţării.
Consiliul Frontului Salvării Naţionale, concomitent
cu elaborarea proiectului noii constituţii şi a legii elec-
torale, în vederea organizării alegerilor libere în pri-
măvară, aşa cum s-a angajat, va acţiona în continuare
atît pentru rezolvarea unor probleme concrete imediate
ale vieţii economice şi sociale, în folosul oamenilor, cît
şi pentru elaborarea liniilor directoare ale strategiei
economice de perspectivă — pentru a pune economia
ţării pe baze sănătoase, în concordanţă cu legile eco-
nomice şi cu realităţile ţării noastre.
O linie călăuzitoare în tot ce întreprinde Frontul
Salvării Naţionale trebuie să fie promovarea democra-
ţiei în toate sferele vieţii sociale, o veritabilă partici-
pare a maselor la actul decizional şi controlul lor asu-
pra factorilor de conducere. Vom promova, de aseme-
nea, activ ideile programatice ale frontului privind
realizarea unui larg pluralism politic, de natură nouă,
nu bazat doar pe existenţa mai multor partide, ci pe
o veritabilă afirmare a unui larg cadru democratic, în
care să se poată afirma toate tendinţele, toate intere-
sele şi toate valorile, să poată fi atrase la munca con-
structivă toate forţele creatoare ale ţării.
In promovarea acestor idei nu sîntem sclavii nici
unei ideologii, nici unor idei preconcepute, nici unor
modele prefabricate. Dorim să purtăm un dialog des-
chis, continuu cu toate forţele, cu toţi cei interesaţi în
propăşirea României, indiferent de culoare politică, de
naţionalitate sau de convingeri religioase.
Dorim să cireăm condiţii optime pentru înlăturarea
tuturor îngrădirilor, a tuturor surselor de tensiuni şi
neînţelegeri, pentru o conlucrare cu adevărat frăţească
între toate naţionalităţile care convieţuiesc pe terito-
riul României.
In viaţa internaţională România se va afirma cu
demnitate ca promotoare a ideilor de pace şi colaborare
internaţională. Ne vom respecta toate obligaţiile inter-
naţionale atît faţă de vecini, cît şi faţă de tratatele şi
organizaţiile internaţionale din care facem parte. Tot-
odată, vom promova o largă deschidere spre lume, înlă-
turînd toate îngrădirile impuse de vechiul regim, dez-
voltînd activ colaborarea, în primul rînd cu ţările euro-
pene, dar si cu restul statelor lumii.
Cetăţeni şi cetăţene,
Fie ca anul 1990, ultimul an al deceniului al nouă-
lea al acestui secol, să marcheze în viaţa României,
a poporului român, un veritabil salt într-o nouă etapă
de progres şi bunăstare, o înnoire radicală în viaţa eco-
nomică, socială şi spirituală a ţării.
In numele Consiliului Frontului Salvării Naţionale
doresc să exprim, şi pe această cale, tuturor cetăţenilor
României — tineri şi vîrstnici, bărbaţi, femei şi copii —
La mulţi ani!
MONITORUL OFICIAL AL ROMÂNIEI  Nr. 1
DECRETE-LEGE
DECRET-LEGE
privind unele măsuri ca urmare a încetării activităţii
sau reorganizării unor organe centrale şi locale de stat
Consiliul Frontului Salvării Naţionale decretează :
Art. 1. — Persoanele din aparatul organelor centrale şi locale de
stat care şi-au încetat activitatea sau au fost reorganizate ca urmare a
stabilirii unor noi structuri de organizare vor primi, timp de 3 luni,
drepturile băneşti avute anterior.
Art. 2. — Consiliile teritoriale ale Frontului Salvării Naţionale vor
asigura încadrarea în muncă a persoanelor prevăzute la art. 1, potrivit
pregătirii acestora.
Art. 3. — Perioada pînă la încadrarea în muncă, în limita termenului
de 3 luni, se consideră vechime neîntreruptă în muncă.
Art. 4. •— Fondurile necesare pentru plata drepturilor băneşti, în
condiţiile prezentului decret, se asigură de la bugetul de stat.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 1 ianuarie 1990.
Nr. 1.
DECRET-LEGE
cu privire la organizarea adunărilor publice
Consiliul Frontului Salvării Naţionale decretează:
Art. 1. — Adunările publice sînt autorizate, ca modalitate de mani-
festare a libertăţii de opinie şi expresie, precum şi de organizare a parti-
cipării cetăţenilor Ia viaţa publică a ţării.
Art. 2. — în scopul garantării desfăşurării normale a activităţilor
economice şi sociale şi asigurării ordinii şi liniştii publice, adunările pu-
blice în pieţe şi alte spaţii deschise pot avea loc numai după înregistrarea
acestora de către organizatori, la organele poliţiei din localitatea unde
urmează a avea loc adunarea, cu cel puţin 48 de ore înainte.
Art. 3. — Organizatorii adunării publice sînt obligaţi să ia toate
măsurile care se impun pentru a asigura desfăşurarea acesteia în mod
paşnic, cu evitarea oricărui act de violenţă sau dezordine.
Art. 4. — în cazul producerii unor daune materiale sau comiterii
de infracţiuni, organizatorii adunării răspundj potrivit legii} împreună cu
autorii direcţi ai acestor fapte.
PREŞEDINTELE
CONSILIULUI FRONTULUI SALVĂRII NAŢIONALE
ION ÎLIESCU
Bucureşti, 3 ianuarie 1990.
Nr. 2.
MONITORUL OFICIAL AL ROMÂNIEI 1 5
DECRETE
DECEET
privind desfiinţarea unor organe centrale
Consiliul Frontului Salvării Naţionale decretează:
Articol unic. — Pe data prezentului decret se desfiinţează :
a) Comitetul Naţional pentru Ştiinţă şi Tehnologie ;
b) Inspectoratul General de Stat pentru Investiţii-Construcţii;
c) Inspectoratul General de Stat pentru Controlul Calităţii Produ-
selor.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 1 ianuarie 1990.
Nr. 1.
DECRET
privind desfiinţarea Consiliului Organizării Economico-Sociale
Consiliul Frontului Salvării Naţionale decretează :
Articol unic — Pe data prezentului decret se desfiinţează Consiliul
Organizării Economico-Sociale.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 1 ianuarie 1990.
Nr. 2.
DECRET
privind desfiinţarea Consiliului Central de Control Muncitoresc
al Activităţii Economice şi Sociale
Consiliul Frontului Salvării Naţionale decretează :
Articol unic. — Pe data prezentului decret se desfiinţează Consiliul
Central de Control Muncitoresc al Activităţii Economice şi Sociale.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 1 ianuarie 1990.
Nr. 3.
DECRET
privind desfiinţarea Comitetului pentru
Problemele Consiliilor Populare
Consiliul Frontului Salvării Naţionale decretează :
Articol unic. — Pe data prezentului decret se desfiinţează Comitetul
pentru Problemele Consiliilor Populare.
PREŞEDINTELE
CONSILIULUI FRONTULUI ŞALVARII NAŢIONALE
ION ILIESCU
Bucureşti, 1 ianuarie 1990.
Nr. 4.
6
MONITORUL  OFICIAL  AL  ROMÂNIEI  Nr, 1
DECRET
privind desfiinţarea Ministerului Contractării şi
Achiziţionării Produselor Agricole
Consiliul Frontului Salvării Naţionale decretează :
Art. 1. — Pe data prezentului decret Ministerul Contractăiii şi
Achiziţionării Produselor Agricole se desfiinţează.
Art. 2. — Următoarele compartimente din structura fostului Minister
al Contractării şi Achiziţionării Produselor Agricole se reorganizează
astfel :
a) Direcţia generală economică pentru contractarea, achiziţionarea,
recepţionarea, păstrarea şi livrarea cerealelor şi plantelor tehnice trece
la Ministerul Agriculturii şi Industriei Alimentare ;
b) Direcţia economică pentru contractarea, achiziţionarea, recepţio-
narea, conservarea şi livrarea pieilor, blănurilor, lînii, fibrei de in şi
cînepă, bumbacului şi altor produse trece la Ministerul Industriei Uşoare ;
c) Serviciul rezerva de stat de produse agroalimentare trece la Mi-
nisterul Economiei Naţionale.
Art. 3. — Centrala pentru nutreţuri concentrate trece din sub-
ordinea fostului Minister al Contractării şi Achiziţionării Produselor
Agricole în subordinea Ministerului Agriculturii şi Industriei Alimentare.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 1 ianuarie 1990.
Nr. 5.
DECRET
privind desfiinţarea Comitetului de Stat pentru Energia Nucleară
şi înfiinţarea Institutului de fizică atomică
Consiliul Frontului Salvării Naţionale decretează ;
Art. 1. — Pe data prezentului decret Comitetul de Stat pentru
Energia Nucleară se desfiinţează.
Atribuţiile în domeniul energeticii nucleare ale comitetului se pre-
iau de Ministerul Energiei Electrice.
Art. 2. — Pe data prezentului decret se înfiinţează Institutul de
fizică atomică Bucureşti, în subordinea guvernului, prin preluarea uni-
tăţilor de cercetare din subordinea Comitetului de Stat pentru Energia
Nucleară, cu excepţia Institutului de reactor! nucleari energetici Piteşti^
Colibaşi, care trece în subordinea Ministerului Energiei Electrice.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, î ianuarie 1990.
Nr. 6.
MONITORUL  OFICIAL  AL HO MÂNIEI  N r. 1
7
DECRET
privind înfiinţarea Ministerului Comerţului Exterior
Consiliul Frontului Salvării Naţionale decretează:
Art. 1. — Pe data prezentului decret se înfiinţează Ministerul Co-
merţului Exterior prin reorganizarea Ministerului Comerţului Exterior
şi Cooperării Economice Internaţionale, care se desfiinţează.
Art. 2. — Nicolae M. Nicolae se numeşte în funcţia de ministru al
comerţului exterior.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 7.
DECRET
privind înfiinţarea Ministerului Transporturilor
şi Ministerului Poştelor şi Telecomunicaţiilor
Consiliul Frontului Salvării Naţionale decretează:
Art. 1. — Pe data prezentului decret se înfiinţează Ministerul
Transporturilor şi Ministerul Poştelor şi Telecomunicaţiilor prin divi-
zarea Ministerului Transporturilor şi Telecomunicaţiilor, care se desfi-
inţează.
Art. 2. — Corneliu Burada se numeşte în funcţia de ministru al
transporturilor.
Art. 3. — Stelian Pintelie se numeşte în funcţia de ministru al
poştelor şi telecomunicaţiilor.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 8.
DECRET
privind înfiinţarea Ministerului Geologiei
Consiliul Frontului Salvării Naţionale decretează :
Art. 1. — Pe data prezentului decret se înfiinţează Ministerul Ge6-
logiei prin reorganizarea Centralei-Departament a Geologiei, care se
desfiinţează.
Art. 2. — Ioan Folea se numeşte în funcţia de ministru al geologiei.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 9.
8
MONITORUL   OFICIAL  AL  ROMÂNIEI   Nr. 1
DECRET
privind înfiinţarea, organizarea şi funcţionarea Institutului Naţional de Cercetări Economice
Consiliul Frontului Salvării Naţionale decretează:
Art. 1. — Pe data prezentului decret se înfiinţează
Institutul Naţional de Cercetări Economice prin reorga-
nizarea Institutului central de cercetări economice, care
se desfiinţează
Art. 2. — Institutul Naţional de Cercetări Economice
se organizează şi funcţionează provizoriu în subordinea
guvernului,
Art. 3. — Institutul Naţional de Cercetări Economice
are în componenţă următoarele unităţi :
a) Institutul de economie naţională ;
b) Institutul de economie mondială ;
c) Institutul de cercetare a relaţiilor interramuri şi
a structurilor industriale ;
d) Institutul de economie agrară ;
e) Institutul de prognoză economică ;
f) Institutul de finanţe, preţuri şi probleme valu-
tare ,
g) Institutul de cercetare a calităţii vieţii ;
h) Oficiul de calcul electronic ;
i) Centrul de informare şi documentare economică ;
j) centrele teritoriale de cercetări economice din
municipiile Cluj-Napoca, Craiova, Iaşi şi Timişoara.
Art, 4 — Institutul Naţional de Cercetări Economice
editează publicaţii de specialitate.
Art 5. — Institutul Naţional de Cercetări Econo-
mice este condus de un director general care are grad
de ministru secretar de stat.
Art, 6. — Activitatea Institutului Naţional de Cer-
cetări Economice se finanţează de la bugetul de stat.
Art. 7. — Patrimoniul fostului Institut central de
cercetări economice trece, pe data prezentului decret,
la Institutul Naţional de Cercetări Economice.
Art. 8. — Profesor universitar doctor - Tudorel
Postolache, membru corespondent al Academiei
Române, se numeşte în funcţia de director general al
Institutului Naţional de Cercetări Economice, cu grad
de ministru secretar de stat
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 10.
DECRET
privind numirea ministrului minelor
Consiliul Frontului Salvării Naţionale decretează:
Articol unic. — Nicolae Dicu se numeşte în funcţia de ministru al
minelor.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 11.
DECRET
privind numirea lui Vasile Voloşeniuc în funcţia de preşedinte
al Băncii Române de Comerţ Exterior
Consiliul Frontului Salvării Naţionale decretează:
Articol unic. — Vasile Voloşeniuc se numeşte în funcţia de pre-
şedinte al Băncii Române de Comerţ Exterior.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 2 ianuarie 1990.
Nr. 12.
MONITORUL  OFICIAL AL  ROMÂNIEI  Nr. 1
DECRET
pentru modificarea Decretului nr. 444/1972 privind organizarea
şi funcţionarea Ministerului Apărării Naţionale
Consiliul Frontului Salvării Naţionale decretează:
Articol unic. — Pe data prezentului decret Consiliul Politic
Superior al Armatei, prevăzut în anexa la Decretul nr. 444/1972 privind
organizarea şi funcţionarea Ministerului Apărării Naţionale, se desfi-
inţează. Cu aceeaşi dată, în compunerea Ministerului Apărării Naţionale
se înfiinţează Direcţia pentru educaţie patriotică şi cultură a armatei:
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 3 ianuarie 1990.
Nr. 13.
DECRET
privind numirea unui adjunct al ministrului afacerilor externe
Consiliul Frontului Salvării Naţionale decretează :
Articol unic. — Mircea Mitran se numeşte în funcţia de adjunct al
ministrului afacerilor externe.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 3 ianuarie 1990.
Nr. 14.
DECRET
privind unele numiri în funcţie
Consiliul Frontului Salvării Naţionale decretează:
Art. 1. —■ Teofil Pop se numeşte în funcţia de ministru al justiţiei.
Art. 2. — Teodor Vasiliu se numeşte în funcţia de preşedinte al
Curţii Supreme de Justiţie.
PREŞEDINTELE
CONSILIULUI FRONTULUI SALVĂRII NAŢIONALE
ION ILIESCU
Bucureşti, 3 ianuarie 1990.
Nr. 15.
MONITORUL  OFICIAL  AL  ROMÂNIEI  N r. 1
HOTĂRÎRI ALE GUVERNULUI
HOTĂRÎRE
privind unele eliberări din funcţie
Guvernul României hotărăşte :
Articol unic. — Sc eliberează din funcţiile specificate în dreptul
fiecăruia următoiii :
— Generalul-locotenent Alexandru Dănescu — vicepreşedinte al
Comitetului de Stat al Planificării şi şef al Direcţiei Generale a Rezervelor
de Stat, în vederea pensionării
— Vasile Iorguleseu, din funcţia de adjunct al ministrului aprovi-
zionării tehnico-materiale şi controlului gospodăririi fondurilor fixe,
PRIM-MINISTRU
PETRE ROMAN
Bucureşti, 1 ianuarie 1990.
Nr. 2.
HOTÂRÎRE
privind numiri în funcţia de adjunct al ministrului
economiei naţionale
Guvernul României hotărăşte :
Articol unic. — Se numesc în funcţia de adjunct al ministrului eco-
nomiei naţionale următorii :
— Alexandru Bădescu
— Constantin Boştină
—■ Dumitru Breabăn
— Constantin Caloianu
— Traian Carpen
— Colonel Constantin Dincă (şi şef al Direcţiei Generale a Rezer-
velor de Stat)
— Gheorghe Gheauş
— Colonel Victor Năstase
— Dumitru Popescu
— Bujor Roşea
— Gheorghe Stanca
— Mihail Ţenea
— Nicolae Văcăroiu.
PRIM-MINISTRU
PETRE ROMAN
Bucureşti, 1 ianuarie 1990.
Nr. 3.
MONITORUL  OFICIAL AL  ROMÂNIEI  Nr. 1
11
HOTĂRÎRE
privind trecerea Trustuîui-antrepriză generală
„Energoconstrucţia" din cadrul Ministerului Construcţiilor
Industriale în subordinea Ministerului Energiei Electrice
Guvernul României hotărăşte :
Art. 1. — Pe data de 1 ianuarie 1990, Trustul-antrepriză generală
„Energoconstrucţia" din subordinea Ministerului Construcţiilor Industriale
trece în subordinea Ministerului Energiei Electrice.
Art. 2. — Trustul-antrepriză generală „Energoconstrucţia" trece la
Ministerul Energici Electrice cu întreg activul şi pasivul inclusiv cota-
parte de utilaje aferente şi tot nomenclatorul de lucrări în execuţia
acestuia.
Art. 3. — Personalul Trustuîui-antrepriză generală „Energocon-
strucţia" îşi menţine drepturile de salarizare prevăzute în reglementările
legale actuale.
Art. 4. — Ministerul Economiei Naţionale şi Ministerul Finanţelor
vor lua măsuri pentru a introduce modificările corespunzătoare în indi-
catorii economici pe anul 1990 ai Ministerului Construcţiilor Industriale
şi Ministerului Energiei Electrice.
PRIM-MINISTRU
PETRE ROMAN
Bucureşti, 1 ianuarie 1990.
Nr. 4.
HOTĂRÎRE
privind înfiinţarea şi organizarea întreprinderii de comerţ exterior „Mercur"
Guvernul României hotărăşte:
Art. 1. — Pe data prezentei hotărîri se înfiinţează
întreprinderea de comerţ exterior „Mercur", persoană
juridică, cu sediul în Bucureşti.
Art. 2. — Obiectul de activitate al întreprinderii
„Mercur" îl constituie exportul, importul, schimburile
de mărfuri şi alte operaţiuni de comerţ exterior, în-
deosebi pentru bunuri de larg consum şi utilaje co-
merciale, inclusiv schimburile dintre întreprinderi co-
merciale, magazine universale, organizaţii cooperatiste.
întreprinderea „Mercur" asigură necesităţile din
aceste domenii ale Ministerului Comerţului Interior,
Ministerului Turismului, Centrocoop şi altor ministere
şi organizaţii care se ocupă de producerea şi vînzarea
bunurilor de larg consum.
Art. 3. — întreprinderea „Mercur" funcţionează pe
criterii de eficienţă economică şi îşi acoperă cheltu-
ielile în lei şi valută din veniturile proprii.
Art. 4. — Operaţiunile de comerţ exterior ce se
efectuează de întreprinderea „Mercur" se autoriză de
Ministerul Comerţului Exterior.
Art. 5. — Organizarea şi numărul de personal al
întreprinderii „Mercur" se stabilesc de Ministerul Co-
merţului Interior.
Art. 6. — Ministerul Economiei Naţionale şi Minis-
terul Finanţelor vor lua măsuri pentru a introduce
modificările corespunzătoare în indicatorii economici şi
financiari pe anul 1990 ai organizaţiilor interesate.
PRIM-MINISTRU
PETRE ROMAN
Bucureşti, 2 ianuarie 1990.
Nr. 5.
12 MONITORUL  OFICIAL  AL  ROMÂNIEI  Nr. 1
HOTĂBÎBE
privind asigurarea interimatului la Ministerul Turismului
Guvernul României hotărăşte:
Articol unic — în calitate de împuternicit al Consiliului Frontului
Salvării Naţionale, Mihai Lupoi asigură interimatul ministrului Ia
Ministerul Tuiismului
PRIM-MINISTRU
PETRE ROMAN
Bucureşti, 2 ianuario 1990.
Nr. 6.
HOTĂEÎRE
privind numiri în funcţia de adjunct aî ministrului transporturilor
Guvernul României hotărăşte:
Articol unic. — Se numesc în funcţia de adjunct al ministrului
transporturilor următorii :
— Dediu Constantin Dumitru Horia ;
— Spirea Andrei Emil
PUIM-MINISTFvU
PETRE ROMAN
Bucureşti, 3 ianuarie 1990.
Nr, 7.
EDITOR ; CONSILIUL FRONTULUI SALVĂRII NAŢIONALE
Adresa pentru publicitate : Combinatul poligrafic Bucureşti - Biroul de publicitate şi difuzare _
pentru Monitorul Oficial, Bucureşti, str. Blanduziei nr  1, sectorul 2, telefon 11 77 02. Preţul 1 30 lei          40 616
Tipaiu! :    Combinatul   poligrafic   Bucureşti   -   Atelierul   „Monitorul   Oficia!",   Bucureşti, ' ' _
slr. Jiului nr, 103, telefon 68 55 58,
Monitorul Oficial al Romanici nr. 1/1900 conţine 13 paglui.